<section class="div1 language" lang="la"><header><hgroup><h1>Ausonius</h1></hgroup></header>
<h1><span class="ac">Liber VIII</span></h1>
<h1><span class="ac">[Cupido Cruciatur]</span></h1>
<section class="div2">
<h2><span class="sc">Ausonius Gregorio Filio Sal.</span></h2>
<p><span class="sc">En</span> umquam vidisti tabulam<a class="footnoteLink" href="#note_LCL096_206_1" id="target_note_LCL096_206_1"><sup>1</sup></a> pictam in pariete? vidisti utique et meministi. Treveris quippe in triclinio Zoili fucata est pictura haec: Cupidinem cruci adfigunt mulieres amatrices, non istae de nostro saeculo, quae sponte peccant, sed illae heroicae, quae sibi ignoscunt et plectunt deum. quarum partem in lugentibus campis Maro noster enumerat. hanc ego imaginem specie et argumento miratus sum. deinde mirandi stuporem transtuli ad ineptiam poetandi. mihi praeter lemma nihil placet; sed commendo tibi errorem meum: naevos nostros et cicatrices amamus, nec soli nostro vitio peccasse contenti, adfectamus ut amentur. verum quid ego huic eclogae studiose patrocinor? certus sum, quodcumque meum scieris, amabis; quod magis spero, quam ut laudes. vale et dilige parentem.</p>
</section><notes><section class="footnotes"><ul><li class="note" id="note_LCL096_206_1"><a class="footnoteCrossrefLink" href="#target_note_LCL096_206_1" title="Click to highlight in text"><sup class="lineRef">1</sup><span class="italic">Vinetus (cp.</span> Plaut. <span class="italic">Men.</span> 143: dic mi, enunquam tu vidisti tabulam pictam in pariete?). The MSS. have <span class="italic">nebulam</span> which is senseless here, and is not supported by the supposed parallel in <span class="italic">Epist.</span> ii. (aÃ«rius bratteae fucus aut picta nebula).</a></li><script type="text/javascript">document.getElementById('note_LCL096_206_1').style.display = "none";</script></ul></section></notes></section>