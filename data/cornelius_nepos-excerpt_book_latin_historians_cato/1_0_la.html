<section class="div1 language" lang="la"><header><hgroup><h1>Cornelius Nepos</h1></hgroup></header>
<section class="div2">
<h2><span class="ac">XXIV. Cato</span></h2>
<h2><span class="sc">excerptum e libro cornelii nepotis de latinis historicis</span></h2>
<p><span class="bold">1.</span> M.<a class="footnoteLink" href="#note_LCL467_282_1" id="target_note_LCL467_282_1"><sup>1</sup></a> Cato, ortus municipio Tusculo, adulescentulus, priusquam honoribus operam daret, versatus
est in Sabinis, quod ibi heredium a patre relictum habebat. Inde hortatu L. Valerii Flacci, quem in consulatu censuraque habuit collegam, ut M. Perpenna censorius<a class="footnoteLink" href="#note_LCL467_282_2" id="target_note_LCL467_282_2"><sup>2</sup></a> narrare solitus est, Romam
<span class="br"></span><span class="lineNumber">2</span><span class="br"></span>demigravit in foroque esse coepit. Primum stipendium meruit annorum decem septemque. Q. Fabio M. Claudio consulibus tribunus militum in Sicilia fuit. Inde ut rediit, castra secutus est C.<a class="footnoteLink" href="#note_LCL467_282_3" id="target_note_LCL467_282_3"><sup>3</sup></a> Claudii Neronis, magnique opera eius existimata est in proelio apud Senam, quo cecidit Hasdrubal, frater
<span class="br"></span><span class="lineNumber">3</span><span class="br"></span>Hannibalis. Quaestor obtigit P. Africano consuli, cum quo non pro sortis necessitudine vixit; namque ab eo perpetua dissensit vita. Aedilis plebi factus
<span class="br"></span><span class="lineNumber">4</span><span class="br"></span>est cum C. Helvio. Praetor provinciam obtinuit Sardiniam, ex qua quaestor superiore tempore ex Africa decedens, Q. Ennium poetam deduxerat, quod non minoris aestimamus quam quemlibet amplissimum Sardiniensem triumphum.</p>
<p><span class="bold">2.</span> Consulatum gessit cum L. Valerio Flacco.







</p></section><notes><section class="footnotes"><ul><li class="note" id="note_LCL467_282_1"><a class="footnoteCrossrefLink" href="#target_note_LCL467_282_1" title="Click to highlight in text"><sup class="lineRef">1</sup>M., <span class="italic">A; the other MSS. omit.</span></a></li><script type="text/javascript">document.getElementById('note_LCL467_282_1').style.display = "none";</script><li class="note" id="note_LCL467_282_2"><a class="footnoteCrossrefLink" href="#target_note_LCL467_282_2" title="Click to highlight in text"><sup class="lineRef">2</sup>censorius, <span class="italic">Magius;</span> censorinus, <span class="italic">A B P R.</span></a></li><script type="text/javascript">document.getElementById('note_LCL467_282_2').style.display = "none";</script><li class="note" id="note_LCL467_282_3"><a class="footnoteCrossrefLink" href="#target_note_LCL467_282_3" title="Click to highlight in text"><sup class="lineRef">3</sup>C. <span class="italic">Lambin;</span> P., <span class="italic">MSS.</span></a></li><script type="text/javascript">document.getElementById('note_LCL467_282_3').style.display = "none";</script></ul></section></notes></section>