<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

Sorte provinciam nactus Hispaniam citeriorem, exque
<span class="br"></span><span class="lineNumber">2</span><span class="br"></span>ea triumphum deportavit. Ibi cum diutius moraretur,
P. Scipio Africanus consul iterum, cuius in priore consulatu quaestor fuerat, voluit eum de provincia depellere et ipse ei succedere; neque hoc per senatum efficere potuit, cum quidem Scipio principatum in civitate obtineret, quod tum non potentia, sed iure res publica administrabatur. Qua ex re iratus senatui, consulatu<a class="footnoteLink" href="#note_LCL467_284_1" id="target_note_LCL467_284_1"><sup>1</sup></a> peracto, privatus in
<span class="br"></span><span class="lineNumber">3</span><span class="br"></span>urbe mansit. At Cato, censor cum eodem Flacco factus, severe praefuit ei potestati; nam et in complures nobiles animadvertit et multas res novas in edictum addidit qua re luxuria reprimeretur, quae
<span class="br"></span><span class="lineNumber">4</span><span class="br"></span>iam tum incipiebat pullulare. Circiter annos octoginta, usque ad extremam aetatem ab adulescentia, rei publicae causa suscipere inimicitias non destitit. A multis temptatus, non modo nullum detrimentum existimationis fecit, sed quoad vixit virtutum laude crevit.</p>
<p><span class="bold">3.</span> In omnibus rebus singulari fuit industria; nam et agricola sollers et peritus<a class="footnoteLink" href="#note_LCL467_284_2" id="target_note_LCL467_284_2"><sup>2</sup></a> iuris consultus et magnus imperator et probabilis orator et cupidissimus
<span class="br"></span><span class="lineNumber">2</span><span class="br"></span>litterarum fuit. Quarum studium etsi senior adripuerat, tamen tantum progressum fecit, ut non facile reperiri possit neque de Graecis neque de
<span class="br"></span><span class="lineNumber">3</span><span class="br"></span>Italicis rebus quod ei fuerit incognitum. Ab adulescentia confecit orationes. Senex historias scribere instituit. Earum sunt libri septem. Primus continet




</p></section><notes><section class="footnotes"><ul><li class="note" id="note_LCL467_284_1"><a class="footnoteCrossrefLink" href="#target_note_LCL467_284_1" title="Click to highlight in text"><sup class="lineRef">1</sup>consulatu, <span class="italic">added by Bosius.</span></a></li><script type="text/javascript">document.getElementById('note_LCL467_284_1').style.display = "none";</script><li class="note" id="note_LCL467_284_2"><a class="footnoteCrossrefLink" href="#target_note_LCL467_284_2" title="Click to highlight in text"><sup class="lineRef">2</sup>peritus, <span class="italic">Klotz;</span> rei publicae peritus, <span class="italic">MSS.</span></a></li><script type="text/javascript">document.getElementById('note_LCL467_284_2').style.display = "none";</script></ul></section></notes></section>