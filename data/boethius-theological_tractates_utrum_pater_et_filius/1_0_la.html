<section class="div1 language" lang="la"><header><hgroup><h1>Boethius</h1></hgroup></header>
<h1><span class="ac">Anicii Manlii Severini Boethii</span></h1>
<h1><span class="sc">v.c. et inl. excons. ord. patricii</span></h1>
<h1><span class="ac"><span class="sc">ad</span> Iohannem Diaconum</span></h1>
<h1><span class="ac">Utrum Pater et Filius et Spiritus Sanctus de Divinitate Substantialiter Praedicentur</span></h1>
<p>Quaero an pater et filius ac spiritus sanctus de divinitate substantialiter praedicentur an alio quolibet modo; viamque indaginis hinc arbitror esse sumendam, unde rerum omnium manifestum constat exordium, <span class="br"></span><span class="lineNumber">5</span><span class="br"></span> id est ab ipsis catholicae fidei fundamentis. Si igitur interrogem, an qui dicitur pater substantia sit, respondetur esse substantia. Quod si quaeram, an filius substantia sit, idem dicitur. Spiritum quoque sanctum substantiam esse nemo dubitaverit. Sed cum <span class="br"></span><span class="lineNumber">10</span><span class="br"></span> rursus colligo patrem filium spiritum sanctum, non plures sed una occurrit esse substantia. Una igitur substantia trium nec separari ullo modo aut disiungi potest nec velut partibus in unum coniuncta est, sed est una simpliciter. Quaecumque igitur de divina <span class="br"></span><span class="lineNumber">15</span><span class="br"></span> substantia praedicantur, ea tribus oportet esse communia; idque signi erit quae sint quae de divinitatis
</p><notes></notes></section>