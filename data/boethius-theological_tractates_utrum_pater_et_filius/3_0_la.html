<section class="div1 language" lang="la"><header><hgroup><h1>Boethius</h1></hgroup></header><p class="noindent">

si enim substantialiter praedicaretur, et de singulis et de omnibus singulariter diceretur. Haec vero ad aliquid dici manifestum est; nam et pater alicuius <span class="br"></span><span class="lineNumber">50</span><span class="br"></span> pater est et filius alicuius filius est, spiritus alicuius spiritus. Quo fit, ut ne trinitas quidem substantialiter de deo praedicetur; non enim pater trinitas (qui enim pater est, filius ac spiritus sanctus non est) nec trinitas filius nec trinitas spiritus sanctus <span class="br"></span><span class="lineNumber">55</span><span class="br"></span> secundum eundem modum, sed trinitas quidem in personarum pluralitate consistit, unitas vero in substantiae simplicitate.</p>
<p>Quod si personae divisae sunt, substantia vero indivisa sit, necesse est quod vocabulum ex personis <span class="br"></span><span class="lineNumber">60</span><span class="br"></span> originem capit id ad substantiam non pertinere; at trinitatem personarum diversitas fecit, trinitas igitur non pertinet ad substantiam. Quo fit ut neque pater neque filius neque spiritus sanctus neque trinitas de deo substantialiter praedicetur, sed ut dictum est <span class="br"></span><span class="lineNumber">65</span><span class="br"></span> ad aliquid. Deus vero veritas iustitia bonitas omnipotentia substantia inmutabilitas virtus sapientia et quicquid huiusmodi excogitari potest substantialiter de divinitate dicuntur. Haec si se recte et ex fide habent, ut me instruas peto; aut si aliqua re forte <span class="br"></span><span class="lineNumber">70</span><span class="br"></span> diversus es, diligentius intuere quae dicta sunt et fidem si poterit rationemque coniunge.</p>
<notes></notes></section>