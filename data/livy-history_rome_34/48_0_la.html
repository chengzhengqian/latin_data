<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
etiam orare, ut dum liceret dum occasio esset, sibi ac fortunis suis consuleret; <span class="br"></span><span class="lineNumber">2</span><span class="br"></span>referre deinde nominatim tyrannos civitatium finitimarum coepit, qui deposito imperio restitutaque libertate suis non tutam modo sed etiam honoratam inter cives senectutem egissent. <span class="br"></span><span class="lineNumber">3</span><span class="br"></span>his dictis in vicem auditisque nox prope diremit conloquium.</p>
<p>Postero die Nabis Argis se cedere ac deducere praesidium, quando ita Romanis placeret, et captivos et perfugas redditurum dixit; <span class="br"></span><span class="lineNumber">4</span><span class="br"></span>aliud si quid postularent, scriptum ut ederent petiit, ut deliberare cum amicis posset. <span class="br"></span><span class="lineNumber">5</span><span class="br"></span>ita et tyranno tempus datum ad consultandum est, et Quinctius, sociorum etiam principibus adhibitis, habuit consilium. <span class="br"></span><span class="lineNumber">6</span><span class="br"></span>maximae partis sententia erat perseverandum in bello esse et tollendum tyrannum: nunquam aliter tutam libertatem Graeciae fore; <span class="br"></span><span class="lineNumber">7</span><span class="br"></span>satius multo fuisse non moveri bellum adversus eum quam omitti motum; <span class="br"></span><span class="lineNumber">8</span><span class="br"></span>et ipsum velut comprobata dominatione firmiorem futurum, auctore iniusti imperii adsumpto populo Romano, et exemplo multos in aliis civitatibus ad insidiandum libertati civium suorum incitaturum.</p>
<p><span class="br"></span><span class="lineNumber">9</span><span class="br"></span>Ipsius imperatoris animus ad pacem inclinatior erat. videbat enim compulso intra moenia hoste nihil praeter obsidionem restare, eam autem fore<a class="footnoteLink" href="#note_LCL295_518_34" id="target_note_LCL295_518_34"><sup>34</sup></a> diuturnam; n<span class="br"></span><span class="lineNumber">10</span><span class="br"></span>on enim Gytheum, quod ipsum tamen traditum non expugnatum esset, sed Lacedaemonem, validissimam urbem 

</p></section><notes><section class="footnotes"><ul><li class="note" id="note_LCL295_518_34"><a class="footnoteCrossrefLink" href="#target_note_LCL295_518_34" title="Click to highlight in text"><sup class="lineRef">34</sup>fore <span class="italic">Par. 5741</span>: fore et <span class="italic">Bχ</span>: lentam fore et <span class="italic">Weiss.</span>: ancipitem fore et <span class="italic">M. Müller</span></a></li><script type="text/javascript">document.getElementById('note_LCL295_518_34').style.display = "none";</script></ul></section></notes></section>