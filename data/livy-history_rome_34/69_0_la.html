<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
Hannibal, cum ab suis non redimerentur, venum dederat. <span class="br"></span><span class="lineNumber">6</span><span class="br"></span>multitudinis eorum argumentum sit quod Polybius scribit centum talentis eam rem Achaeis stetisse, cum quingenos denarios pretium in capita quod redderetur dominis statuissent. <span class="br"></span><span class="lineNumber">7</span><span class="br"></span>mille enim ducentos ea ratione Achaia habuit: adice nunc pro portione quot verisimile sit Graeciam totam habuisse.</p>
<p><span class="br"></span><span class="lineNumber">8</span><span class="br"></span>Nondum conventus dimissus erat, cum respiciunt praesidium ab Acrocorintho descendens protinus duci ad portam atque abire. <span class="br"></span><span class="lineNumber">9</span><span class="br"></span>quorum agmen imperator secutus prosequentibus cunctis, servatorem liberatoremque acclamantibus, salutatis dimissisque iis eadem qua venerat via Elatiam rediit. <span class="br"></span><span class="lineNumber">10</span><span class="br"></span>inde cum omnibus copiis Ap. Claudium legatum dimittit; per Thessaliam atque Epirum ducere Oricum iubet atque ibi se opperiri: <span class="br"></span><span class="lineNumber">11</span><span class="br"></span>inde namque in animo esse exercitum in Italiam traicere. et L. Quinctio fratri, legato et praefecto classis, scribit ut onerarias ex omni Graeciae ora eodem contraheret.</p>
<p>51. Ipse Chalcidem profectus, deductis non a Chalcide solum sed etiam ab Oreo atque Eretria praesidiis, conventum ibi Euboicarum habuit civitatium, <span class="br"></span><span class="lineNumber">2</span><span class="br"></span>admonitosque in quo statu rerum accepisset eos et in quo relinqueret dimisit. <span class="br"></span><span class="lineNumber">3</span><span class="br"></span>Demetriadem inde proficiscitur deductoque praesidio, prosequentibus cunctis sicut Corinthi et Chalcide, 


</p></section><notes></notes></section>