<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
<span class="br"></span><span class="lineNumber">11</span><span class="br"></span>ceterum nec causam adventus satis expediebat, et in eo maxime haesitabat quod cum Barcinae solum factionis hominibus conlocutum eum arguebant. <span class="br"></span><span class="lineNumber">12</span><span class="br"></span>orta inde altercatio est, aliis pro speculatore comprehendi iam et custodiri iubentibus, aliis negantibus tumultuandi causam esse: mali rem exempli esse de nihilo hospites corripi; i<span class="br"></span><span class="lineNumber">13</span><span class="br"></span>dem Carthaginiensibus et Tyri et in aliis emporiis quo<a class="footnoteLink" href="#note_LCL295_586_54" id="target_note_LCL295_586_54"><sup>54</sup></a> frequenter commeent eventurum. <span class="br"></span><span class="lineNumber">14</span><span class="br"></span>dilata eo die res est.</p>
<p>Ariston, Punico ingenio inter Poenos usus, tabellas conscriptas celeberrimo loco super sedem cotidianam magistratuum prima vespera suspendit, ipse de tertia vigilia navem conscendit et profugit. <span class="br"></span><span class="lineNumber">15</span><span class="br"></span>postero die cum sufetes ad ius dicendum consedissent, conspectae tabellae demptaeque et lectae. scriptum erat Aristonem privatim ad neminem, publice ad seniores—ita senatum vocabant—mandata habuisse. <span class="br"></span><span class="lineNumber">16</span><span class="br"></span>publicato crimine minus intenta de paucis quaestio erat; mitti tamen legatos Romam qui rem ad consules et senatum deferrent placuit, simul qui de iniuriis Masinissae quererentur.</p>
<p>62. Masinissa postquam et infames Carthaginienses et inter se ipsos discordes sensit, principibus propter conloquia Aristonis senatui, senatu propter indicium eiusdem Aristonis populo suspecto,<a class="footnoteLink" href="#note_LCL295_586_55" id="target_note_LCL295_586_55"><sup>55</sup></a> <span class="br"></span><span class="lineNumber">2</span><span class="br"></span>locum iniuriae esse ratus, 




</p></section><notes><section class="footnotes"><ul><li class="note" id="note_LCL295_586_54"><a class="footnoteCrossrefLink" href="#target_note_LCL295_586_54" title="Click to highlight in text"><sup class="lineRef">54</sup>quo <span class="italic">Holk. 356</span>: quae <span class="italic">B</span>χ</a></li><script type="text/javascript">document.getElementById('note_LCL295_586_54').style.display = "none";</script><li class="note" id="note_LCL295_586_55"><a class="footnoteCrossrefLink" href="#target_note_LCL295_586_55" title="Click to highlight in text"><sup class="lineRef">55</sup>sensit, principibus . . . senatui, senatu . . . suspecto <span class="italic">Gel.</span>: principibus . . . senatui senatum . . . suspectum <span class="italic">B</span>χ: principes . . . sensit, senatum . . . suspectum <span class="italic">Mog</span>.</a></li><script type="text/javascript">document.getElementById('note_LCL295_586_55').style.display = "none";</script></ul></section></notes></section>