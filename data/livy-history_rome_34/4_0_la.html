<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
agere feminas sine tutore auctore voluerunt, in manu esse parentium, fratrum, virorum: nos, si dis placet, iam etiam rem publicam capessere eas patimur et foro prope<a class="footnoteLink" href="#note_LCL295_430_2" id="target_note_LCL295_430_2"><sup>2</sup></a> et contionibus et comitiis immisceri. <span class="br"></span><span class="lineNumber">12</span><span class="br"></span>quid enim nunc aliud per vias et compita faciunt quam rogationem tribunorum plebi suadent, quam legem abrogandam censent? d<span class="br"></span><span class="lineNumber">13</span><span class="br"></span>ate frenos impotenti naturae et indomito animali et sperate ipsas modum licentiae facturas: <span class="br"></span><span class="lineNumber">14</span><span class="br"></span>nisi vos facietis, minimum hoc eorum est quae iniquo animo feminae sibi aut moribus aut legibus iniuncta patiuntur. omnium rerum libertatem, immo licentiam, si vere dicere volumus, desiderant. quid enim, si hoc expugnaverint, non temptabunt?</p>
<p>3. “Recensete omnia muliebria iura quibus licentiam earum adligaverint maiores vestri per quaeque<a class="footnoteLink" href="#note_LCL295_430_3" id="target_note_LCL295_430_3"><sup>3</sup></a> subiecerint viris; quibus omnibus constrictas vix tamen continere potestis. <span class="br"></span><span class="lineNumber">2</span><span class="br"></span>quid? si carpere singula et extorquere et exaequari ad extremum viris patiemini, tolerabiles vobis eas fore creditis? <span class="br"></span><span class="lineNumber">3</span><span class="br"></span>extemplo, simul pares esse coeperint, superiores erunt.</p>
<p>“At hercule ne quid novum in eas rogetur recusant, non ius sed iniuriam deprecantur: <span class="br"></span><span class="lineNumber">4</span><span class="br"></span>immo ut quam accepistis iussistis suffragiis vestris legem, quam usu tot annorum et experiendo comprobastis, hanc ut abrogetis, id est, ut unam tollendo legem ceteras infirmetis. <span class="br"></span><span class="lineNumber">5</span><span class="br"></span>nulla lex satis 



</p></section><notes><section class="footnotes"><ul><li class="note" id="note_LCL295_430_2"><a class="footnoteCrossrefLink" href="#target_note_LCL295_430_2" title="Click to highlight in text"><sup class="lineRef">2</sup>prope <span class="italic">Mg</span>: quoque <span class="italic">B</span>χ</a></li><script type="text/javascript">document.getElementById('note_LCL295_430_2').style.display = "none";</script><li class="note" id="note_LCL295_430_3"><a class="footnoteCrossrefLink" href="#target_note_LCL295_430_3" title="Click to highlight in text"><sup class="lineRef">3</sup>per quaeque <span class="italic">A<sup>2 </sup>Gel.</span>: per quae <span class="italic">B</span>: perquamque χ: per quaeque eas <span class="italic">Wulsch</span></a></li><script type="text/javascript">document.getElementById('note_LCL295_430_3').style.display = "none";</script></ul></section></notes></section>