<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 repentinos et ad nuntios trepidos motus, ut quisque maxime laboraret locus, aut ipse occurrebat aut aliquos mittebat; <span class="br"></span><span class="lineNumber">7</span><span class="br"></span>deinde circumfuso undique pavore, ita obtorpuit ut nec dicere quod in rem esset nec audire posset, nec inops modo consilii sed vix mentis compos esset.</p>
<p>39. Romanos primo sustinebant in angustiis Lacedaemonii, ternaeque acies tempore uno locis diversis pugnabant; deinde crescente certamine nequaquam erat proelium par. <span class="br"></span><span class="lineNumber">2</span><span class="br"></span>missilibus enim Lacedaemonii pugnabant, a quibus se et magnitudine scuti perfacile Romanus tuebatur miles, et quod alii vani alii leves admodum ictus erant. <span class="br"></span><span class="lineNumber">3</span><span class="br"></span>nam propter angustias loci confertamque turbam non modo ad emittenda cum procursu, quo plurimum concitantur, tela spatium habebant, sed ne ut de gradu quidem libero ac stabili conarentur. <span class="br"></span><span class="lineNumber">4</span><span class="br"></span>itaque ex adverso missa tela nulla in corporibus rara in scutis haerebant; ab circumstantibus ex superioribus locis volnerati quidam sunt; <span class="br"></span><span class="lineNumber">5</span><span class="br"></span>mox progressos iam etiam ex tectis non tela modo sed tegulae quoque inopinantes perculerunt. <span class="br"></span><span class="lineNumber">6</span><span class="br"></span>sublatis deinde supra capita scutis, continuatisque ita inter se ut non modo ad caecos ictus sed ne ad inserendum quidem ex propinquo telum loci quicquam esset, testudine facta subibant.</p>
<p><span class="br"></span><span class="lineNumber">7</span><span class="br"></span>Et primae angustiae paulisper sua hostiumque refertae turba tenuerunt: postquam in patentiorem viam urbis 


</p></section><notes></notes></section>