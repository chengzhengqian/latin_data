<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
praedones receptos totum suae potestatis id castrum fecisse. <span class="br"></span><span class="lineNumber">3</span><span class="br"></span>consul eum domum redire, conficta aliqua probabili cur afuisset causa, iussit: <span class="br"></span><span class="lineNumber">4</span><span class="br"></span>cum se muros subisse cerneret intentosque praedones ad tuenda moenia esse, tum uti cum suae factionis hominibus meminisset arcem occupare.</p>
<p><span class="br"></span><span class="lineNumber">5</span><span class="br"></span>Id uti praeceperat factum; repente anceps terror, hinc muros ascendentibus Romanis illinc arce capta, barbaros circumuasit. huius potitus loci consul eos qui arcem tenuerant liberos esse cum cognatis suaque habere iussit, <span class="br"></span><span class="lineNumber">6</span><span class="br"></span>Bergistanos ceteros quaestori ut venderet imperavit, de praedonibus supplicium sumpsit. <span class="br"></span><span class="lineNumber">7</span><span class="br"></span>pacata provincia vectigalia magna instituit ex ferrariis argentariisque, quibus tum institutis locupletior in dies provincia fuit. <span class="br"></span><span class="lineNumber">8</span><span class="br"></span>ob has res gestas in Hispania supplicationem in triduum patres decreverunt.</p>
<p>22. Eadem aestate alter consul L. Valerius Flaccus in Gallia cum Boiorum manu propter Litanam silvam signis conlatis secundo proelio conflixit. <span class="br"></span><span class="lineNumber">2</span><span class="br"></span>octo milia Gallorum caesa traduntur; ceteri omisso bello in vicos suos atque agros dilapsi. <span class="br"></span><span class="lineNumber">3</span><span class="br"></span>consul reliquum aestatis circa Padum Placentiae et Cremonae exercitum habuit, restituitque quae in iis oppidis bello diruta fuerant.</p>
<p><span class="br"></span><span class="lineNumber">4</span><span class="br"></span>Cum hic status rerum in Italia Hispaniaque esset, T. Quinctio in Graecia, ita hibernis actis ut exceptis Aetolis, 

</p></section><notes></notes></section>