<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
capiant! <span class="br"></span><span class="lineNumber">15</span><span class="br"></span>patiendum huic infirmitati est, quodcumque vos censueritis. quo plus potestis, eo moderatius imperio uti debetis.‚Äù</p>
<p>8. Haec cum contra legem proque lege dicta essent, aliquanto maior frequentia mulierum postero die sese in publicum effudit, <span class="br"></span><span class="lineNumber">2</span><span class="br"></span>unoque agmine omnes Brutorum ianuas obsederunt, qui collegarum rogationi intercedebant, nec ante abstiterunt quam remissa intercessio ab tribunis est. <span class="br"></span><span class="lineNumber">3</span><span class="br"></span>nulla deinde dubitatio fuit quin omnes tribus legem abrogarent. viginti annis post abrogata est quam lata.</p>
<p><span class="br"></span><span class="lineNumber">4</span><span class="br"></span>M. Porcius consul, postquam abrogata lex Oppia est, extemplo viginti quinque navibus longis, quarum quinque sociorum erant, ad Lunae portum profectus est, eodem exercitu convenire iusso, <span class="br"></span><span class="lineNumber">5</span><span class="br"></span>et edicto per oram maritimam misso navibus omnis generis contractis, ab Luna proficiscens edixit ut ad portum Pyrenaei sequerentur: inde se frequenti classe ad hostes iturum. <span class="br"></span><span class="lineNumber">6</span><span class="br"></span>praetervecti Ligustinos montes sinumque Gallicum ad diem quam dixerat convenerunt. inde Rhodam ventum et praesidium Hispanorum quod in castello erat vi deiectum. <span class="br"></span><span class="lineNumber">7</span><span class="br"></span>ab Rhoda secundo vento Emporias perventum: ibi copiae omnes praeter socios navales in terram expositae.</p>
</section><notes></notes></section>