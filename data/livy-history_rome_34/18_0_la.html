<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
pervenit et quia tuta iam ab hostibus regio erat, praesidio in ulteriorem Hispaniam remisso Romam est profectus, et ob rem feliciter gestam ovans urbem est ingressus. <span class="br"></span><span class="lineNumber">4</span><span class="br"></span>argenti infecti tulit in aerarium quattuordecim milia pondo septingenta triginta duo, et signati bigatorum septemdecim milia viginti tres, et Oscensis argenti centum undeviginti milia quadringentos undequadraginta. <span class="br"></span><span class="lineNumber">5</span><span class="br"></span>causa triumphi negandi senatui fuit quod alieno auspicio et in aliena provincia pugnasset; ceterum biennio post redierat, cum provincia successori Q. Minucio tradita annum insequentem retentus ibi longo et gravi fuisset morbo. <span class="br"></span><span class="lineNumber">6</span><span class="br"></span>itaque duobus modo mensibus ante Helvius ovans urbem est ingressus quam successor eius Q. Minucius triumpharet. <span class="br"></span><span class="lineNumber">7</span><span class="br"></span>hic quoque tulit argenti pondo triginta quattuor milia octingenta, et bigatorum septuaginta tria milia, et Oscensis argenti ducenta septuaginta octo milia.</p>
<p>11. In Hispania interim consul haud procul Emporiis castra habebat. <span class="br"></span><span class="lineNumber">2</span><span class="br"></span>eo legati tres ab Ilergetum regulo Bilistage, in quibus unus filius eius erat, venerunt querentes castella sua oppugnari nec spem ullam esse resistendi nisi praesidium Romanus misisset: <span class="br"></span><span class="lineNumber">3</span><span class="br"></span>tria milia militum satis esse, nec hostes, si tanta manus venisset, mansuros. ad ea consul moveri quidem se vel periculo eorum vel metu dicere, <span class="br"></span><span class="lineNumber">4</span><span class="br"></span>sed sibi nequaquam tantum copiarum esse ut cum magna vis hostium haud procul absit, et quam mox signis 




</p></section><notes></notes></section>