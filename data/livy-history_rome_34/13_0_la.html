<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
reddimus privatis? <span class="br"></span><span class="lineNumber">18</span><span class="br"></span>cur publica praesenti pecunia locamus? cur servi qui militent non emuntur? cur privati non damus remiges sicut tunc dedimus?</p>
<p>7. “Omnes alii ordines, omnes homines mutationem in meliorem statum rei publicae sentient: ad coniuges tantum vestras pacis et tranquillitatis publicae fructus non perveniet? <span class="br"></span><span class="lineNumber">2</span><span class="br"></span>purpura viri utemur, praetextati in magistratibus in sacerdotiis; liberi nostri praetextis purpura togis utentur; magistratibus in coloniis municipiisque, hic Romae infimo generi, magistris vicorum, togae praetextae habendae ius permittemus, <span class="br"></span><span class="lineNumber">3</span><span class="br"></span>nec id ut vivi habeant tantum<a class="footnoteLink" href="#note_LCL295_448_11" id="target_note_LCL295_448_11"><sup>11</sup></a> insigne sed etiam ut cum eo crementur mortui: feminis dumtaxat purpurae usu interdicemus? et cum tibi viro liceat purpura in vestem stragulam uti, matrem familiae tuam purpureum amiculum habere non sines, et equus tuus speciosius instratus erit quam uxor vestita? <span class="br"></span><span class="lineNumber">4</span><span class="br"></span>sed in purpura, quae teritur absumitur, iniustam quidem sed aliquam tamen causam tenacitatis video; in auro vero, in quo praeter manupretium nihil intertrimenti fit, quae malignitas est? praesidium potius in eo est et ad privatos et ad publicos usus, sicut experti estis.</p>
<p><span class="br"></span><span class="lineNumber">5</span><span class="br"></span>“Nullam aemulationem inter se singularum, quoniam nulla haberet, esse aiebat. at hercule universis dolor et indignatio est, cum sociorum Latini nominis uxoribus videant



</p></section><notes><section class="footnotes"><ul><li class="note" id="note_LCL295_448_11"><a class="footnoteCrossrefLink" href="#target_note_LCL295_448_11" title="Click to highlight in text"><sup class="lineRef">11</sup>vivi . . . tantum <span class="italic">Madvig</span>: vivi solum habeant (habent χ) tantum <span class="italic">B</span>χ: <span class="italic">sic, sed del.</span> tantum <span class="italic">H.J.M.</span></a></li><script type="text/javascript">document.getElementById('note_LCL295_448_11').style.display = "none";</script></ul></section></notes></section>