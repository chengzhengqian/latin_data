<section class="div1 language" lang="la"><header><hgroup><h1>LIVY</h1></hgroup></header><section class="div2">
<h3><span class="ac">LIBRI XXXIV PERIOCHA</span></h3>
<p class="noindent">Lex Oppia, quam C. Oppius trib. pl. bello Punico de finiendis matronarum cultibus tulerat, cum magna contentione abrogata est, cum Porcius Cato auctor fuisset ne ea lex aboleretur. is in Hispaniam profectus bello, quod Emporiis orsus est, citeriorem Hispaniam pacavit. T. Quinctius Flamininus bellum adversus Lacedaemonios et tyrannum eorum, Nabidem, prospere gestum data his pace, qualem ipse volebat, liberatisque Argis, qui sub dicione tyranni erant, finiit. res praeterea in Hispania et adversus Boios et Insubres Gallos feliciter gestae referuntur. senatus tunc primum secretus a populo ludos spectavit. id ut fieret, Sextus Aelius Paetus et C<span class="italic">.</span> Cornelius Cethegus censores intervenerunt cum indignatione plebis. coloniae plures deductae sunt. M. Porcius Cato ex Hispania triumphavit. T. Quinctius Flamininus, qui Philippum, Macedonum regem, et Nabidem, Lacedaemoniorum tyrannum, vicerat Graeciamque omnem liberaverat, ob hoc [rerum factarum multitudinem]<a class="footnoteLink" href="#note_LCL295_594_58" id="target_note_LCL295_594_58"><sup>58</sup></a> triduo triumphavit. legati Carthaginiensium

</p></section><notes><section class="footnotes"><ul><li class="note" id="note_LCL295_594_58"><a class="footnoteCrossrefLink" href="#target_note_LCL295_594_58" title="Click to highlight in text"><sup class="lineRef">58</sup>rerum . . . multitudinem <span class="italic">secl. Rossbach</span></a></li><script type="text/javascript">document.getElementById('note_LCL295_594_58').style.display = "none";</script></ul></section></notes></section>