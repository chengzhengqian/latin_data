<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
suas, quarum modo tamquam aemulus Lycurgi mentionem fecisti. <span class="br"></span><span class="lineNumber">5</span><span class="br"></span>an ut ab Iaso et Bargyliis praesidia Philippi deducantur curae erit nobis, Argos et Lacedaemonem, duas clarissimas urbes, lumina quondam Graeciae, sub pedibus tuis relinquemus, quae titulum nobis liberatae Graeciae servientes deforment? <span class="br"></span><span class="lineNumber">6</span><span class="br"></span>at enim cum Philippo Argivi senserunt. remittimus hoc tibi, ne nostram vicem irascaris. satis compertum habemus duorum aut summum trium in ea re, non civitatis culpam esse, <span class="br"></span><span class="lineNumber">7</span><span class="br"></span>tam hercule quam in te tuoque praesidio arcessendo accipiendoque in arcem nihil esse<a class="footnoteLink" href="#note_LCL295_514_33" id="target_note_LCL295_514_33"><sup>33</sup></a> publico consilio actum. <span class="br"></span><span class="lineNumber">8</span><span class="br"></span>Thessalos et Phocenses et Locrenses consensu omnium scimus partium Philippi fuisse, tamen cum cetera liberavimus Graecia: quid tandem censes in Argivis, qui insontes publici consilii sint, facturos?</p>
<p> <span class="br"></span><span class="lineNumber">9</span><span class="br"></span>“Servorum ad libertatem vocatorum et egentibus hominibus agri divisi crimina tibi obici dicebas, non quidem nec ipsa mediocria; sed quid ista sunt prae iis quae a te tuisque cotidie alia super alia facinora eduntur? <span class="br"></span><span class="lineNumber">10</span><span class="br"></span>exhibe liberam contionem vel Argis vel Lacedaemone, si audire iuvat vera dominationis impotentissimae crimina. <span class="br"></span><span class="lineNumber">11</span><span class="br"></span>ut alia omnia vetustiora omittam, quam caedem Argis Pythagoras iste, gener tuus, paene in oculis meis edidit? quam tu ipse, cum iam prope in finibus Lacedaemoniorum essem? <span class="br"></span><span class="lineNumber">12</span><span class="br"></span>agedum, quos in contione comprehensos omnibus audientibus civibus tuis te in custodia habiturum esse pronuntiasti, 




</p></section><notes><section class="footnotes"><ul><li class="note" id="note_LCL295_514_33"><a class="footnoteCrossrefLink" href="#target_note_LCL295_514_33" title="Click to highlight in text"><sup class="lineRef">33</sup>esse<span class="italic"> Asc.</span>: sit χ: si in <span class="italic">B</span>: est <span class="italic">Hertz</span></a></li><script type="text/javascript">document.getElementById('note_LCL295_514_33').style.display = "none";</script></ul></section></notes></section>