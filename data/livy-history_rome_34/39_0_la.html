<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
Cleomene Lacedaemoniorum tyranno signis conlatis dimicasse dicebatur. <span class="br"></span><span class="lineNumber">2</span><span class="br"></span>inde cum audisset descensum difficilis et artae viae esse, brevi per montes circuitu praemissis qui munirent viam, lato satis et patenti limite ad Eurotam amnem, sub ipsis prope fluentem moenibus, pervenit. <span class="br"></span><span class="lineNumber">3</span><span class="br"></span>ubi castra metantes Romanos Quinctiumque ipsum cum equitibus atque expeditis praegressum auxiliares tyranni adorti in terrorem ac tumultum coniecerunt, nihil tale exspectantes quia nemo iis obvius toto itinere fuerat ac veluti pacato agro transierant. <span class="br"></span><span class="lineNumber">4</span><span class="br"></span>aliquamdiu peditibus equites equitibus pedites vocantibus, cum in se cuique minimum fiduciae esset, trepidatum est; tandem signa legionum supervenerunt, <span class="br"></span><span class="lineNumber">5</span><span class="br"></span>et cum primi agminis cohortes inductae in proelium essent, qui modo terrori fuerant trepidantes in urbem compulsi sunt. <span class="br"></span><span class="lineNumber">6</span><span class="br"></span>Romani cum tantum a muro recessissent ut extra ictum teli essent, acie derecta paulisper steterunt; postquam nemo hostium contra exibat, redierunt in castra.</p>
<p><span class="br"></span><span class="lineNumber">7</span><span class="br"></span>Postero die Quinctius prope flumen praeter urbem sub ipsas Menelai montis radices ducere copias instructas pergit: primae legionariae cohortes ibant, levis armatura et equites agmen cogebant. <span class="br"></span><span class="lineNumber">8</span><span class="br"></span>Nabis intra murum instructos paratosque sub signis habebat mercennarios milites, in quibus omnis fiducia erat, ut ab tergo hostem adgrederetur. <span class="br"></span><span class="lineNumber">9</span><span class="br"></span>postquam extremum<a class="footnoteLink" href="#note_LCL295_500_25" id="target_note_LCL295_500_25"><sup>25</sup></a> agmen praeteriit, tum ab oppido


</p></section><notes><section class="footnotes"><ul><li class="note" id="note_LCL295_500_25"><a class="footnoteCrossrefLink" href="#target_note_LCL295_500_25" title="Click to highlight in text"><sup class="lineRef">25</sup>extremum Ï‡: postremum <span class="italic">B</span></a></li><script type="text/javascript">document.getElementById('note_LCL295_500_25').style.display = "none";</script></ul></section></notes></section>