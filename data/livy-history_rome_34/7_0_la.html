<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
quia vectigalis iam et stipendiaria plebs esse senatui coeperat? <span class="br"></span><span class="lineNumber">10</span><span class="br"></span>itaque minime mirum est nec Oppiam nec aliam ullam tum legem desideratam esse quae modum sumptibus mulierum faceret, cum aurum et purpuram data et oblata ultro non accipiebant. <span class="br"></span><span class="lineNumber">11</span><span class="br"></span>si nunc cum illis donis Cineas urbem circumiret, stantes in publico invenisset quae acciperent.</p>
<p>“Atque ego nonnullarum cupiditatium ne causam quidem aut rationem inire possum. <span class="br"></span><span class="lineNumber">12</span><span class="br"></span>nam ut quod alii liceat tibi non licere aliquid fortasse naturalis aut pudoris aut indignationis habeat, sic aequato omnium cultu quid unaquaeque vestrum veretur ne in se conspiciatur? p<span class="br"></span><span class="lineNumber">13</span><span class="br"></span>essimus quidem pudor est vel parsimoniae vel paupertatis; sed utrumque lex vobis demit cum id quod habere non licet non habetis. <span class="br"></span><span class="lineNumber">14</span><span class="br"></span>‘hanc’ inquit ‘ipsam exaequationem non fero’ illa locuples. ‘cur non insignis auro et purpura conspicior? cur paupertas aliarum sub hac legis specie latet, ut quod habere non possunt, habiturae, si liceret, fuisse videantur?’</p>
<p><span class="br"></span><span class="lineNumber">15</span><span class="br"></span>“Voltis hoc certamen uxoribus vestris inicere, Quirites, ut divites id habere velint quod nulla alia possit, pauperes, ne ob hoc ipsum contemnantur, supra vires se extendant? <span class="br"></span><span class="lineNumber">16</span><span class="br"></span>ne simul pudere quod non oportet coeperit, quod oportet 

</p></section><notes></notes></section>