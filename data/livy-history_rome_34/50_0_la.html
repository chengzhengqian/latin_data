<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 expediendos. <span class="br"></span><span class="lineNumber">5</span><span class="br"></span>itaque, ne aut repente trepidetis aut rem incohatam turpiter destituatis, scribendum ante vestris civitatibus censeo, explorandumque quid quaeque animi quid virium habeat. <span class="br"></span><span class="lineNumber">6</span><span class="br"></span>auxiliorum satis superque habeo; sed quo plures sumus, pluribus rebus egebimus. nihil iam praeter nudum solum ager hostium habet: ad hoc hiemps accedet ad comportandum ex longinquo difficilis.”</p>
<p><span class="br"></span><span class="lineNumber">7</span><span class="br"></span>Haec oratio primum animos omnium ad respicienda sua cuiusque<a class="footnoteLink" href="#note_LCL295_522_36" id="target_note_LCL295_522_36"><sup>36</sup></a> domestica mala convertit, segnitiam invidiam et obtrectationem domi manentium adversus militantes, <span class="br"></span><span class="lineNumber">8</span><span class="br"></span>libertatem difficilem ad consensum, inopiam publicam, malignitatem conferendi ex privato. <span class="br"></span><span class="lineNumber">9</span><span class="br"></span>versis itaque subito voluntatibus, faceret quod e re publica populi Romani sociorumque esse crederet imperatori permiserunt.</p>
<p>35. Inde Quinctius, adhibitis legatis tantum tribunisque militum, condiciones in quas pax cum tyranno fieret has conscripsit: <span class="br"></span><span class="lineNumber">2</span><span class="br"></span>sex mensium indutiae ut essent Nabidi Romanisque et Eumeni regi et Rhodiis; legatos extemplo mitterent Romam T. Quinctius et Nabis, ut pax<a class="footnoteLink" href="#note_LCL295_522_37" id="target_note_LCL295_522_37"><sup>37</sup></a> auctoritate senatus confirmaretur; <span class="br"></span><span class="lineNumber">3</span><span class="br"></span>et qua die scriptae condiciones pacis editae Nabidi forent, ea dies ut indutiarum principium esset, et ut ex ea die intra decimum diem ab Argis ceterisque oppidis quae in Argivorum agro essent praesidia


</p></section><notes><section class="footnotes"><ul><li class="note" id="note_LCL295_522_36"><a class="footnoteCrossrefLink" href="#target_note_LCL295_522_36" title="Click to highlight in text"><sup class="lineRef">36</sup>sua cuiusque <span class="italic">H.J.M.</span>: cuique <span class="italic">B</span>χ: cuiusque <span class="italic">Briscoe</span></a></li><script type="text/javascript">document.getElementById('note_LCL295_522_36').style.display = "none";</script><li class="note" id="note_LCL295_522_37"><a class="footnoteCrossrefLink" href="#target_note_LCL295_522_37" title="Click to highlight in text"><sup class="lineRef">37</sup>pax <span class="italic">Duker</span>: pax ex <span class="italic">Bχ</span></a></li><script type="text/javascript">document.getElementById('note_LCL295_522_37').style.display = "none";</script></ul></section></notes></section>