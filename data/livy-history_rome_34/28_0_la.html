<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
constituant ubi secum armis decernant. <span class="br"></span><span class="lineNumber">7</span><span class="br"></span>a Celtiberis dies ad consultandum petita. concilium immixtis Turdetanis habitum magno cum tumultu; eo minus decerni quicquam potuit. <span class="br"></span><span class="lineNumber">8</span><span class="br"></span>cum incerta bellum an pax cum Celtiberis essent, commeatus tamen haud secus quam in pace ex agris castellisque hostium Romani portabant, deni saepe munimenta eorum, velut communi pacto commercio, privatis indutiis ingredientes.</p>
<p><span class="br"></span><span class="lineNumber">9</span><span class="br"></span>Consul ubi hostes ad pugnam elicere nequit, primum praedatum sub signis aliquot expeditas cohortes in agrum integrae regionis ducit, <span class="br"></span><span class="lineNumber">10</span><span class="br"></span>deinde audito Saguntiae<a class="footnoteLink" href="#note_LCL295_478_23" id="target_note_LCL295_478_23"><sup>23</sup></a> Celtiberum omnes sarcinas impedimentaque relicta, eo pergit ducere ad oppugnandum. <span class="br"></span><span class="lineNumber">11</span><span class="br"></span>postquam nulla moventur re, persoluto stipendio non suis modo sed etiam praetoris militibus, relictoque omni exercitu in castris praetoris, ipse cum septem cohortibus ad Hiberum est regressus.</p>
<p>20. Ea tam exigua manu oppida aliquot cepit. defecere ad eum Sedetani Ausetani Suessetani. <span class="br"></span><span class="lineNumber">2</span><span class="br"></span>Lacetanos, deviam et silvestrem gentem, cum insita feritas continebat in armis, tum conscientia, dum consul exercitusque Turdulo bello est occupatus, depopulatorum subitis incursionibus sociorum. <span class="br"></span><span class="lineNumber">3</span><span class="br"></span>igitur ad oppidum eorum oppugnandum consul ducit non Romanas modo cohortes, sed iuventutem etiam 




</p></section><notes><section class="footnotes"><ul><li class="note" id="note_LCL295_478_23"><a class="footnoteCrossrefLink" href="#target_note_LCL295_478_23" title="Click to highlight in text"><sup class="lineRef">23</sup>Seguntiae <span class="italic">McDonald</span>:<span class="italic"> </span>Saguntiae <span class="italic">BVoss.</span>: Secuntiae <span class="italic">APNL</span>: Secultiae <span class="italic">E</span>; Secuirtiae <span class="italic">V</span></a></li><script type="text/javascript">document.getElementById('note_LCL295_478_23').style.display = "none";</script></ul></section></notes></section>