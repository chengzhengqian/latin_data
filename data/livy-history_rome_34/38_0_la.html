<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
eorum contioni satellites armatos circumdedit. <span class="br"></span><span class="lineNumber">6</span><span class="br"></span>et pauca praefatus cur sibi omnia timenti caventique ignoscendum in tali tempore foret, et ipsorum referre, si quos suspectos status praesens rerum faceret, prohiberi potius ne quid moliri possint quam puniri molientes; <span class="br"></span><span class="lineNumber">7</span><span class="br"></span>itaque quosdam se in custodia habiturum donec ea quae instet tempestas praetereat; hostibus repulsis—a quibus, si modo proditio intestina satis caveatur, minus periculi esse—extemplo eos emissurum.</p>
<p><span class="br"></span><span class="lineNumber">8</span><span class="br"></span>Sub haec citari nomina octoginta ferme principum iuventutis iussit, atque eos, ut quisque ad nomen responderat, in custodiam tradidit: nocte insequenti omnes interfecti. <span class="br"></span><span class="lineNumber">9</span><span class="br"></span>Ilotarum deinde quidam—hi sunt iam inde antiquitus castellani, agreste genus,—transfugere voluisse insimulati, per omnes vicos sub verberibus acti necantur. hoc terrore obstipuerant multitudinis animi ab omni conatu novorum consiliorum. <span class="br"></span><span class="lineNumber">10</span><span class="br"></span>intra munitiones copias continebat, nec parem se ratus, si dimicare acie vellet, et urbem relinquere tam suspensis et incertis omnium animis metuens.</p>
<p>28. Quinctius, satis iam omnibus paratis profectus ab stativis, die altero ad Sellasiam super Oenunta fluvium pervenit, quo in loco Antigonus Macedonum rex cum 

</p></section><notes></notes></section>