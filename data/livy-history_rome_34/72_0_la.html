<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
Matutae in foro holitorio, vota locataque quadriennio ante a C. <span class="br"></span><span class="lineNumber">4</span><span class="br"></span>Cornelio consule Gallico bello: censor idem dedicavit. altera Fauni: aediles eam biennio ante ex multaticio argento faciendam locarant C. Scribonius et Cn. Domitius, qui praetor urbanus eam dedicavit. <span class="br"></span><span class="lineNumber">5</span><span class="br"></span>et aedem Fortunae Primigeniae in colle Quirinali dedicavit Q. Marcius Ralla, duumvir ad id ipsum creatus: <span class="br"></span><span class="lineNumber">6</span><span class="br"></span>voverat eam decem annis ante Punico bello P. Sempronius Sophus consul, locaverat idem censor. <span class="br"></span><span class="lineNumber">7</span><span class="br"></span>et in insula Iovis aedem C. Servilius duumvir dedicavit: vota erat sex annis ante Gallico bello ab L. Furio Purpureone praetore, ab eodem postea consule locata. haec eo anno acta.</p>
<p>54. P. Scipio ex provincia Gallia ad consules subrogandos venit. comitia consulum fuere quibus creati sunt L. Cornelius Merula et Q. Minucius Thermus. <span class="br"></span><span class="lineNumber">2</span><span class="br"></span>postero die creati sunt praetores L. Cornelius Scipio, M. Fulvius Nobilior, C. Scribonius, M. Valerius Messalla, L. Porcius Licinus et C. <span class="br"></span><span class="lineNumber">3</span><span class="br"></span>Flaminius. Megalesia ludos scaenicos A. Atilius Serranus L. Scribonius Libo aediles curules primi 






</p></section><notes></notes></section>