<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
merito infensorum iis sociorum. <span class="br"></span><span class="lineNumber">4</span><span class="br"></span>oppidum longum, in latitudinem haudquaquam tantundem patens habebant. quadringentos inde ferme passus constituit signa. <span class="br"></span><span class="lineNumber">5</span><span class="br"></span>ibi delectarum cohortium stationem relinquens praecepit iis ne se ex eo loco ante moverent quam ipse ad eos venisset; ceteras copias ad ulteriorem partem urbis circumducit.</p>
<p>Maximum ex omnibus auxiliis numerum Suessetanae iuventutis habebat: eos ad murum oppugnandum subire iubet. <span class="br"></span><span class="lineNumber">6</span><span class="br"></span>quorum ubi arma signaque Lacetani cognovere, memores quam saepe in agro eorum impune persultassent, quotiens ipsos signis conlatis fudissent fugassentque, patefacta repente porta universi in eos erumpunt. <span class="br"></span><span class="lineNumber">7</span><span class="br"></span>vix clamorem eorum, nedum impetum Suessetani tulere. quod postquam sicut futurum ratus erat consul fieri etiam vidit, <span class="br"></span><span class="lineNumber">8</span><span class="br"></span>equo citato subter murum hostium ad cohortes avehitur, atque eas arreptas, effusis omnibus ad sequendos Suessetanos, qua silentium ac solitudo erat in urbem inducit, <span class="br"></span><span class="lineNumber">9</span><span class="br"></span>priusque omnia cepit quam se reciperent Lacetani. mox ipsos nihil praeter arma habentes in deditionem accepit.</p>
<p>21. Confestim inde victor ad Bergium castrum ducit. receptaculum id maxime praedonum erat, et inde incursiones in agros pacatos provinciae eius fiebant. <span class="br"></span><span class="lineNumber">2</span><span class="br"></span>transfugit inde ad consulem princeps Bergistanus et purgare se ac populares coepit: non esse in manu ipsis rem publicam; 


</p></section><notes></notes></section>