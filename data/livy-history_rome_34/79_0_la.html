<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 liberavit, ita et ab Antiocho Asiae urbes quae Graii nominis sint liberare in animo habet. <span class="br"></span><span class="lineNumber">13</span><span class="br"></span>neque enim in Aeolidem Ioniamque coloniae in servitutem regiam missae sunt, sed stirpis augendae causa gentisque vetustissimae per orbem terrarum propagandae.”</p>
<p>59. Cum haesitaret Hegesianax, nec infitiari posset honestiorem causam libertatis quam servitutis praetexi titulo, “quin mittimus ambages?” inquit P. Sulpicius, qui maximus natu ex decem legatis erat, <span class="br"></span><span class="lineNumber">2</span><span class="br"></span>“alteram ex duabus condicionibus quae modo diserte a Quinctio latae sunt legite, <span class="br"></span><span class="lineNumber">3</span><span class="br"></span>aut supersedete de amicitia agere.” “nos vero” inquit Menippus “nec volumus nec possumus pacisci quicquam quo regnum Antiochi minuatur.”</p>
<p><span class="br"></span><span class="lineNumber">4</span><span class="br"></span>Postero die Quinctius legationes universas Graeciae Asiaeque cum in senatum introduxisset, ut scirent quali animo populus Romanus quali Antiochus erga civitates Graeciae essent, postulata et regis et sua exposuit: <span class="br"></span><span class="lineNumber">5</span><span class="br"></span>renuntiarent civitatibus suis populum Romanum, qua virtute quaque fide libertatem eorum a Philippo vindicaverit, eadem ab Antiocho, nisi decedat Europa, vindicaturum. <span class="br"></span><span class="lineNumber">6</span><span class="br"></span>tum Menippus deprecari et Quinctium et patres institit ne festinarent decernere, quo decreto turbaturi orbem terrarum essent: tempus et sibi sumerent et regi ad cogitandum darent: <span class="br"></span><span class="lineNumber">7</span><span class="br"></span>cogitaturum cum renuntiatae condiciones essent, et impetraturum aliquid aut pacis causa concessurum. <span class="br"></span><span class="lineNumber">8</span><span class="br"></span>ita integra dilata res est. legatos mitti ad regem eosdem qui Lysimachiae apud eum fuerant placuit, P. Sulpicium P. Villium P. Aelium.</p>
</section><notes></notes></section>