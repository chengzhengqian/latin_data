<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
insectatus sit rogationem nostram, necesse est paucis respondere. <span class="br"></span><span class="lineNumber">3</span><span class="br"></span>qui tamen plura verba in castigandis matronis quam in rogatione nostra dissuadenda consumpsit, et quidem ut in dubio poneret utrum id quod reprenderet matronae sua sponte an nobis auctoribus fecissent. <span class="br"></span><span class="lineNumber">4</span><span class="br"></span>rem defendam, non nos, in quos iecit magis hoc consul verbo tenus quam ut re insimularet.</p>
<p><span class="br"></span><span class="lineNumber">5</span><span class="br"></span>“Coetum et seditionem et interdum secessionem muliebrem appellavit, quod matronae in publico vos rogassent ut legem in se latam per bellum temporibus duris in pace et florenti ac beata re publica abrogaretis. <span class="br"></span><span class="lineNumber">6</span><span class="br"></span>verba magna quae rei augendae causa conquirantur et haec et alia esse scio, et M. Catonem oratorem non solum gravem sed interdum etiam trucem esse scimus omnes, cum ingenio sit mitis. <span class="br"></span><span class="lineNumber">7</span><span class="br"></span>nam quid tandem novi matronae fecerunt, quod frequentes in causa ad se pertinente in publicum processerunt? nunquam ante hoc tempus in publico apparuerunt? tuas adversus te Origines revolvam. <span class="br"></span><span class="lineNumber">8</span><span class="br"></span>accipe quotiens id fecerint, et quidem semper bono publico.</p>
<p>“Iam a principio, regnante Romulo, cum Capitolio ab Sabinis capto medio in foro signis conlatis dimicaretur, nonne intercursu matronarum inter acies duas proelium sedatum est? <span class="br"></span><span class="lineNumber">9</span><span class="br"></span>quid? regibus exactis cum Coriolano Marcio duce legiones Volscorum castra ad quintum lapidem posuissem, nonne id agmen quo obruta haec urbs esset 

</p></section><notes></notes></section>