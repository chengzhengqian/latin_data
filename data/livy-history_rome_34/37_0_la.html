<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 formae navigiis. <span class="br"></span><span class="lineNumber">12</span><span class="br"></span>ipsorum quoque Lacedaemoniorum exsules permulti, tyrannorum iniuria pulsi, spe reciperandae patriae in castra Romana convenerunt: <span class="br"></span><span class="lineNumber">13</span><span class="br"></span>multi autem erant iam per aliquot aetates ex quo tyranni tenebant Lacedaemonem, alii ab aliis expulsi. <span class="br"></span><span class="lineNumber">14</span><span class="br"></span>princeps erat exsulum Agesipolis, cuius iure gentis regnum Lacedaemone erat, pulsus infans ab Lycurgo tyranno post mortem Cleomenis, qui primus tyrannus Lacedaemone fuit.</p>
<p>27. Cum terra marique tantum belli circumstaret tyrannum, et prope nulla spes esset vere vires suas hostiumque aestimanti, <span class="br"></span><span class="lineNumber">2</span><span class="br"></span>non tamen omisit bellum, sed et a Creta mille delectos iuventutis eorum excivit, cum mille iam haberet, et tria milia mercennariorum militum, decem milia popularium cum castellanis agrestibus in armis habuit, <span class="br"></span><span class="lineNumber">3</span><span class="br"></span>et fossa valloque urbem communivit; et ne quid intestini motus oreretur, metu et acerbitate poenarum tenebat animos, quoniam ut salvum vellent tyrannum sperare non poterat.</p>
<p><span class="br"></span><span class="lineNumber">4</span><span class="br"></span>Cum suspectos quosdam civium haberet, eductis in campum omnibus copiis—<span class="br"></span><span class="lineNumber">5</span><span class="br"></span>Dromon ipsi vocant—positis armis ad contionem vocari iubet Lacedaemonios, atque 



</p></section><notes></notes></section>