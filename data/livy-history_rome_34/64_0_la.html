<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
rebellandum castra locis apertis posuit, ut appareret dimicaturos si hostis fines intrasset. <span class="br"></span><span class="lineNumber">5</span><span class="br"></span>consul ubi quantae copiae quanta fiducia esset hosti sensit, nuntium ad collegam mittit, ut si videretur ei maturaret venire: se tergiversando in adventum eius rem extracturum. <span class="br"></span><span class="lineNumber">6</span><span class="br"></span>quae causa consuli cunctandi, eadem Gallis, praeterquam quod cunctatio hostium animos faciebat, rei maturandae erat, ut priusquam coniungerentur consulum copiae rem transigerent. p<span class="br"></span><span class="lineNumber">7</span><span class="br"></span>er biduum tamen nihil aliud quam steterunt parati ad pugnandum, si quis contra egrederetur; tertio subiere ad vallum castraque simul ab omni parte adgressi sunt. <span class="br"></span><span class="lineNumber">8</span><span class="br"></span>consul arma extemplo capere milites iussit; armatos inde paulisper continuit, ut et stolidam fiduciam hosti augeret, et disponeret copias quibus quaeque portis erumperent.</p>
<p> <span class="br"></span><span class="lineNumber">9</span><span class="br"></span>Duae legiones duabus principalibus portis signa efferre iussae. sed in ipso exitu ita conferti obstitere Galli ut clauderent viam. <span class="br"></span><span class="lineNumber">10</span><span class="br"></span>diu in angustiis pugnatum est; nec dextris magis gladiisque gerebatur res quam scutis corporibusque ipsis obnixi urgebant, <span class="br"></span><span class="lineNumber">11</span><span class="br"></span>Romani ut signa foras efferrent, Galli ut aut in castra ipsi penetrarent aut exire Romanos prohiberent. <span class="br"></span><span class="lineNumber">12</span><span class="br"></span>nec ante in hanc aut illam partem moveri acies potuerunt quam Q. Victorius primi pili centurio et C. Atinius tribunus militum, quartae hic ille secundae

</p></section><notes></notes></section>