<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
militastis more: <span class="br"></span><span class="lineNumber">6</span><span class="br"></span>nunc iusta pugna hostes cum hostibus conferetis manus; non agros inde populari sed urbium opes exhaurire licebit. <span class="br"></span><span class="lineNumber">7</span><span class="br"></span>patres nostri, cum in Hispania Carthaginiensium et imperatores<a class="footnoteLink" href="#note_LCL295_464_15" id="target_note_LCL295_464_15"><sup>15</sup></a> et exercitus essent, ipsi nullum in ea militem haberent, tamen addi hoc in foedere voluerunt ut imperii sui Hiberus fluvius esset finis. <span class="br"></span><span class="lineNumber">8</span><span class="br"></span>nunc cum duo praetores, cum consul, cum tres exercitus Romani Hispaniam obtineant, Carthaginiensium decem iam prope annis nemo in his provinciis sit, imperium nobis citra Hiberum amissum est. <span class="br"></span><span class="lineNumber">9</span><span class="br"></span>hoc armis et virtute reciperetis oportet, et nationem rebellantem magis temere quam constanter bellantem iugum quo se exuit accipere rursus cogatis.”</p>
<p><span class="br"></span><span class="lineNumber">10</span><span class="br"></span>In hunc modum maxime adhortatus, pronuntiat se nocte ad castra hostium ducturum. ita ad corpora curanda dimissi.</p>
<p>14. Nocte media, cum auspicio operam dedisset, profectus ut locum quem vellet priusquam hostes sentirent caperet, praeter castra hostium circumducit, et prima luce acie instructa sub ipsum vallum tres cohortes mittit. <span class="br"></span><span class="lineNumber">2</span><span class="br"></span>mirantes barbari ab tergo apparuisse Romanum, discurrere et ipsi<a class="footnoteLink" href="#note_LCL295_464_16" id="target_note_LCL295_464_16"><sup>16</sup></a> ad arma. <span class="br"></span><span class="lineNumber">3</span><span class="br"></span>interim consul apud suos “nusquam nisi in virtute spes est, milites,” inquit “et ego sedulo ne esset feci. <span class="br"></span><span class="lineNumber">4</span><span class="br"></span>inter castra nostra et nos medii hostes, et ab tergo hostium ager est. quod pulcherrimum idem tutissimum: in virtute spem positam habere.”</p>
</section><notes><section class="footnotes"><ul><li class="note" id="note_LCL295_464_15"><a class="footnoteCrossrefLink" href="#target_note_LCL295_464_15" title="Click to highlight in text"><sup class="lineRef">15</sup>in Hispania . . . imperatores <span class="italic">Gron.</span>: Hispania . . . imperatores ibi <span class="italic">Bχ</span></a></li><script type="text/javascript">document.getElementById('note_LCL295_464_15').style.display = "none";</script><li class="note" id="note_LCL295_464_16"><a class="footnoteCrossrefLink" href="#target_note_LCL295_464_16" title="Click to highlight in text"><sup class="lineRef">16</sup>et ipsi <span class="italic">Duker</span>: ipse <span class="italic">B</span>: ipsi χ</a></li><script type="text/javascript">document.getElementById('note_LCL295_464_16').style.display = "none";</script></ul></section></notes></section>