<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
conducunt, alienisque armis parabant bellum. <span class="br"></span><span class="lineNumber">5</span><span class="br"></span>consul interim rebellione Bergistanorum ictus, ceteras quoque civitates ratus per occasionem idem facturas, arma omnibus cis Hiberum Hispanis adimit; <span class="br"></span><span class="lineNumber">6</span><span class="br"></span>quam rem adeo aegre passi ut multi mortem sibimet ipsi consciscerent, ferox genus, nullam vitam rati sine armis esse. <span class="br"></span><span class="lineNumber">7</span><span class="br"></span>quod ubi consuli renuntiatum est, senatores omnium civitatium ad se vocari iussit, atque iis “non nostra” inquit “magis quam vestra refert vos non rebellare, <span class="br"></span><span class="lineNumber">8</span><span class="br"></span>siquidem id maiore Hispanorum malo quam exercitus Romani labore semper adhuc factum est. id ut ne fiat, uno modo arbitror caveri posse, si effectum erit ne possitis rebellare. <span class="br"></span><span class="lineNumber">9</span><span class="br"></span>volo id quam mollissima via consequi. vos quoque in ea re consilio me adiuvate: nullum libentius sequar quam quod vosmet ipsi attuleritis.” <span class="br"></span><span class="lineNumber">10</span><span class="br"></span>tacentibus spatium se ad deliberandum dierum paucorum dare dixit. <span class="br"></span><span class="lineNumber">11</span><span class="br"></span>cum revocati secundo quoque consilio tacuissent, uno die muris omnium dirutis, ad eos qui nondum parebant profectus, ut in quamque regionem venerat, omnes qui circa incolebant populos in dicionem<a class="footnoteLink" href="#note_LCL295_474_21" id="target_note_LCL295_474_21"><sup>21</sup></a> accepit. <span class="br"></span><span class="lineNumber">12</span><span class="br"></span>Segesticam tantum, gravem atque opulentam civitatem, vineis et pluteis cepit.</p>
<p>18. Eo maiorem habebat difficultatem in subigendis hostibus quam qui primi venerant in Hispaniam, quod ad illos taedio imperii Carthaginiensium Hispani deficiebant, <span class="br"></span><span class="lineNumber">2</span><span class="br"></span>huic ex usurpata libertate in servitutem velut adserendi 



</p></section><notes><section class="footnotes"><ul><li class="note" id="note_LCL295_474_21"><a class="footnoteCrossrefLink" href="#target_note_LCL295_474_21" title="Click to highlight in text"><sup class="lineRef">21</sup>dicionem <span class="italic">B</span>χ: deditionem <span class="italic">Holk</span>. <span class="italic">345</span></a></li><script type="text/javascript">document.getElementById('note_LCL295_474_21').style.display = "none";</script></ul></section></notes></section>