<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
conlatis dimicandum sit in dies exspectet, dividendo exercitum minuere tuto vires possit. <span class="br"></span><span class="lineNumber">5</span><span class="br"></span>legati, ubi haec audierunt, flentes ad genua consulis provolvuntur, orant ne se in rebus tam trepidis deserat: quo enim se, repulsos ab Romanis, ituros? <span class="br"></span><span class="lineNumber">6</span><span class="br"></span>nullos se socios, nihil usquam in terris aliud spei habere. <span class="br"></span><span class="lineNumber">7</span><span class="br"></span>potuisse se extra id periculum esse, si decedere fide, si coniurare cum ceteris voluissent. nullis minis nullis terriculis se motos, sperantes satis opis et auxilii sibi in Romanis esse. <span class="br"></span><span class="lineNumber">8</span><span class="br"></span>id si nullum sit, si sibi a consule negetur, deos hominesque se testes facere invitos et coactos se, ne eadem quae Saguntini passi sint patiantur, defecturos et cum ceteris potius Hispanis quam solos perituros esse.</p>
<p>12. Et illo quidem die sine<a class="footnoteLink" href="#note_LCL295_460_13" id="target_note_LCL295_460_13"><sup>13</sup></a> responso dimissi. consulem nocte quae insecuta est anceps cura agitare: <span class="br"></span><span class="lineNumber">2</span><span class="br"></span>nolle deserere socios, nolle minuere exercitum, quod aut moram sibi ad dimicandum aut in dimicando periculum adferre posset. <span class="br"></span><span class="lineNumber">3</span><span class="br"></span>stat sententia non minuere copias, ne quid interim hostes inferant ignominiae; sociis spem pro re ostentandam censet: saepe vana pro veris, <span class="br"></span><span class="lineNumber">4</span><span class="br"></span>maxime in bello, valuisse, et credentem se aliquid auxilii habere, perinde atque haberet, ipsa fiducia et sperando atque audendo servatum.</p>
<p><span class="br"></span><span class="lineNumber">5</span><span class="br"></span>Postero die legatis respondit, quamquam vereatur ne 

</p></section><notes><section class="footnotes"><ul><li class="note" id="note_LCL295_460_13"><a class="footnoteCrossrefLink" href="#target_note_LCL295_460_13" title="Click to highlight in text"><sup class="lineRef">13</sup>sine <span class="italic">B</span>: sic sine Ï‡</a></li><script type="text/javascript">document.getElementById('note_LCL295_460_13').style.display = "none";</script></ul></section></notes></section>