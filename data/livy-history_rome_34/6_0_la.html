<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
fortuna rei publicae est, quo magis imperium crescit—et iam in Graeciam Asiamque transcendimus omnibus libidinum inlecebris repletas, et regias etiam attrectamus gazas—, eo plus horreo, ne illae magis res nos ceperint quam nos illas. <span class="br"></span><span class="lineNumber">4</span><span class="br"></span>infesta, mihi credite, signa ab Syracusis inlata sunt huic urbi. iam nimis multos audio Corinthi et Athenarum ornamenta laudantes mirantesque, et antefixa fictilia deorum Romanorum ridentes. <span class="br"></span><span class="lineNumber">5</span><span class="br"></span>ego hos malo propitios deos, et ita spero futuros si in suis manere sedibus patiemur.</p>
<p><span class="br"></span><span class="lineNumber">6</span><span class="br"></span>“Patrum nostrorum memoria per legatum Cineam Pyrrhus non virorum modo sed etiam mulierum animos donis temptavit. nondum lex Oppia ad coercendam luxuriam muliebrem lata erat; tamen nulla accepit. <span class="br"></span><span class="lineNumber">7</span><span class="br"></span>quam causam fuisse censetis? eadem fuit quae maioribus nostris<a class="footnoteLink" href="#note_LCL295_434_4" id="target_note_LCL295_434_4"><sup>4</sup></a> nihil de hac re lege sanciundi: nulla erat luxuria quae coerceretur. <span class="br"></span><span class="lineNumber">8</span><span class="br"></span>sicut ante morbos necesse est cognitos esse quam remedia eorum, sic cupiditates prius natae sunt quam leges quae iis modum facerent. quid legem Liciniam excitavit de quingentis iugeribus nisi ingens cupido agros continuandi? <span class="br"></span><span class="lineNumber">9</span><span class="br"></span>quid legem Cinciam de donis et muneribus nisi 




</p></section><notes><section class="footnotes"><ul><li class="note" id="note_LCL295_434_4"><a class="footnoteCrossrefLink" href="#target_note_LCL295_434_4" title="Click to highlight in text"><sup class="lineRef">4</sup>nostris <span class="italic">L</span>: vestris <span class="italic">B</span>χ</a></li><script type="text/javascript">document.getElementById('note_LCL295_434_4').style.display = "none";</script></ul></section></notes></section>