<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
audivit. <span class="br"></span><span class="lineNumber">3</span><span class="br"></span>prima oratio fuit omnia permittentis arbitrio Romanorum; <span class="br"></span><span class="lineNumber">4</span><span class="br"></span>dein cum ea velut vana et sine effectu nihil proficeret, eo deducta est res ut iis condicionibus quae ex scripto paucis ante diebus editae erant indutiae fierent, pecuniaque et obsides accepti.</p>
<p><span class="br"></span><span class="lineNumber">5</span><span class="br"></span>Dum oppugnatur tyrannus, Argivi nuntiis aliis super alios adferentibus tantum non iam captam Lacedaemonem esse erecti et ipsi, <span class="br"></span><span class="lineNumber">6</span><span class="br"></span>simul eo quod Pythagoras cum parte validissima praesidii excesserat, contempta paucitate eorum qui in arce erant, duce Archippo quodam praesidium expulerunt; Timocratem Pellenensem, q<span class="br"></span><span class="lineNumber">7</span><span class="br"></span>uia clementer praefuerat, vivum fide data emiserunt. huic laetitiae Quinctius supervenit, pace data tyranno dimissisque ab Lacedaemone Eumene et Rhodiis et L. Quinctio fratre ad classem.</p>
<p>41. Laeta civitas celeberrimum festorum dierum ac nobile ludicrum Nemeorum, die stata propter belli mala praetermissum, in adventum Romani exercitus ducisque indixerunt, praefeceruntque ludis ipsum imperatorem. <span class="br"></span><span class="lineNumber">2</span><span class="br"></span>multa erant quae gaudium cumularent: reducti cives ab Lacedaemone erant quos nuper Pythagoras quosque ante Nabis abduxerat; <span class="br"></span><span class="lineNumber">3</span><span class="br"></span>redierant qui post compertam a Pythagora coniurationem et caede iam coepta effugerant; libertatem ex longo intervallo libertatisque auctores Romanos, 


</p></section><notes></notes></section>