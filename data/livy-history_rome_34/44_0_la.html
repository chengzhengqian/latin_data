<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
Argis est superior sum et aequitate rei, quod non vestram urbem sed hostium, <span class="br"></span><span class="lineNumber">10</span><span class="br"></span>quod volentem non vi coactam accepi, et vestra confessione, quod in condicionibus societatis Argos mihi reliquistis.</p>
<p><span class="br"></span><span class="lineNumber">11</span><span class="br"></span>“Ceterum nomen tyranni et facta me premunt, quod servos ad libertatem uoco, quod in agros inopem plebem deduco. <span class="br"></span><span class="lineNumber">12</span><span class="br"></span>de nomine hoc respondere possum, me, qualiscumque sum, eundem esse qui fui cum tu ipse mecum, T. Quincti, societatem pepigisti. <span class="br"></span><span class="lineNumber">13</span><span class="br"></span>tum me regem appellari a vobis memini: nunc tyrannum vocari video. itaque si ego nomen imperii mutassem, mihi meae inconstantiae, cum vos mutetis, vobis vestrae reddenda ratio est. <span class="br"></span><span class="lineNumber">14</span><span class="br"></span>quod ad multitudinem servis liberandis auctam et egentibus divisum agrum attinet, possum quidem et in hoc me iure temporis tutari: <span class="br"></span><span class="lineNumber">15</span><span class="br"></span>iam feceram haec, qualiacumque sunt, cum societatem mecum pepigistis et auxilia in bello adversus Philippum accepistis; <span class="br"></span><span class="lineNumber">16</span><span class="br"></span>sed si nunc ea fecissem, non dico ‘quid in eo vos laesissem aut vestram amicitiam violassem?’ sed illud, me more atque instituto maiorum fecisse. <span class="br"></span><span class="lineNumber">17</span><span class="br"></span>nolite ad vestras leges atque instituta exigere ea quae Lacedaemone fiunt. nihil comparare singula necesse est. vos a censu equitem a censu peditem legitis, et paucos excellere opibus, plebem subiectam esse illis voltis: <span class="br"></span><span class="lineNumber">18</span><span class="br"></span>noster legum lator 

</p></section><notes></notes></section>