<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
suas vires aliis eas commodando minuat, tamen se illorum temporis ac periculi magis quam sui rationem habere. <span class="br"></span><span class="lineNumber">6</span><span class="br"></span>denuntiari militum parti tertiae ex omnibus cohortibus iubet ut cibum quem in naves imponant mature coquant, navesque in diem tertium expediri. <span class="br"></span><span class="lineNumber">7</span><span class="br"></span>duos ex legatis Bilistagi atque Ilergetibus nuntiare ea iubet; filium reguli comiter habendo et muneribus apud se retinet. <span class="br"></span><span class="lineNumber">8</span><span class="br"></span>legati non ante profecti quam impositos in naves milites viderunt; id pro haud dubio iam nuntiantes, non suos modo sed etiam hostes fama Romani auxilii adventantis impleverunt.</p>
<p>13. Consul ubi satis quod in speciem fuit ostentatum est, revocari ex navibus milites iubet: <span class="br"></span><span class="lineNumber">2</span><span class="br"></span>ipse, cum iam id tempus anni appeteret quo geri res possent, castra hiberna tria milia passuum ab Emporiis posuit. inde per occasiones nunc hac parte nunc illa, modico praesidio castris relicto, praedatum milites in hostium agros ducebat; <span class="br"></span><span class="lineNumber">3</span><span class="br"></span>nocte ferme proficiscebantur, ut et quam longissime a castris procederent et inopinantes opprimerent. et exercebat ea res novos milites et hostium magna vis excipiebatur, nec iam egredi extra munimenta castellorum audebant.</p>
<p><span class="br"></span><span class="lineNumber">4</span><span class="br"></span>Vbi admodum<a class="footnoteLink" href="#note_LCL295_462_14" id="target_note_LCL295_462_14"><sup>14</sup></a> et suorum et hostium animos est expertus, convocari tribunos praefectosque et equites omnes et centuriones iussit. <span class="br"></span><span class="lineNumber">5</span><span class="br"></span>“tempus” inquit “quod saepe optastis venit, quo vobis potestas fieret virtutem vestram ostendendi. adhuc praedonum magis quam bellantium 


</p></section><notes><section class="footnotes"><ul><li class="note" id="note_LCL295_462_14"><a class="footnoteCrossrefLink" href="#target_note_LCL295_462_14" title="Click to highlight in text"><sup class="lineRef">14</sup>admodum <span class="italic">B</span>: satis admodum χ: satis ad hunc modum <span class="italic">Duker</span>:<span class="italic"> </span>ad hunc modum<span class="italic"> Madvig</span></a></li><script type="text/javascript">document.getElementById('note_LCL295_462_14').style.display = "none";</script></ul></section></notes></section>