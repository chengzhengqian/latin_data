<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">2</span><span class="br"></span>L. Valerius consul, cum post fusos circa Litanam silvam Boios quietam provinciam habuisset, comitiorum causa Romam rediit, <span class="br"></span><span class="lineNumber">3</span><span class="br"></span>et creavit consules P. Cornelium Scipionem Africanum iterum et Ti. Sempronium Longum. horum patres primo anno secundi Punici belli consules fuerant.</p>
<p>Praetoria inde comitia habita: <span class="br"></span><span class="lineNumber">4</span><span class="br"></span>creati P. Cornelius Scipio et duo Cn. Cornelii, Merenda et Blasio, et Cn. Domitius Ahenobarbus et Sex. Digitius et T. luventius Thalna. <span class="br"></span><span class="lineNumber">5</span><span class="br"></span>comitiis perfectis consul in provinciam rediit.</p>
<p>Novum ius eo anno a Ferentinatibus temptatum, ut Latini qui in coloniam Romanam nomina dedissent cives Romani essent: <span class="br"></span><span class="lineNumber">6</span><span class="br"></span>Puteolos Salernumque et Buxentum adscripti coloni qui nomina dederant, et cum ob id se pro civibus Romanis ferrent, senatus iudicavit non esse eos cives Romanos.</p>
<p>43. Principio anni quo P. Scipio Africanus iterum et Ti. Sempronius Longus consules fuerunt legati Nabidis tyranni Romam venerunt. <span class="br"></span><span class="lineNumber">2</span><span class="br"></span>iis extra urbem in aede Apollinis senatus datus est. pax quae cum T. Quinctio convenisset ut rata esset petierunt impetraruntque.</p>
</section><notes></notes></section>