<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 Chalcidem et Demetriadem praesidiis tenerent, qui Philippo cunctanti deducere inde <span class="br"></span><span class="lineNumber">9</span><span class="br"></span>praesidia obicere semper soliti sint nunquam donec Demetrias Chalcis et Corinthus tenerentur liberam Graeciam fore, <span class="br"></span><span class="lineNumber">10</span><span class="br"></span>postremo quia manendi in Graecia retinendique exercitus Argos et Nabim causam facerent. deportarent legiones in Italiam: <span class="br"></span><span class="lineNumber">11</span><span class="br"></span>Aetolos polliceri aut condicionibus et voluntate sua Nabim praesidium Argis deducturum, aut vi atque armis coacturos in potestate consentientis Graeciae esse.</p>
<p>24. Haec uaniloquentia primum Aristaenum praetorem Achaeorum excitavit.</p>
<p> <span class="br"></span><span class="lineNumber">2</span><span class="br"></span>“Ne istuc” inquit “Iuppiter optimus maximus sirit Iunoque regina cuius in tutela Argi sunt, ut illa civitas inter tyrannum Lacedaemonium et latrones Aetolos praemium sit, posita in eo discrimine ut miserius a vobis recipiatur quam ab illo capta est. <span class="br"></span><span class="lineNumber">3</span><span class="br"></span>mare interiectum ab istis praedonibus non tuetur nos, T. Quincti: quid si in media Peloponneso arcem sibi fecerint futurum nobis est? linguam tantum Graecorum habent sicut speciem hominum: moribus ritibusque efferatioribus quam ulli barbari, i<span class="br"></span><span class="lineNumber">4</span><span class="br"></span>mmo quam immanes beluae uivunt. itaque vos rogamus, Romani, ut et ab Nabide Argos reciperetis, et ita res Graeciae constituatis ut ab latrocinio quoque Aetolorum satis pacata haec relinquatis.”</p>
</section><notes></notes></section>