<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
duceret secum, dimittendique ei quos eorum quandoque vellet ius esset.</p>
<p>57. Postquam consules dilectu habito profecti in provincias sunt, tum T. Quinctius postulavit ut de iis quae cum decem legatis ipse statuisset senatus audiret, eaque, si videretur, auctoritate sua confirmaret: <span class="br"></span><span class="lineNumber">2</span><span class="br"></span>id eos facilius facturos si legatorum verba qui ex universa Graecia et magna parte Asiae quique ab regibus venissent audissent. <span class="br"></span><span class="lineNumber">3</span><span class="br"></span>eae legationes a C. Scribonio praetore urbano in senatum introductae sunt, benigneque omnibus responsum.</p>
<p><span class="br"></span><span class="lineNumber">4</span><span class="br"></span>Cum Antiocho quia longior disceptatio erat, decem legatis, quorum pars aut in Asia aut Lysimachiae apud regem fuerant, delegata est. <span class="br"></span><span class="lineNumber">5</span><span class="br"></span>T. Quinctio mandatum ut adhibitis iis legatorum regis verba audiret, responderetque iis quae ex dignitate atque utilitate populi Romani responderi possent.</p>
<p><span class="br"></span><span class="lineNumber">6</span><span class="br"></span>Menippus et Hegesianax principes regiae legationis erant. ex iis Menippus ignorare se dixit quidnam perplexi sua legatio haberet, cum simpliciter ad amicitiam petendam iungendamque societatem venissent.<a class="footnoteLink" href="#note_LCL295_574_50" id="target_note_LCL295_574_50"><sup>50</sup></a> <span class="br"></span><span class="lineNumber">7</span><span class="br"></span>esse autem tria genera foederum quibus inter se paciscerentur amicitias civitates regesque: unum, cum bello victis dicerentur leges; ubi enim omnia ei qui armis plus posset dedita essent, quae ex iis habere victos quibus multari eos 


</p></section><notes><section class="footnotes"><ul><li class="note" id="note_LCL295_574_50"><a class="footnoteCrossrefLink" href="#target_note_LCL295_574_50" title="Click to highlight in text"><sup class="lineRef">50</sup>venissent <span class="italic">Ald.</span>: venisset <span class="italic">B</span>Ï‡</a></li><script type="text/javascript">document.getElementById('note_LCL295_574_50').style.display = "none";</script></ul></section></notes></section>