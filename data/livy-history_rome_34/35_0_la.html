<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>Et ad externum terrorem intestina etiam seditio accessit. <span class="br"></span><span class="lineNumber">7</span><span class="br"></span>Damocles erat Argivus adulescens maioris animi quam consilii, qui primo iure iurando interposito de praesidio expellendo cum idoneis conlocutus, dum vires adicere coniurationi studet incautior fidei aestimator fuit. <span class="br"></span><span class="lineNumber">8</span><span class="br"></span>conloquentem eum cum suis satelles a praefecto missus cum accerseret, sensit proditum consilium esse, hortatusque coniuratos qui aderant ut potius quam extorti morerentur arma secum caperent. <span class="br"></span><span class="lineNumber">9</span><span class="br"></span>atque ita cum paucis in forum pergit ire, clamitans ut qui salvam rem publicam vellent auctorem et ducem se libertatis sequerentur. <span class="br"></span><span class="lineNumber">10</span><span class="br"></span>haud sane movit quemquam, quia nihil usquam spei propinquae, nedum satis firmi praesidii cernebant. <span class="br"></span><span class="lineNumber">11</span><span class="br"></span>haec vociferantem eum Lacedaemonii circumventum cum suis interfecerunt. comprensi deinde quidam et alii; <span class="br"></span><span class="lineNumber">12</span><span class="br"></span>ex iis occisi plures, pauci in custodiam coniecti<a class="footnoteLink" href="#note_LCL295_492_24" id="target_note_LCL295_492_24"><sup>24</sup></a> proxima nocte funibus per murum demissi ad Romanos perfugerunt.</p>
<p>26. Quinctius, adfirmantibus iis si ad portas exercitus Romanus fuisset, <span class="br"></span><span class="lineNumber">2</span><span class="br"></span>non sine effectu motum eum futurum fuisse, et si propius castra admoverentur, non quieturos Argivos, misit expeditos pedites equitesque, qui circa Cylarabim—gymnasium id est minus trecentos passus ab urbe—<span class="br"></span><span class="lineNumber">3</span><span class="br"></span>cum erumpentibus a porta Lacedaemoniis proelium commiserunt, atque eos haud magno certamine compulerunt in urbem. et castra eo ipso loco ubi pugnatum


</p></section><notes><section class="footnotes"><ul><li class="note" id="note_LCL295_492_24"><a class="footnoteCrossrefLink" href="#target_note_LCL295_492_24" title="Click to highlight in text"><sup class="lineRef">24</sup>coniecti <span class="italic">B</span>χ: <span class="italic">post</span> <span class="italic">add. </span>multi<span class="italic"> Asc.</span>, alii<span class="italic"> McDonald</span></a></li><script type="text/javascript">document.getElementById('note_LCL295_492_24').style.display = "none";</script></ul></section></notes></section>