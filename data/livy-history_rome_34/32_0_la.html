<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
nisi quatenus liberatae Graeciae unius civitatis servitus non plenam nec integram gloriam esse sinit. <span class="br"></span><span class="lineNumber">13</span><span class="br"></span>ceterum si vos nec cura eius civitatis nec exemplum nec periculum movet, ne serpat latius contagio eius mali, nos aequi bonique facimus. de hac re vos consulo, staturus eo quod plures censueritis.”</p>
<p>23. Post orationem Romani imperatoris percenseri aliorum sententiae coeptae sunt. <span class="br"></span><span class="lineNumber">2</span><span class="br"></span>cum legatus Atheniensium quantum poterat gratiis agendis Romanorum in Graeciam merita extulisset—imploratos adversus Philippum tulisse opem, <span class="br"></span><span class="lineNumber">3</span><span class="br"></span>non rogatos ultro adversus tyrannum Nabim offerre auxilium—, indignatusque esset haec tanta merita sermonibus tamen aliquorum carpi futura calumniantium, <span class="br"></span><span class="lineNumber">4</span><span class="br"></span>cum fateri potius praeteritorum gratiam deberent, apparebat incessi Aetolos. <span class="br"></span><span class="lineNumber">5</span><span class="br"></span>igitur Alexander princeps gentis, invectus primum in Athenienses, libertatis quondam duces et auctores, adsentationis propriae gratia communem causam prodentes, questus deinde Achaeos, <span class="br"></span><span class="lineNumber">6</span><span class="br"></span>Philippi quondam milites, ad postremum inclinata fortuna eius transfugas, et Corinthum recepisse et id agere ut Argos habeant, <span class="br"></span><span class="lineNumber">7</span><span class="br"></span>Aetolos, primos hostes Philippi semper socios Romanorum, pactos in foedere suas urbes agrosque fore devicto Philippo, fraudari Echino et Pharsalo, <span class="br"></span><span class="lineNumber">8</span><span class="br"></span>insimulavit fraudis Romanos quod vano titulo libertatis ostentato

</p></section><notes></notes></section>