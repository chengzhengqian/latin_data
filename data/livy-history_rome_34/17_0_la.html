<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 mercarique et ipsi ea quae externa navibus inveherentur, et agrorum exigere fructus volebant. huius mutui usus desiderium ut Hispana urbs Graecis pateret faciebat.</p>
<p> <span class="br"></span><span class="lineNumber">10</span><span class="br"></span>Erant etiam eo tutiores quod sub umbra Romanae amicitiae latebant, quam sicut minoribus viribus quam Massilienses pari colebant fide. tum quoque consulem exercitumque comiter ac benigne acceperunt. <span class="br"></span><span class="lineNumber">11</span><span class="br"></span>paucos ibi moratus dies Cato, dum exploraret ubi et quantae hostium copiae essent, ut ne mora quidem segnis esset, omne id tempus exercendis militibus consumpsit. <span class="br"></span><span class="lineNumber">12</span><span class="br"></span>id erat forte tempus anni ut frumentum in areis Hispani haberent; itaque redemptoribus uetitis frumentum parare ac Romam dimissis, “bellum” inquit “se ipsum alet.” <span class="br"></span><span class="lineNumber">13</span><span class="br"></span>profectus ab Emporiis agros hostium urit vastatque, omnia fuga et terrore complet.</p>
<p>10. Eodem tempore M. Helvio decedenti ulteriore Hispania cum praesidio sex milium dato ab Ap. Claudio praetore Celtiberi agmine ingenti ad oppidum Iliturgi occurrunt. <span class="br"></span><span class="lineNumber">2</span><span class="br"></span>viginti milia armatorum fuisse Valerius scribit, duodecim milia ex iis caesa, oppidum Iliturgi receptum et puberes omnes interfectos. <span class="br"></span><span class="lineNumber">3</span><span class="br"></span>inde ad castra Catonis Helvius 




</p></section><notes></notes></section>