<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
ausus. <span class="br"></span><span class="lineNumber">2</span><span class="br"></span>Aristonem quendam Tyrium nanctus Ephesi, expertusque<a class="footnoteLink" href="#note_LCL295_584_51" id="target_note_LCL295_584_51"><sup>51</sup></a> sollertiam levioribus ministeriis, partim donis partim spe praemiorum oneratum, quibus etiam ipse rex adnuerat, Carthaginem cum mandatis mittit. <span class="br"></span><span class="lineNumber">3</span><span class="br"></span>edit nomina eorum quibus conventis opus esset; instruit etiam secretis notis, per quas haud dubie agnoscerent sua mandata esse.</p>
<p><span class="br"></span><span class="lineNumber">4</span><span class="br"></span>Hunc Aristonem Carthagine obversantem non prius amici quam inimici Hannibalis qua de causa venisset cognoverunt. <span class="br"></span><span class="lineNumber">5</span><span class="br"></span>et primo in circulis conviviisque celebrata sermonibus res est; <span class="br"></span><span class="lineNumber">6</span><span class="br"></span>deinde in senatu quidam nihil actum esse dicere exsilio Hannibalis si absens quoque novas moliri res, et sollicitando animos hominum turbare statum civitatis posset: <span class="br"></span><span class="lineNumber">7</span><span class="br"></span>Aristonem quendam, Tyrium advenam, instructum mandatis ab Hannibale et rege Antiocho venisse; certos homines cotidie cum eo secreta conloquia serere; in occulto concoqui<a class="footnoteLink" href="#note_LCL295_584_52" id="target_note_LCL295_584_52"><sup>52</sup></a> quod mox in omnium perniciem erupturum esset.</p>
<p><span class="br"></span><span class="lineNumber">8</span><span class="br"></span>Conclamare omnes vocari Aristonem debere et quaeri quid venisset, et nisi expromeret, cum legatis Romam mitti: satis pro temeritate unius hominis suppliciorum pensum esse; <span class="br"></span><span class="lineNumber">9</span><span class="br"></span>privatos suo periculo peccaturos, rem publicam non extra noxam modo sed etiam extra famam noxae conservandam esse.</p>
<p><span class="br"></span><span class="lineNumber">10</span><span class="br"></span>Vocatus Ariston<a class="footnoteLink" href="#note_LCL295_584_53" id="target_note_LCL295_584_53"><sup>53</sup></a> purgare sese, et firmissimo propugnaculo uti quod litterarum nihil ad quemquam attulisset; 



</p></section><notes><section class="footnotes"><ul><li class="note" id="note_LCL295_584_51"><a class="footnoteCrossrefLink" href="#target_note_LCL295_584_51" title="Click to highlight in text"><sup class="lineRef">51</sup>expertusque : expertumque φ: exercitusque <span class="italic">B</span></a></li><script type="text/javascript">document.getElementById('note_LCL295_584_51').style.display = "none";</script><li class="note" id="note_LCL295_584_52"><a class="footnoteCrossrefLink" href="#target_note_LCL295_584_52" title="Click to highlight in text"><sup class="lineRef">52</sup>concoqui <span class="italic">Tafel</span>: conloqui <span class="italic">BχMg*</span>: coqui <span class="italic">Crév.</span></a></li><script type="text/javascript">document.getElementById('note_LCL295_584_52').style.display = "none";</script><li class="note" id="note_LCL295_584_53"><a class="footnoteCrossrefLink" href="#target_note_LCL295_584_53" title="Click to highlight in text"><sup class="lineRef">53</sup>Ariston <span class="italic">Bχ</span>: Aristo <span class="italic">Mg</span></a></li><script type="text/javascript">document.getElementById('note_LCL295_584_53').style.display = "none";</script></ul></section></notes></section>