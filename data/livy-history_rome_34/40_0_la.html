<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 eodem quo pridie eruperant tumultu pluribus simul locis erumpunt. <span class="br"></span><span class="lineNumber">10</span><span class="br"></span>Ap. Claudius agmen cogebat; qui ad id quod futurum erat, ne necopinatum accideret, praeparatis suorum animis, signa extemplo convertit totumque in hostem agmen circumegit. <span class="br"></span><span class="lineNumber">11</span><span class="br"></span>itaque, velut rectae acies concurrissent, iustum aliquamdiu proelium fuit. tandem Nabidis milites in fugam inclinarunt; quae minus trepida<a class="footnoteLink" href="#note_LCL295_502_26" id="target_note_LCL295_502_26"><sup>26</sup></a> fuisset ni Achaei locorum prudentes institissent. ii et caedem ingentem ediderunt, et dispersos passim fuga plerosque armis exuerunt. <span class="br"></span><span class="lineNumber">12</span><span class="br"></span>Quinctius prope Amyclas posuit castra; unde cum perpopulatus omnia circumiecta urbi frequentis et amoeni agri loca esset, nullo iam hostium porta excedente castra movit ad fluvium Eurotam. inde vallem Taygeto subiectam agrosque ad mare pertinentes evastat.</p>
<p>29. Eodem fere tempore L. Quinctius maritimae orae oppida partim voluntate partim metu aut vi recepit. <span class="br"></span><span class="lineNumber">2</span><span class="br"></span>certior deinde factus Gytheum oppidum omnium maritimarum rerum Lacedaemoniis receptaculum esse, nec procul a mari castra Romana abesse, omnibus id copiis adgredi constituit. <span class="br"></span><span class="lineNumber">3</span><span class="br"></span>erat eo tempore valida urbs, et multitudine civium incolarumque et omni bellico apparatu instructa. <span class="br"></span><span class="lineNumber">4</span><span class="br"></span>in tempore Quinctio rem haud facilem adgredienti rex Eumenes et classis Rhodiorum supervenerunt. <span class="br"></span><span class="lineNumber">5</span><span class="br"></span>ingens multitudo




</p></section><notes><section class="footnotes"><ul><li class="note" id="note_LCL295_502_26"><a class="footnoteCrossrefLink" href="#target_note_LCL295_502_26" title="Click to highlight in text"><sup class="lineRef">26</sup>trepida <span class="italic">B</span>χ: infesta ac trepida<span class="italic"> M. Müller</span>:<span class="italic"> alii alia</span></a></li><script type="text/javascript">document.getElementById('note_LCL295_502_26').style.display = "none";</script></ul></section></notes></section>