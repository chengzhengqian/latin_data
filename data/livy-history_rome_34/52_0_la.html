<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
iis abstineret; <span class="br"></span><span class="lineNumber">11</span><span class="br"></span>ne quod oppidum neu quod castellum in suo alienove agro conderet; obsides ea ita futura daret quinque quos imperatori Romano placuisset, et filium in iis suum, et talenta centum argenti in praesentia, quinquaginta talenta in singulos annos per annos octo.</p>
<p>36. Haec conscripta, castris propius urbem motis, Lacedaemonem mittuntur. nec sane quicquam eorum satis placebat tyranno, <span class="br"></span><span class="lineNumber">2</span><span class="br"></span>nisi quod praeter spem reducendorum exsulum mentio nulla facta erat; maxime autem omnium ea res offendebat quod et naves et maritimae civitates ademptae erant. <span class="br"></span><span class="lineNumber">3</span><span class="br"></span>fuerat autem ei magno fructui mare omnem oram a Maleo praedatoriis navibus infestam habenti; iuventutem praeterea civitatium earum ad supplementum longe optimi generis militum habebat.</p>
<p><span class="br"></span><span class="lineNumber">4</span><span class="br"></span>Has condiciones quamquam ipse in secreto volutaverat cum amicis, volgo tamen omnes fama ferebant, vanis ut ad ceteram fidem sic ad secreta tegenda satellitum regiorum ingeniis. <span class="br"></span><span class="lineNumber">5</span><span class="br"></span>non tam omnia universi quam ea quae ad quemque pertinerent singuli carpebant. qui exsulum coniuges in matrimonio habebant aut ex bonis eorum aliquid possederant, tamquam amissuri non reddituri indignabantur. <span class="br"></span><span class="lineNumber">6</span><span class="br"></span>servis liberatis a tyranno non inrita modo futura libertas, sed multo foedior quam fuisset ante servitus redeuntibus in iratorum dominorum potestatem ante oculos obversabatur. <span class="br"></span><span class="lineNumber">7</span><span class="br"></span>mercennarii milites et pretia militiae casura in pace aegre ferebant, et reditum sibi nullum esse in civitates 


</p></section><notes></notes></section>