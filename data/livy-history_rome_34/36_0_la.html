<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 erat imperator Romanus posuit; diem inde unum in speculis fuit, <span class="br"></span><span class="lineNumber">4</span><span class="br"></span>si quid novi motus oreretur. postquam oppressam metu civitatem vidit, advocat consilium de oppugnandis Argis. <span class="br"></span><span class="lineNumber">5</span><span class="br"></span>omnium principum Graeciae praeter Aristaenum eadem sententia erat, cum causa belli non alia esset, inde potissimum ordiendum bellum. <span class="br"></span><span class="lineNumber">6</span><span class="br"></span>Quinctio id nequaquam placebat, et Aristaenum contra omnium consensum disserentem cum haud dubia adprobatione audivit; <span class="br"></span><span class="lineNumber">7</span><span class="br"></span>et ipse adiecit, cum pro Argivis adversus tyrannum bellum susceptum sit, quid minus conveniens esse quam omisso hoste Argos oppugnari? <span class="br"></span><span class="lineNumber">8</span><span class="br"></span>se vero caput belli Lacedaemonem et tyrannum petiturum. et dimisso consilio frumentatum expeditas cohortes misit. quod maturi erat circa, demessum et convectum est: viride, ne hostes mox haberent, protritum et corruptum.</p>
<p><span class="br"></span><span class="lineNumber">9</span><span class="br"></span>Castra deinde movit, et Parthenio superato monte praeter Tegeam tertio die ad Caryas posuit castra. ibi priusquam hostium intraret agrum, sociorum auxilia exspectavit. <span class="br"></span><span class="lineNumber">10</span><span class="br"></span>venerunt Macedones a Philippo mille et quingenti et Thessalorum equites quadringenti. nec iam auxilia, quorum adfatim erat, sed commeatus finitimis urbibus imperati morabantur Romanum. <span class="br"></span><span class="lineNumber">11</span><span class="br"></span>navales quoque magnae copiae conveniebant: iam ab Leucade L. Quinctius quadraginta navibus venerat, iam Rhodiae duodeviginti tectae naves, iam Eumenes rex circa Cycladas insulas erat cum decem tectis navibus, triginta lembis mixtisque aliis minoris

</p></section><notes></notes></section>