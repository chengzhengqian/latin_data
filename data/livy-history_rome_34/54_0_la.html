<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>38. Et tunc quidem Quinctius, satis eo terrore coercitis excursionibus hostium nihil praeter ipsius oppugnationem urbis superesse ratus, missis qui omnes navales socios a Gytheo accerserent, ipse interim cum tribunis militum ad visendum urbis situm moenia circumvehitur. <span class="br"></span><span class="lineNumber">2</span><span class="br"></span>fuerat quondam sine muro Sparta; tyranni nuper locis patentibus planisque obiecerant murum: altiora loca et difficilia<a class="footnoteLink" href="#note_LCL295_530_40" id="target_note_LCL295_530_40"><sup>40</sup></a> aditu stationibus armatorum pro munimento obiectis tutabantur.</p>
<p><span class="br"></span><span class="lineNumber">3</span><span class="br"></span>Vbi satis omnia inspexit, corona oppugnandum ratus, omnibus copiis—erant autem Romanorum sociorumque, simul peditum equitumque, simul terrestrium ac navalium copiarum, ad quinquaginta milia hominum—urbem cinxit. <span class="br"></span><span class="lineNumber">4</span><span class="br"></span>alii scalas, alii ignem, alii alia quibus non oppugnarent modo sed etiam terrerent, portabant. iussi clamore sublato subire undique omnes, ut qua primum occurrerent quave opem ferrent ad omnia simul paventes Lacedaemonii ignorarent.</p>
<p><span class="br"></span><span class="lineNumber">5</span><span class="br"></span>Quod roboris in exercitu erat trifariam divisum: parte una a Phoebeo, altera a Dictynnaeo, tertia ab eo loco quem Heptagonias appellant—omnia autem haec aperta sine muro loca sunt—adgredi iubet. <span class="br"></span><span class="lineNumber">6</span><span class="br"></span>cum tantus undique terror urbem circumvasisset, primo tyrannus et ad clamores




</p></section><notes><section class="footnotes"><ul><li class="note" id="note_LCL295_530_40"><a class="footnoteCrossrefLink" href="#target_note_LCL295_530_40" title="Click to highlight in text"><sup class="lineRef">40</sup>difficilia <span class="italic">B<sup>1 </sup></span>(difficia <span class="italic">B</span>)χ: difficiliora<span class="italic"> R</span></a></li><script type="text/javascript">document.getElementById('note_LCL295_530_40').style.display = "none";</script></ul></section></notes></section>