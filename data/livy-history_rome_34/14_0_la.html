<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 ea concessa ornamenta quae sibi adempta sint, <span class="br"></span><span class="lineNumber">6</span><span class="br"></span>cum insignes eas esse auro et purpura, cum illas uehi per urbem, se pedibus sequi, tamquam in illarum civitatibus, non in sua, imperium sit. <span class="br"></span><span class="lineNumber">7</span><span class="br"></span>virorum hoc animos volnerare posset: quid muliercularum censetis, quas etiam parva movent? <span class="br"></span><span class="lineNumber">8</span><span class="br"></span>non magistratus nec sacerdotia nec triumphi nec insignia nec dona aut spolia bellica iis contingere possunt: <span class="br"></span><span class="lineNumber">9</span><span class="br"></span>munditiae et ornatus et cultus, haec feminarum insignia sunt, his gaudent et gloriantur, hunc mundum muliebrem appellarunt maiores vestri.<a class="footnoteLink" href="#note_LCL295_450_12" id="target_note_LCL295_450_12"><sup>12</sup></a> <span class="br"></span><span class="lineNumber">10</span><span class="br"></span>quid aliud in luctu quam purpuram atque aurum deponunt? quid cum eluxerunt sumunt? quid in gratulationibus supplicationibusque nisi excellentiorem ornatum adiciunt?</p>
<p><span class="br"></span><span class="lineNumber">11</span><span class="br"></span>“Scilicet, si legem Oppiam abrogaritis, non vestri arbitrii erit si quid eius vetare volueritis quod nunc lex vetat: minus filiae uxores sorores etiam quibusdam in manu erunt. <span class="br"></span><span class="lineNumber">12</span><span class="br"></span>nunquam salvis suis exuitur servitus muliebris, et ipsae libertatem quam viduitas et orbitas facit detestantur. <span class="br"></span><span class="lineNumber">13</span><span class="br"></span>in vestro arbitrio suum ornatum quam in legis malunt esse; et vos in manu et tutela, non in servitio debetis habere eas, et malle patres vos aut viros quam dominos dici. <span class="br"></span><span class="lineNumber">14</span><span class="br"></span>invidiosis nominibus utebatur modo consul, seditionem muliebrem et secessionem appellando. id enim periculum est ne Sacrum montem, sicut quondam irata plebs, aut Aventinum 




</p></section><notes><section class="footnotes"><ul><li class="note" id="note_LCL295_450_12"><a class="footnoteCrossrefLink" href="#target_note_LCL295_450_12" title="Click to highlight in text"><sup class="lineRef">12</sup>vestri <span class="italic">B</span>χ: nostri α</a></li><script type="text/javascript">document.getElementById('note_LCL295_450_12').style.display = "none";</script></ul></section></notes></section>