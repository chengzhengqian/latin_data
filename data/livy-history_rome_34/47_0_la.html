<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
iube vinctos produci: miseri parentes quos falso lugent vivere sciant. <span class="br"></span><span class="lineNumber">13</span><span class="br"></span>at enim, ut iam ita sint haec, quid ad vos, Romani? hoc tu dicas liberantibus Graeciam? hoc iis qui ut liberare possent mare traiecerunt, terra marique gesserunt bellum?</p>
<p><span class="br"></span><span class="lineNumber">14</span><span class="br"></span>“‘Vos tamen’ inquis ‘vestramque amicitiam ac societatem proprie non violavi.’ quotiens vis te id arguam fecisse? sed nolo pluribus: summam rem complectar. <span class="br"></span><span class="lineNumber">15</span><span class="br"></span>quibus igitur rebus amicitia violatur? nempe his maxime duabus, si socios meos pro hostibus habeas, si cum hostibus te coniungas. <span class="br"></span><span class="lineNumber">16</span><span class="br"></span>utrumque a te factum est; nam et Messenen, uno atque eodem iure foederis quo et Lacedaemonem in amicitiam nostram acceptam, socius ipse sociam nobis urbem vi atque armis cepisti, <span class="br"></span><span class="lineNumber">17</span><span class="br"></span>et cum Philippo, hoste nostro, non societatem solum sed, si dis placet, adfinitatem etiam per Philoclen praefectum eius pepigisti, <span class="br"></span><span class="lineNumber">18</span><span class="br"></span>et ut bellum adversus nos gerens, mare circa Maleum infestum navibus piraticis fecisti, et plures prope cives Romanos quam Philippus cepisti atque occidisti, <span class="br"></span><span class="lineNumber">19</span><span class="br"></span>tutiorque Macedoniae ora quam promunturium Maleae commeatus ad exercitus nostros portantibus navibus fuit.</p>
<p><span class="br"></span><span class="lineNumber">20</span><span class="br"></span>“Proinde parce, sis, fidem ac iura societatis iactare, et omissa populari oratione tamquam tyrannus et hostis loquere.”</p>
<p>33. Sub haec Aristaenus nunc monere Nabim nunc 


</p></section><notes></notes></section>