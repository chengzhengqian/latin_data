<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 navalium sociorum, e tribus contracta classibus, intra paucos dies omnia quae ad oppugnationem urbis terra marique munitae facienda opera erant effecit, <span class="br"></span><span class="lineNumber">6</span><span class="br"></span>iam testudinibus admotis murus subruebatur, iam arietibus quatiebatur. itaque una crebris ictibus eversa est turris, quodque circa muri erat casu eius prostratum; <span class="br"></span><span class="lineNumber">7</span><span class="br"></span>et Romani simul a portu, unde aditus planior erat, ut distenderent ab apertiore loco hostes, simul per patefactum ruina iter inrumpere conabantur. <span class="br"></span><span class="lineNumber">8</span><span class="br"></span>nec multum afuit quin qua intenderant penetrarent; sed tardavit impetum eorum spes obiecta dedendae urbis, mox deinde eadem turbata.</p>
<p> Dexagoridas et Gorgopas pari imperio praeerant urbi. <span class="br"></span><span class="lineNumber">9</span><span class="br"></span>Dexagoridas miserat ad legatum Romanum traditurum se urbem; et cum ad eam rem tempus et ratio convenisset, a Gorgopa proditor interficitur, intentiusque ab uno urbs defendebatur. <span class="br"></span><span class="lineNumber">10</span><span class="br"></span>et difficilior facta oppugnatio erat ni T. Quinctius cum quattuor milibus delectorum militum supervenisset. <span class="br"></span><span class="lineNumber">11</span><span class="br"></span>is cum supercilio haud procul distantis tumuli ab urbe instructam aciem ostendisset, et ex altera parte L. Quinctius ab operibus suis terra marique instaret, t<span class="br"></span><span class="lineNumber">12</span><span class="br"></span>um vero desperatio Gorgopan quoque cogit id consilii quod in altero morte vindicaverat capere, <span class="br"></span><span class="lineNumber">13</span><span class="br"></span>et pactus ut abducere inde milites quos praesidii causa habebat liceret, tradit<a class="footnoteLink" href="#note_LCL295_504_27" id="target_note_LCL295_504_27"><sup>27</sup></a>
</p></section><notes><section class="footnotes"><ul><li class="note" id="note_LCL295_504_27"><a class="footnoteCrossrefLink" href="#target_note_LCL295_504_27" title="Click to highlight in text"><sup class="lineRef">27</sup>tradit <span class="italic">B</span>χ: tradidit α</a></li><script type="text/javascript">document.getElementById('note_LCL295_504_27').style.display = "none";</script></ul></section></notes></section>