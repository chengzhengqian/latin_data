<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">3</span><span class="br"></span>De provinciis cum relatum esset, senatus frequens in eam sententiam ibat ut quoniam in Hispania et Macedonia debellatum foret, consulibus ambobus Italia provincia esset. <span class="br"></span><span class="lineNumber">4</span><span class="br"></span>Scipio satis esse Italiae unum consulem censebat, alteri Macedoniam decernendam esse: bellum grave ab Antiocho imminere, iam ipsum sua sponte in Europam transgressum. <span class="br"></span><span class="lineNumber">5</span><span class="br"></span>quid deinde facturum censerent, cum hinc Aetoli, haud dubii<a class="footnoteLink" href="#note_LCL295_542_42" id="target_note_LCL295_542_42"><sup>42</sup></a> hostes, vocarent ad bellum, illinc Hannibal, Romanis cladibus insignis imperator, stimularet? <span class="br"></span><span class="lineNumber">6</span><span class="br"></span>dum de provinciis consulum disceptatur, praetores sortiti sunt: Cn. Domitio urbana iurisdictio T. I<span class="br"></span><span class="lineNumber">7</span><span class="br"></span>uventio peregrina evenit, P. Cornelio Hispania ulterior Sex. Digitio citerior, duobus Cn. Corneliis, Blasioni Sicilia Merendae Sardinia.</p>
<p><span class="br"></span><span class="lineNumber">8</span><span class="br"></span>In Macedoniam novum exercitum transportari non placuit, eum qui esset ibi reduci in Italiam a Quinctio ac dimitti; item eum exercitum dimitti qui cum M. Porcio Catone in Hispania esset; <span class="br"></span><span class="lineNumber">9</span><span class="br"></span>consulibus ambobus Italiam provinciam esse et duas urbanas scribere eos legiones, ut dimissis quos senatus censuisset exercitibus octo omnino Romanae legiones essent.</p>
<p>44. Ver sacrum factum erat priore anno, M. Porcio et L. Valerio consulibus. <span class="br"></span><span class="lineNumber">2</span><span class="br"></span>id cum P. Licinius pontifex non esse recte factum collegio primum, deinde ex auctoritate collegii



</p></section><notes><section class="footnotes"><ul><li class="note" id="note_LCL295_542_42"><a class="footnoteCrossrefLink" href="#target_note_LCL295_542_42" title="Click to highlight in text"><sup class="lineRef">42</sup>dubii <span class="italic">Gron.</span>: dubie <span class="italic">BÏ‡</span></a></li><script type="text/javascript">document.getElementById('note_LCL295_542_42').style.display = "none";</script></ul></section></notes></section>