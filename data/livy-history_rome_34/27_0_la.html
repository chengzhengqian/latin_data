<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
erant; et ita mota omnia accepit ut alii in armis essent, alii obsidione ad defectionem cogerentur, nec nisi in tempore subventum foret, ultra sustentaturi fuerint. <span class="br"></span><span class="lineNumber">3</span><span class="br"></span>sed in consule ea vis animi atque ingenii fuit ut omnia maxima minimaque per se adiret atque ageret, nec cogitaret modo imperaretque quae in rem essent, <span class="br"></span><span class="lineNumber">4</span><span class="br"></span>sed pleraque ipse per se transigeret, nec in quemquam omnium gravius severiusque quam in semet ipsum imperium exerceret, <span class="br"></span><span class="lineNumber">5</span><span class="br"></span>parsimonia et vigiliis et labore cum ultimis militum certaret, nec quicquam in exercitu suo praecipui praeter honorem atque imperium haberet.</p>
<p>19. Difficilius bellum in Turdetania praetori P. Manlio Celtiberi mercede exciti ab hostibus, sicut ante dictum est, faciebant; itaque eo consul accersitus litteris praetoris legiones duxit. <span class="br"></span><span class="lineNumber">2</span><span class="br"></span>ubi eo venit, castra separatim Celtiberi et Turdetani habebant. cum Turdetanis extemplo levia proelia incursantes in stationes eorum Romani facere, semperque victores ex quamvis temere coepto certamine abire. <span class="br"></span><span class="lineNumber">3</span><span class="br"></span>ad Celtiberos in conloquium tribunos militum ire consul atque iis trium condicionum electionem ferre iubet: <span class="br"></span><span class="lineNumber">4</span><span class="br"></span>primam, si transire ad Romanos velint, et duplex<a class="footnoteLink" href="#note_LCL295_476_22" id="target_note_LCL295_476_22"><sup>22</sup></a> stipendium accipere quam quantum a Turdetanis pepigissent; <span class="br"></span><span class="lineNumber">5</span><span class="br"></span>alteram, si domos abire, publica fide accepta nihil eam rem noxiae futuram quod hostibus se Romanorum iunxissent; <span class="br"></span><span class="lineNumber">6</span><span class="br"></span>tertiam, si utique bellum placeat, diem locumque 

</p></section><notes><section class="footnotes"><ul><li class="note" id="note_LCL295_476_22"><a class="footnoteCrossrefLink" href="#target_note_LCL295_476_22" title="Click to highlight in text"><sup class="lineRef">22</sup>et duplex Ï‡: duplex <span class="italic">B</span></a></li><script type="text/javascript">document.getElementById('note_LCL295_476_22').style.display = "none";</script></ul></section></notes></section>