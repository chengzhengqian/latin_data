<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">11</span><span class="br"></span>â€œHannibal in Italia erat, victor ad Cannas; iam Tarentum iam Arpos iam Capuam habebat; ad urbem Romam admoturus exercitum videbatur; defecerant socii; n<span class="br"></span><span class="lineNumber">12</span><span class="br"></span>on milites in supplementum, non socios navales ad classem tuendam, non pecuniam in aerario habebamus; servi quibus arma darentur ita ut pretium pro iis bello perfecto dominis solveretur emebantur; <span class="br"></span><span class="lineNumber">13</span><span class="br"></span>in eandem diem pecuniae frumentum et cetera quae belli usus postulabant praebenda publicani se conducturos professi erant; servos ad remum numero ex censu constituto cum stipendio nostro dabamus; <span class="br"></span><span class="lineNumber">14</span><span class="br"></span>aurum et argentum omne, ab senatoribus eius rei initio orto, in publicum conferebamus; viduae et pupilli pecunias suas in aerarium deferebant; cautum erat quo ne plus auri et argenti facti, quo ne plus signati argenti et aeris domi haberemus. <span class="br"></span><span class="lineNumber">15</span><span class="br"></span>tali tempore in luxuria et ornatu matronae occupatae erant, ut ad eam coercendam Oppia lex desiderata sit, cum quia Cereris sacrificium lugentibus omnibus matronis intermissum erat, senatus finiri luctum triginta diebus iussit? <span class="br"></span><span class="lineNumber">16</span><span class="br"></span>cui non apparet inopiam et miseriam civitatis, quia omnium privatorum pecuniae in usum publicum vertendae erant, istam legem scripsisse tam diu mansuram quam diu causa scribendae legis mansisset? <span class="br"></span><span class="lineNumber">17</span><span class="br"></span>nam si quae tunc temporis causa aut decrevit senatus aut populus iussit in perpetuum servari oportet, cur pecunias 


</p></section><notes></notes></section>