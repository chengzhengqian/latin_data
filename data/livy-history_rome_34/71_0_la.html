<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 decem. <span class="br"></span><span class="lineNumber">6</span><span class="br"></span>signati argenti octoginta quattuor milia fuere Atticorum: tetrachma vocant, trium fere denariorum in singulis argenti est pondus. <span class="br"></span><span class="lineNumber">7</span><span class="br"></span>auri pondo fuit tria milia septingenta quattuordecim, et clipeum unum ex auro totum, et Philippi nummi aurei quattuordecim milia quingenti quattuordecim. <span class="br"></span><span class="lineNumber">8</span><span class="br"></span>tertio die coronae aureae, dona civitatium, tralatae centum quattuordecim; <span class="br"></span><span class="lineNumber">9</span><span class="br"></span>et hostiae ductae, et ante currum multi nobiles captivi obsidesque, inter quos Demetrius regis Philippi filius fuit et Armenes Nabidis tyranni filius, Lacedaemonius. <span class="br"></span><span class="lineNumber">10</span><span class="br"></span>ipse deinde Quinctius in urbem est invectus. secuti currum milites frequentes, ut exercitu omni ex provincia deportato. <span class="br"></span><span class="lineNumber">11</span><span class="br"></span>his duceni quinquageni aeris in pedites divisi, duplex centurioni, triplex equiti. <span class="br"></span><span class="lineNumber">12</span><span class="br"></span>praebuerunt speciem triumpho capitibus rasis secuti qui servitute exempti fuerant.</p>
<p>53. Exitu anni huius Q. Aelius Tubero tribunus plebis ex senatus consulto tulit ad plebem plebesque scivit uti duae Latinae coloniae, una in Bruttios altera in Thurinum agrum, deducerentur. <span class="br"></span><span class="lineNumber">2</span><span class="br"></span>his deducendis triumviri creati, quibus in triennium imperium esset, in Bruttios Q. Naevius M. Minucius Rufus M. Furius Crassipes, in Thurinum agrum A. Manlius Q. Aelius L. Apustius. ea bina comitia Cn. Domitius praetor urbanus in Capitolio habuit.</p>
<p><span class="br"></span><span class="lineNumber">3</span><span class="br"></span>Aedes eo anno aliquot dedicatae sunt. una Iunonis 



</p></section><notes></notes></section>