<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
paulatim urgentes hostem processere, non ultra vis eorum atque impetus sustineri poterant. <span class="br"></span><span class="lineNumber">8</span><span class="br"></span>cum terga vertissent Lacedaemonii et fuga effusa superiora peterent loca, Nabis quidem ut capta urbe trepidans quanam ipse evaderet circumspectabat: <span class="br"></span><span class="lineNumber">9</span><span class="br"></span>Pythagoras cum ad cetera animo officioque ducis fungebatur, tum vero unus ne caperetur urbs causa fuit; succendi enim aedificia proxima muro iussit. <span class="br"></span><span class="lineNumber">10</span><span class="br"></span>quae cum momento temporis arsissent, ut adiuvantibus ignem qui alias ad exstinguendum opem ferre solent, <span class="br"></span><span class="lineNumber">11</span><span class="br"></span>ruere in Romanos tecta, nec tegularum modo fragmenta sed etiam ambusta tigna ad armatos pervenire et flamma late fundi, fumus terrorem etiam maiorem quam periculum facere. <span class="br"></span><span class="lineNumber">12</span><span class="br"></span>itaque et qui extra urbem erant Romanorum, tum maxime impetum facientes, recessere a muro, et qui iam intraverant, ne incendio ab tergo oriente intercluderentur ab suis, receperunt sese; <span class="br"></span><span class="lineNumber">13</span><span class="br"></span>et Quinctius postquam quid rei esset vidit, receptui canere iussit. ita iam capta prope urbe revocati redierunt in castra.</p>
<p>40. Quinctius, plus ex timore hostium quam ex re ipsa spei nactus, per triduum insequens territavit eos nunc proeliis lacessendo nunc operibus, intersaepiendoque<a class="footnoteLink" href="#note_LCL295_534_41" id="target_note_LCL295_534_41"><sup>41</sup></a> quaedam ne exitus ad fugam esset. <span class="br"></span><span class="lineNumber">2</span><span class="br"></span>his comminationibus compulsus tyrannus Pythagoran rursus oratorem misit: quem Quinctius primo aspernatus excedere castris iussit, dein suppliciter orantem advolutumque genibus tandem 

</p></section><notes><section class="footnotes"><ul><li class="note" id="note_LCL295_534_41"><a class="footnoteCrossrefLink" href="#target_note_LCL295_534_41" title="Click to highlight in text"><sup class="lineRef">41</sup>intersaepiendoque <span class="italic">R</span>Ï‡: intersaepiendo<span class="italic"> BHolk.Voss</span></a></li><script type="text/javascript">document.getElementById('note_LCL295_534_41').style.display = "none";</script></ul></section></notes></section>