<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
utantur: temperatam eam salubrem et singulis et civitatibus esse, nimiam et aliis gravem et ipsis qui habeant praecipitem et effrenatam esse. <span class="br"></span><span class="lineNumber">9</span><span class="br"></span>concordiae in civitatibus principes et ordines inter se et in commune omnes civitates consulerent. adversus consentientes nec regem quemquam satis validum nec tyrannum fore: <span class="br"></span><span class="lineNumber">10</span><span class="br"></span>discordiam et seditionem omnia opportuna insidiantibus facere, cum pars quae domestico certamine inferior sit externo potius se adplicet quam civi cedat. <span class="br"></span><span class="lineNumber">11</span><span class="br"></span>alienis armis partam externa fide redditam libertatem sua cura custodirent servarentque, ut populus Romanus dignis datam libertatem ac munus suum bene positum sciret.</p>
<p>50. Has velut parentis voces cum audirent, manare omnibus gaudio lacrimae, adeo ut ipsum quoque confunderent dicentem. <span class="br"></span><span class="lineNumber">2</span><span class="br"></span>paulisper fremitus adprobantium dicta fuit, monentiumque aliorum alios ut eas voces velut oraculo missas in pectora animosque demitterent. s<span class="br"></span><span class="lineNumber">3</span><span class="br"></span>ilentio deinde facto petiit ab iis ut cives Romanos, si qui apud eos in servitute essent, conquisitos intra duos menses mitterent ad se in Thessaliam: ne ipsis quidem honestum esse in liberata terra liberatores eius servire. <span class="br"></span><span class="lineNumber">4</span><span class="br"></span>omnes acclamarunt gratias se inter cetera etiam ob hoc agere, quod admoniti essent ut tam pio tam necessario officio fungerentur. <span class="br"></span><span class="lineNumber">5</span><span class="br"></span>ingens numerus erat bello Punico captorum, quos 
</p></section><notes></notes></section>