<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
non pudebit. quae de suo poterit, parabit: quae non poterit, virum rogabit. <span class="br"></span><span class="lineNumber">17</span><span class="br"></span>miserum illum virum, et qui exoratus et qui non exoratus erit, cum quod ipse non dederit datum ab alio videbit. <span class="br"></span><span class="lineNumber">18</span><span class="br"></span>nunc volgo alienos viros rogant et, quod maius est, legem et suffragia rogant, et a quibusdam impetrant. adversus te et rem tuam et liberos tuos exorabilis es: simul lex modum sumptibus uxoris tuae facere desierit, tu nunquam facies.</p>
<p><span class="br"></span><span class="lineNumber">19</span><span class="br"></span>“Nolite eodem loco existimare<a class="footnoteLink" href="#note_LCL295_438_5" id="target_note_LCL295_438_5"><sup>5</sup></a> futuram rem quo fuit antequam lex de hoc ferretur. <span class="br"></span><span class="lineNumber">20</span><span class="br"></span>et hominem improbum non accusari tutius est quam absolui, et luxuria non mota tolerabilior esset quam erit nunc, ipsis vinculis sicut ferae bestiae inritata, deinde emissa. <span class="br"></span><span class="lineNumber">21</span><span class="br"></span>ego nullo modo abrogandam legem Oppiam censeo: vos quod faxitis, deos omnes fortunare velim.”</p>
<p>5. Post haec tribuni quoque plebei qui se intercessuros professi erant, cum pauca in eandem sententiam adiecissent, tum L. Valerius pro rogatione ab se promulgata ita disseruit:</p>
<p>“Si privati tantummodo ad suadendum dissuadendumque id quod ab nobis rogatur processissent, ego quoque, cum satis dictum pro utraque parte existimarem, tacitus suffragia vestra exspectassem: <span class="br"></span><span class="lineNumber">2</span><span class="br"></span>nunc cum vir clarissimus,<a class="footnoteLink" href="#note_LCL295_438_6" id="target_note_LCL295_438_6"><sup>6</sup></a> consul M. Porcius, non auctoritate solum, quae tacita satis momenti habuisset, sed oratione etiam longa et accurata 


</p></section><notes><section class="footnotes"><ul><li class="note" id="note_LCL295_438_5"><a class="footnoteCrossrefLink" href="#target_note_LCL295_438_5" title="Click to highlight in text"><sup class="lineRef">5</sup>existimare <span class="italic">B</span>χ: <span class="italic">post add. </span>Quirites <span class="italic">ed. Rom</span>.</a></li><script type="text/javascript">document.getElementById('note_LCL295_438_5').style.display = "none";</script><li class="note" id="note_LCL295_438_6"><a class="footnoteCrossrefLink" href="#target_note_LCL295_438_6" title="Click to highlight in text"><sup class="lineRef">6</sup>clarissimus<span class="italic"> Mg</span>: gravissimus<span class="italic"> B</span>χ</a></li><script type="text/javascript">document.getElementById('note_LCL295_438_6').style.display = "none";</script></ul></section></notes></section>