<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>Sub haec cohortes recipi iubet, ut barbaros simulatione fugae eliceret. <span class="br"></span><span class="lineNumber">5</span><span class="br"></span>id quod crediderat evenit. pertimuisse et cedere rati Romanos, porta erumpunt et quantum inter castra sua et aciem hostium relictum erat loci armatis complent. <span class="br"></span><span class="lineNumber">6</span><span class="br"></span>dum trepidant acie instruenda, consul iam paratis ordinatisque omnibus incompositos adgreditur. equites primos ab utroque cornu in pugnam induxit; sed in dextro extemplo pulsi cedentesque trepidi etiam pediti terrorem intulere. <span class="br"></span><span class="lineNumber">7</span><span class="br"></span>quod ubi consul vidit, duas cohortes delectas ab dextro latere hostium circumduci iubet, et ab tergo se ostendere priusquam concurrerent peditum acies. <span class="br"></span><span class="lineNumber">8</span><span class="br"></span>is terror obiectus hosti rem metu Romanorum equitum inclinatam aequavit; tamen adeo turbati erant dextrae alae pedites equitesque ut quosdam consul manu ipse reprenderit et aversos in hostem verterit.<a class="footnoteLink" href="#note_LCL295_466_17" id="target_note_LCL295_466_17"><sup>17</sup></a> <span class="br"></span><span class="lineNumber">9</span><span class="br"></span>ita et quamdiu missilibus pugnatum est anceps pugna erat, et iam ab dextra parte, unde terror et fuga coeperat, aegre Romanus restabat; <span class="br"></span><span class="lineNumber">10</span><span class="br"></span>ab sinistro cornu et a fronte urgebantur barbari, et cohortes a tergo instantes pavidi respiciebant. <span class="br"></span><span class="lineNumber">11</span><span class="br"></span>ut emissis soliferreis falaricisque gladios strinxerunt, tum velut redintegrata est pugna: non caecis ictibus procul ex improviso volnerabantur, sed pede conlato tota in virtute ac viribus spes erat.</p>
</section><notes><section class="footnotes"><ul><li class="note" id="note_LCL295_466_17"><a class="footnoteCrossrefLink" href="#target_note_LCL295_466_17" title="Click to highlight in text"><sup class="lineRef">17</sup>et aversos in hostem verterit <span class="italic">Gron.</span>: <span class="italic">sic, sed</span> adversos <span class="italic">Mg</span>: verteritque in hostem <span class="italic">B</span>Ï‡</a></li><script type="text/javascript">document.getElementById('note_LCL295_466_17').style.display = "none";</script></ul></section></notes></section>