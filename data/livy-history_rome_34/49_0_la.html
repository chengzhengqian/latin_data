<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
viris armisque, oppugnaturos. <span class="br"></span><span class="lineNumber">11</span><span class="br"></span>unam spem fuisse si qua admoventibus exercitum dissensio inter ipsos ac seditio excitari posset: cum signa portis prope inferri cernerent, neminem se movisse. <span class="br"></span><span class="lineNumber">12</span><span class="br"></span>adiciebat et cum Antiocho infidam pacem Villium legatum inde redeuntem nuntiare: multo maioribus quam ante terrestribus navalibusque copiis in Europam eum transisse. <span class="br"></span><span class="lineNumber">13</span><span class="br"></span>si occupasset obsidio Lacedaemonis exercitum, quibus aliis copiis adversus regem tam validum ac potentem bellum gesturos? <span class="br"></span><span class="lineNumber">14</span><span class="br"></span>haec propalam dicebat: illa tacita suberat cura ne novus consul Graeciam provinciam sortiretur, et incohata belli victoria successori tradenda esset.</p>
<p>34. Cum adversus tendendo nihil moveret socios, simulando se transire in eorum sententiam omnes in adsensum consilii sui traduxit.</p>
<p><span class="br"></span><span class="lineNumber">2</span><span class="br"></span>“Bene vertat” inquit, “obsideamus Lacedaemonem, quando ita placet. ceterum<a class="footnoteLink" href="#note_LCL295_520_35" id="target_note_LCL295_520_35"><sup>35</sup></a> cum res tam lenta quam ipsi scitis oppugnatio urbium sit, et obsidentibus prius saepe quam obsessis taedium adferat, iam nunc hoc ita proponere vos animis oportet, hibernandum circa Lacedaemonis moenia esse. <span class="br"></span><span class="lineNumber">3</span><span class="br"></span>quae mora si laborem tantum ac periculum haberet, ut et animis et corporibus ad sustinenda ea parati essetis hortarer vos; <span class="br"></span><span class="lineNumber">4</span><span class="br"></span>nunc impensa quoque magna eget in opera, in machinationes et tormenta quibus tanta urbs oppugnanda est, in commeatus vobis nobisque in hiemem

</p></section><notes><section class="footnotes"><ul><li class="note" id="note_LCL295_520_35"><a class="footnoteCrossrefLink" href="#target_note_LCL295_520_35" title="Click to highlight in text"><sup class="lineRef">35</sup>ceterum <span class="italic">B</span>χ: illud modo ne fallat ceterum <span class="italic">Mg</span>: illud modo ne fallat <span class="italic">Madvig</span></a></li><script type="text/javascript">document.getElementById('note_LCL295_520_35').style.display = "none";</script></ul></section></notes></section>