<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
matronae averterunt? iam capta a Gallis quo redempta urbs est? nempe aurum<a class="footnoteLink" href="#note_LCL295_442_7" id="target_note_LCL295_442_7"><sup>7</sup></a> matronae consensu omnium in publicum contulerunt. <span class="br"></span><span class="lineNumber">10</span><span class="br"></span>proximo bello, ne antiqua repetam, nonne et, cum pecunia opus fuit, viduarum pecuniae adiuverunt aerarium, et cum di quoque novi ad opem ferendam dubiis rebus accerserentur, matronae universae ad mare profectae sunt ad matrem Idaeam accipiendam? dissimiles, inquis, causae sunt. <span class="br"></span><span class="lineNumber">11</span><span class="br"></span>nec mihi causas aequare propositum est: nihil novi factum purgare satis est. <span class="br"></span><span class="lineNumber">12</span><span class="br"></span>ceterum quod in rebus ad omnes pariter viros feminas pertinentibus fecisse eas nemo miratus est, in causa proprie ad ipsas pertinente miramur fecisse? <span class="br"></span><span class="lineNumber">13</span><span class="br"></span>quid autem fecerunt? superbas, me dius fidius, aures habemus, si cum domini servorum non fastidiant preces, nos rogari ab honestis feminis indignamur!</p>
<p>6. “Venio nunc ad id de quo agitur. in quo duplex consulis oratio fuit; nam et legem ullam omnino abrogari est indignatus, et eam praecipue legem quae luxuriae muliebris coercendae causa lata esset. <span class="br"></span><span class="lineNumber">2</span><span class="br"></span>et illa communis pro legibus visa consularis oratio est, et haec adversus luxuriam severissimis moribus conveniebat; <span class="br"></span><span class="lineNumber">3</span><span class="br"></span>itaque periculum est, nisi quid in utraque re vani sit docuerimus, ne quis error vobis offundatur.</p>
</section><notes><section class="footnotes"><ul><li class="note" id="note_LCL295_442_7"><a class="footnoteCrossrefLink" href="#target_note_LCL295_442_7" title="Click to highlight in text"><sup class="lineRef">7</sup>iam capta a Gallis quo redempta urbs est? nempe aurum <span class="italic">Madvig</span>: <span class="italic">sic</span>, <span class="italic">sed</span> iam urbe capta <span class="italic">Mg</span>: iam urbe capta a Gallis aurum quo redempta urbs est nempe <span class="italic">B</span>χ: <span class="italic">sic, sed</span> nonne <span class="italic">pro </span>nempe <span class="italic">Duker</span></a></li><script type="text/javascript">document.getElementById('note_LCL295_442_7').style.display = "none";</script></ul></section></notes></section>