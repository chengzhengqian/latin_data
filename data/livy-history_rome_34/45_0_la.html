<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
non in paucorum manu rem publicam esse voluit, quem vos senatum appellatis, nec excellere unum aut alterum ordinem in civitate, sed per aequationem fortunae ac dignitatis fore credidit ut multi essent qui arma pro patria ferrent.</p>
<p><span class="br"></span><span class="lineNumber">19</span><span class="br"></span>“Pluribus memet ipse egisse quam pro patria sermonis brevitate fateor; et breviter peroratum esse potuit nihil me, postquam vobiscum institui amicitiam, cur eius vos paeniteret commisisse.”</p>
<p>32. Ad haec imperator Romanus: “amicitia et societas nobis nulla tecum, sed cum Pelope, rege Lacedaemoniorum iusto ac legitimo, <span class="br"></span><span class="lineNumber">2</span><span class="br"></span>facta est, cuius ius tyranni quoque, qui postea per vim tenuerunt Lacedaemone imperium, quia nos bella nunc Punica nunc Gallica nunc alia ex aliis occupaverant, usurparunt, sicut tu quoque hoc Macedonico bello fecisti. <span class="br"></span><span class="lineNumber">3</span><span class="br"></span>nam quid minus conveniret quam eos qui pro libertate Graeciae adversus Philippum gereremus bellum cum tyranno instituere amicitiam? et tyranno si qui unquam fuit<a class="footnoteLink" href="#note_LCL295_512_32" id="target_note_LCL295_512_32"><sup>32</sup></a> saevissimo et violentissimo in suos? <span class="br"></span><span class="lineNumber">4</span><span class="br"></span>nobis vero, etiamsi Argos nec cepisses per fraudem nec teneres, liberantibus omnem Graeciam Lacedaemon quoque vindicanda in antiquam libertatem erat, atque in leges 




</p></section><notes><section class="footnotes"><ul><li class="note" id="note_LCL295_512_32"><a class="footnoteCrossrefLink" href="#target_note_LCL295_512_32" title="Click to highlight in text"><sup class="lineRef">32</sup>si qui unquam fuit <span class="italic">Briscoe</span>: quam qui unquam fuit <span class="italic">B</span>: <span class="italic">sic, sed om.</span> fuit χ: qui unquam fuit <span class="italic">Madvig</span></a></li><script type="text/javascript">document.getElementById('note_LCL295_512_32').style.display = "none";</script></ul></section></notes></section>