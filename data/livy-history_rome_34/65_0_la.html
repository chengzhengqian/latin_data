<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 legionis, rem in asperis proeliis saepe temptatam, signa adempta signiferis in hostes iniecerunt. <span class="br"></span><span class="lineNumber">13</span><span class="br"></span>dum repetunt enixe signum, priores secundani se porta eiecerunt.</p>
<p>47. Iam hi extra vallum pugnabant, quarta legione in porta haerente, cum alius tumultus ex aversa parte castrorum est exortus. <span class="br"></span><span class="lineNumber">2</span><span class="br"></span>in portam quaestoriam inruperant Galli, resistentesque pertinacius occiderant L. Postumium quaestorem, cui Tympano fuit cognomen, et M. Atinium et P. Sempronium praefectos socium, et ducentos ferme milites. <span class="br"></span><span class="lineNumber">3</span><span class="br"></span>capta ab ea parte castra erant, donec cohors extraordinaria, missa a consule ad tuendam quaestoriam portam, et eos qui intra vallum erant partim occidit partim expulit castris, et inrumpentibus obstitit. <span class="br"></span><span class="lineNumber">4</span><span class="br"></span>eodem fere tempore et quarta legio cum duabus extraordinariis cohortibus porta erupit. ita simul tria proelia circa castra locis distantibus erant, clamoresque dissoni ad incertos suorum eventus a praesenti certamine animos pugnantium avertebant. <span class="br"></span><span class="lineNumber">5</span><span class="br"></span>usque ad meridiem aequis viribus ac prope pari spe pugnatum est. labor et aestus mollia et fluida corpora Gallorum et minime patientia sitis cum decedere pugna coegisset, in paucos restantes impetum Romani fecerunt, fusosque compulerunt in castra. <span class="br"></span><span class="lineNumber">6</span><span class="br"></span>signum inde receptui ab 



</p></section><notes></notes></section>