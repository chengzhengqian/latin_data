<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
Numidarum vagantem circa Cyrenas persequeretur, precario ab se iter per eum ipsum agrum tamquam haud dubie Carthaginiensium iuris petisset.</p>
<p><span class="br"></span><span class="lineNumber">11</span><span class="br"></span>Numidae et de terminatione Scipionis mentiri eos arguebant, et si quis veram originem iuris exigere vellet, quem proprium agrum Carthaginiensium in Africa esse? <span class="br"></span><span class="lineNumber">12</span><span class="br"></span>advenis, quantum secto bovis tergo amplecti loci potuerint, tantum ad urbem communiendam precario datum: quidquid Bursam, sedem suam, excesserint, vi atque iniuria partum habere. <span class="br"></span><span class="lineNumber">13</span><span class="br"></span>neque eum de quo agatur probare eos posse non modo semper ex quo ceperint<a class="footnoteLink" href="#note_LCL295_590_57" id="target_note_LCL295_590_57"><sup>57</sup></a> sed ne diu quidem possedisse. per opportunitates nunc illos nunc reges Numidarum usurpasse ius, semperque penes eum possessionem fuisse qui plus armis potuisset. <span class="br"></span><span class="lineNumber">14</span><span class="br"></span>cuius condicionis res fuerit priusquam hostes Romanis Carthaginienses, socius atque amicus rex Numidarum esset, eius sinerent esse, nec se interponerent quo minus qui posset teneret.</p>
<p><span class="br"></span><span class="lineNumber">15</span><span class="br"></span>Responderi legatis utriusque partis placuit missuros se in Africam qui inter populum Carthaginiensem et regem in re praesenti disceptarent. <span class="br"></span><span class="lineNumber">16</span><span class="br"></span>missi P. Scipio Africanus et 



</p></section><notes><section class="footnotes"><ul><li class="note" id="note_LCL295_590_57"><a class="footnoteCrossrefLink" href="#target_note_LCL295_590_57" title="Click to highlight in text"><sup class="lineRef">57</sup>ceperint Ï‡: coeperint <span class="italic">B</span></a></li><script type="text/javascript">document.getElementById('note_LCL295_590_57').style.display = "none";</script></ul></section></notes></section>