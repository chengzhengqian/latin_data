<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
commoda omnibus est: id modo quaeritur, si maiori parti et in summam prodest. si quod cuique privatim officiet ius, id destruet ac demolietur, quid attinebit universos rogare leges quas mox abrogare in quos latae sunt possint?</p>
<p>“<span class="br"></span><span class="lineNumber">6</span><span class="br"></span>Volo tamen audire quid sit propter quod matronae consternatae procucurrerint in publicum ac vix foro se et contione abstineant; <span class="br"></span><span class="lineNumber">7</span><span class="br"></span>ut captivi ab Hannibale redimantur parentes viri liberi fratres earum? procul abest absitque semper talis fortuna rei publicae; sed tamen, cum fuit, negastis hoc piis precibus earum. <span class="br"></span><span class="lineNumber">8</span><span class="br"></span>at non pietas nec sollicitudo pro suis sed religio congregavit eas: matrem Idaeam a Pessinunte ex Phrygia venientem accepturae sunt. quid honestum dictu saltem seditioni praetenditur muliebri? <span class="br"></span><span class="lineNumber">9</span><span class="br"></span>‘ut auro et purpura fulgeamus,’ inquit, ‘ut carpentis festis profestisque diebus, velut triumphantes de lege victa et abrogata et captis et ereptis suffragiis vestris, per urbem vectemur: ne ullus modus sumptibus, ne luxuriae sit.’</p>
<p>4. “Saepe me querentem de feminarum, saepe de virorum, nec de privatorum modo sed etiam magistratuum sumptibus audistis, <span class="br"></span><span class="lineNumber">2</span><span class="br"></span>diversisque duobus vitiis, avaritia et luxuria, civitatem laborare, quae pestes omnia magna imperia everterunt. <span class="br"></span><span class="lineNumber">3</span><span class="br"></span>haec ego, quo melior laetiorque in dies 


</p></section><notes></notes></section>