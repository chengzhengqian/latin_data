<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 consulibus. <span class="br"></span><span class="lineNumber">3</span><span class="br"></span>postremo decemviris adire libros iussis, ex responso eorum supplicatio per triduum fuit. <span class="br"></span><span class="lineNumber">4</span><span class="br"></span>coronati ad omnia pulvinaria supplicaverunt, edictumque est ut omnes qui ex una familia essent supplicarent pariter. item ex auctoritate senatus consules edixerunt ne quis, quo die terrae motu nuntiato feriae indictae essent, eo die alium terrae motum nuntiaret.</p>
<p><span class="br"></span><span class="lineNumber">5</span><span class="br"></span>Provincias deinde consules prius, tum praetores sortiti. <span class="br"></span><span class="lineNumber">6</span><span class="br"></span>Cornelio Gallia Minucio Ligures evenerunt; sortiti praetores C. Scribonius urbanam, M. Valerius peregrinam, L. Cornelius Siciliam, L. Porcius Sardiniam, C. Flaminius Hispaniam citeriorem, M. Fulvius Hispaniam ulteriorem.</p>
<p>56. Nihil eo anno belli exspectantibus consulibus litterae M. <span class="br"></span><span class="lineNumber">2</span><span class="br"></span>Cinci—praefectus is Pisis erat—adlatae: Ligurum viginti milia armatorum, coniuratione per omnia conciliabula universae gentis facta, Lunensem primum agrum depopulatos, Pisanum deinde finem transgressos, omnem oram maris peragrasse. <span class="br"></span><span class="lineNumber">3</span><span class="br"></span>itaque Minucius consul, cui Ligures provincia evenerat, ex auctoritate patrum<a class="footnoteLink" href="#note_LCL295_570_49" id="target_note_LCL295_570_49"><sup>49</sup></a> in rostra escendit, <span class="br"></span><span class="lineNumber">4</span><span class="br"></span>et edixit ut legiones duae urbanae quae superiore anno conscriptae essent post diem decimum Arretii adessent: in earum locum se duas legiones urbanas scripturum. <span class="br"></span><span class="lineNumber">5</span><span class="br"></span>item sociis et Latino nomini, magistratibus legatisque eorum qui milites dare debebant, edixit ut in Capitolio




</p></section><notes><section class="footnotes"><ul><li class="note" id="note_LCL295_570_49"><a class="footnoteCrossrefLink" href="#target_note_LCL295_570_49" title="Click to highlight in text"><sup class="lineRef">49</sup>patrum <span class="italic">Mg</span>: senatus <span class="italic">B</span>χ</a></li><script type="text/javascript">document.getElementById('note_LCL295_570_49').style.display = "none";</script></ul></section></notes></section>