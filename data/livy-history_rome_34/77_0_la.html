<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
velit, ipsius ius atque arbitrium esse; <span class="br"></span><span class="lineNumber">8</span><span class="br"></span>alterum, cum pares bello aequo foedere in pacem atque amicitiam venirent; tunc enim repeti reddique per conventionem res, et si quarum turbata bello possessio sit, eas aut ex formula iuris antiqui aut ex partis utriusque commodo componi; t<span class="br"></span><span class="lineNumber">9</span><span class="br"></span>ertium esse genus cum qui nunquam hostes fuerint ad amicitiam sociali foedere inter se iungendam coeant; eos neque dicere nec accipere leges; id enim victoris et victi esse. <span class="br"></span><span class="lineNumber">10</span><span class="br"></span>ex eo genere cum Antiochus esset, mirari se quod Romani aequum censeant leges ei dicere quas Asiae urbium liberas et immunes quas stipendiarias esse velint, quas intrare praesidia regia regemque uetent; cum Philippo enim hoste pacem, <span class="br"></span><span class="lineNumber">11</span><span class="br"></span>non cum Antiocho amico societatis foedus ita sanciendum esse.</p>
<p>58. Ad ea Quinctius: “quoniam vobis distincte agere libet et genera iungendarum amicitiarum enumerare, ego quoque duas condiciones ponam, extra quas nullam esse regi nuntietis amicitiae cum populo Romano iungendae: <span class="br"></span><span class="lineNumber">2</span><span class="br"></span>unam, si nos nihil quod ad urbes Asiae attinet curare velit, ut et ipse omni Europa abstineat; <span class="br"></span><span class="lineNumber">3</span><span class="br"></span>alteram, si se ille Asiae finibus non contineat et in Europam transcendat, ut et Romanis ius sit Asiae civitatium amicitias et tueri quas habeant et novas complecti.”</p>
</section><notes></notes></section>