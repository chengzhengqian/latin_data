<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
consule datum est; ad quod pars maior receperunt sese, pars certaminis studio et spe potiundi castris hostium perstitit ad vallum. <span class="br"></span><span class="lineNumber">7</span><span class="br"></span>eorum paucitate contempta Galli universi ex castris eruperunt: fusi inde Romani quae imperio consulis noluerant suo pavore ac terrore castra repetunt. ita varia hinc atque illinc nunc fuga nunc victoria fuit; <span class="br"></span><span class="lineNumber">8</span><span class="br"></span>Gallorum tamen ad undecim milia, Romanorum quinque milia sunt occisa. Galli recepere in intima finium sese, consul Placentiam legiones duxit.</p>
<p>48. Scipionem alii coniuncto exercitu cum collega per Boiorum Ligurumque agros populantem isse, quoad progredi silvae paludesque passae sint, scribunt, alii nulla memorabili re gesta Romam comitiorum causa redisse.</p>
<p><span class="br"></span><span class="lineNumber">2</span><span class="br"></span>Eodem hoc anno T. Quinctius Elatiae, quo in hiberna reduxerat copias, totum hiemis tempus iure dicendo consumpsit, mutandisque iis quae aut ipsius Philippi aut praefectorum eius licentia in civitatibus facta erant, cum suae factionis hominum vires augendo ius ac libertatem aliorum deprimerent. <span class="br"></span><span class="lineNumber">3</span><span class="br"></span>veris initio Corinthum conventu edicto venit. ibi omnium civitatium legationes in contionis modum circumfusas est adlocutus, <span class="br"></span><span class="lineNumber">4</span><span class="br"></span>orsus ab inita primum Romanis amicitia cum Graecorum gente, et imperatorum qui ante se in Macedonia fuissent suisque rebus gestis. <span class="br"></span><span class="lineNumber">5</span><span class="br"></span>omnia cum adprobatione ingenti sunt audita, praeterquam 
</p></section><notes></notes></section>