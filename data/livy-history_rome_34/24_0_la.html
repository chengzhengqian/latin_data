<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 milia hostium caesa eo die scribit; Cato ipse, haud sane detractator laudum suarum, multos caesos ait, numerum non adscribit.</p>
<p>16. [Tria eo die laudabilia fecisse putatur: unum, quod circumducto exercitu procul navibus suis castrisque, ubi spem nisi in virtute haberent, inter medios hostes proelium commisit; alterum, quod cohortes ab tergo hostibus obiecit; <span class="br"></span><span class="lineNumber">2</span><span class="br"></span>tertium, quod secundam legionem ceteris omnibus effusis ad sequendos hostes pleno gradu sub signis compositam instructamque subire ad portam castrorum iussit.]<a class="footnoteLink" href="#note_LCL295_470_18" id="target_note_LCL295_470_18"><sup>18</sup></a> <span class="br"></span><span class="lineNumber">3</span><span class="br"></span>nihil deinde a victoria cessatum. cum receptui signo dato suos spoliis onustos in castra reduxisset, paucis horis noctis ad quietem datis ad praedandum in agros duxit: <span class="br"></span><span class="lineNumber">4</span><span class="br"></span>effusius, ut sparsis hostibus fuga, praedati sunt. quae res non minus quam pugna pridie adversa Emporitanos Hispanos accolasque eorum in deditionem compulit. <span class="br"></span><span class="lineNumber">5</span><span class="br"></span>multi et aliarum civitatium, qui Emporias perfugerant, dediderunt se; quos omnes appellatos benigne, uinoque et cibo curatos,<a class="footnoteLink" href="#note_LCL295_470_19" id="target_note_LCL295_470_19"><sup>19</sup></a> domos dimisit.</p>
<p><span class="br"></span><span class="lineNumber">6</span><span class="br"></span>Confestim inde castra movit; et quacumque incedebat agmen legati dedentium civitates suas occurrebant, et cum Tarraconem venit iam omnis cis Hiberum Hispania perdomita erat, <span class="br"></span><span class="lineNumber">7</span><span class="br"></span>captivique et Romani et socium ac Latini 





</p></section><notes><section class="footnotes"><ul><li class="note" id="note_LCL295_470_18"><a class="footnoteCrossrefLink" href="#target_note_LCL295_470_18" title="Click to highlight in text"><sup class="lineRef">18</sup>16.1–2 <span class="italic">Mg</span>: <span class="italic">om</span>. <span class="italic">Bχ</span></a></li><script type="text/javascript">document.getElementById('note_LCL295_470_18').style.display = "none";</script><li class="note" id="note_LCL295_470_19"><a class="footnoteCrossrefLink" href="#target_note_LCL295_470_19" title="Click to highlight in text"><sup class="lineRef">19</sup>vinoque . . . curatos <span class="italic">Mg</span>: <span class="italic">om</span>. <span class="italic">Bχ</span></a></li><script type="text/javascript">document.getElementById('note_LCL295_470_19').style.display = "none";</script></ul></section></notes></section>