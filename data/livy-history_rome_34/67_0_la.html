<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
cum ad mentionem Nabidis ventum esset: id minime conveniens liberanti Graeciam videbatur, <span class="br"></span><span class="lineNumber">6</span><span class="br"></span>tyrannum reliquisse non suae solum patriae gravem, sed omnibus circa civitatibus metuendum, haerentem visceribus nobilissimae civitatis.</p>
<p>49. Nec ignarus huius habitus animorum Quinctius, si sine excidio Lacedaemonis fieri potuisset, fatebatur pacis cum tyranno mentionem admittendam auribus non fuisse: <span class="br"></span><span class="lineNumber">2</span><span class="br"></span>nunc, cum aliter quam ruina gravissimae civitatis opprimi non posset, satius visum esse tyrannum debilitatum ac totis prope viribus ad nocendum cuiquam ademptis relinqui, <span class="br"></span><span class="lineNumber">3</span><span class="br"></span>quam intermori vehementioribus quam quae pati possit remediis civitatem sinere, in ipsa vindicta libertatis perituram.</p>
<p><span class="br"></span><span class="lineNumber">4</span><span class="br"></span>Praeteritorum commemorationi subiecit proficisci sibi in Italiam atque omnem exercitum deportare in animo esse: <span class="br"></span><span class="lineNumber">5</span><span class="br"></span>Demetriadis Chalcidisque praesidia intra decimum diem audituros deducta, Acrocorinthum ipsis extemplo videntibus vacuam Achaeis traditurum, <span class="br"></span><span class="lineNumber">6</span><span class="br"></span>ut omnes scirent utrum Romanis an Aetolis mentiri mos esset, qui male commissam libertatem populo Romano sermonibus distulerint, et mutatos pro Macedonibus Romanos dominos. <span class="br"></span><span class="lineNumber">7</span><span class="br"></span>sed illis nec quid dicerent nec quid facerent quicquam unquam pensi fuisse; reliquas civitates monere ut ex factis,<a class="footnoteLink" href="#note_LCL295_556_46" id="target_note_LCL295_556_46"><sup>46</sup></a> non ex dictis amicos pensent intellegantque quibus credendum et a quibus cavendum sit. <span class="br"></span><span class="lineNumber">8</span><span class="br"></span>libertate modice 

</p></section><notes><section class="footnotes"><ul><li class="note" id="note_LCL295_556_46"><a class="footnoteCrossrefLink" href="#target_note_LCL295_556_46" title="Click to highlight in text"><sup class="lineRef">46</sup>ex factis <span class="italic">ed. Med. 1505</span>: factis <span class="italic">B</span>Ï‡</a></li><script type="text/javascript">document.getElementById('note_LCL295_556_46').style.display = "none";</script></ul></section></notes></section>