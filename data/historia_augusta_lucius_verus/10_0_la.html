<section class="div1 language" lang="la"><header><hgroup><h1>Verus</h1></hgroup></header><section class="div2"><p class="noindent">

quae sibi delata fuerant cum fratre communicaret die <span class="br"></span><span class="lineNumber">6</span><span class="br"></span>triumphi, quem pariter celebrarunt. reversus e Parthico bello minore circa fratrem cultu fuit Verus; nam et libertis inhonestius indulsit et multa sine fratre <span class="br"></span><span class="lineNumber">7</span><span class="br"></span>disposuit. his accessit, quod, quasi reges aliquos ad triumphum adduceret, sic histriones eduxit e Syria, quorum praecipuus fuit Maximinus, quem Paridis <span class="br"></span><span class="lineNumber">8</span><span class="br"></span>nomine nuncupavit. villam praeterea exstruxit in Via Clodia famosissimam, in qua per multos dies et ipse ingenti luxuria debacchatus est cum libertis suis et amicis imparibus,<a class="footnoteLink" href="#note_LCL139_224_1" id="target_note_LCL139_224_1"><sup>1</sup></a> quorum praesentiae<a class="footnoteLink" href="#note_LCL139_224_2" id="target_note_LCL139_224_2"><sup>2</sup></a> nulla inerat <span class="br"></span><span class="lineNumber">9</span><span class="br"></span>reverentia. et Marcum rogavit, qui venit, ut fratri venerabilem morum suorum et imitandam ostenderet sanctitudinem, et quinque diebus in eadem villa residens cognitionibus continuis operam dedit, aut convivante <span class="br"></span><span class="lineNumber">10</span><span class="br"></span>fratre aut convivia comparante. habuit et Agrippum histrionem, cui cognomentum erat Memphii, quem et ipsum e Syria veluti tropaeum Parthicum <span class="br"></span><span class="lineNumber">11</span><span class="br"></span>adduxerat, quem Apolaustum nominavit. adduxerat secum et fidicinas et tibicines et histriones scurrasque mimarios et praestigiatores et omnia mancipiorum genera, quorum Syria et Alexandria pascitur voluptate, prorsus ut videretur bellum non Parthicum sed histrionicum confecisse.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL139_224_1"><a class="footnoteCrossrefLink" href="#target_note_LCL139_224_1" title="Click to highlight in text"><sup class="lineRef">1</sup>So Richter; <span class="italic">paribus</span> P, Peter.</a></li><script type="text/javascript">document.getElementById('note_LCL139_224_1').style.display = "none";</script><li class="note" id="note_LCL139_224_2"><a class="footnoteCrossrefLink" href="#target_note_LCL139_224_2" title="Click to highlight in text"><sup class="lineRef">2</sup><span class="italic">praesentiae nulla</span> Novak; <span class="italic">praesentia ulla</span> P; <span class="italic">in praesentia nulla</span> Peter.</a></li><script type="text/javascript">document.getElementById('note_LCL139_224_2').style.display = "none";</script></ul></section></notes></section>