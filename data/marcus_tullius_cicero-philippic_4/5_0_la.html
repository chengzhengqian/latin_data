<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>Quis illum igitur consulem nisi latrones putant? Quamquam ne ei quidem ipsi, quod loquuntur, id sentiunt nec ab iudicio omnium mortalium, quamvis impii nefariique sint, sicut sunt, dissentire possunt. Sed spes rapiendi atque praedandi occaecat animos eorum quos non bonorum donatio, non agrorum adsignatio, non illa infinita hasta satiavit; qui sibi urbem, qui bona et fortunas civium ad praedam proposuerunt; qui, dum hic sit quod rapiant, quod auferant, nihil sibi defuturum arbitrantur; quibus M. Antonius—o di immortales, avertite et detestamini, quaeso, <span class="br"></span><span class="lineNumber">10</span><span class="br"></span>hoc omen!—urbem se divisurum esse promisit. Ita vero, Quirites, ut precamini eveniat atque huius amentiae poena in ipsum familiamque eius rec&lt;c&gt;idat!<a class="footnoteLink" href="#note_LCL189_232_4" id="target_note_LCL189_232_4"><sup>4</sup></a> Quod ita futurum esse confido. Iam enim non solum homines sed etiam deos immortalis ad rem publicam conservandam arbitror consensisse. Sive enim prodigiis atque portentis di immortales nobis futura praedicunt, ita sunt aperte pronuntiata ut et illi poena et nobis libertas appropinquet;<a class="footnoteLink" href="#note_LCL189_232_5" id="target_note_LCL189_232_5"><sup>5</sup></a> sive tantus consensus omnium sine impulsu deorum esse non potuit, quid est quod de voluntate caelestium dubitare possimus?</p>
</section>
<section class="div2">
<p><span class="br"></span><span class="lineNumber">11</span><span class="br"></span>[5] Reliquum est, Quirites, ut vos in ista sententia quam prae vobis fertis perseveretis. Faciam igitur ut imperatores instructa acie solent, quamquam paratissimos milites ad proeliandum vident, ut eos tamen adhortentur; sic ego vos ardentis et erectos ad libertatem recuperandam cohortabor. Non est vobis, Quirites, cum eo hoste certamen cum  
</p></section><notes><section class="footnotes"><ul><li class="note" id="note_LCL189_232_4"><a class="footnoteCrossrefLink" href="#target_note_LCL189_232_4" title="Click to highlight in text"><sup class="lineRef">4</sup><span class="italic">Zielinski</span>: recidat <span class="italic">D</span>: praecidat <span class="italic">V (cf. 7.27)</span></a></li><script type="text/javascript">document.getElementById('note_LCL189_232_4').style.display = "none";</script><li class="note" id="note_LCL189_232_5"><a class="footnoteCrossrefLink" href="#target_note_LCL189_232_5" title="Click to highlight in text"><sup class="lineRef">5</sup><span class="italic">codd</span>.: appropinqu&lt;are vid&gt;eat&lt;ur&gt; <span class="italic">add. SB</span> (appropinqua&lt;re appare&gt;at <span class="italic">in appendice</span>)</a></li><script type="text/javascript">document.getElementById('note_LCL189_232_5').style.display = "none";</script></ul></section></notes></section>