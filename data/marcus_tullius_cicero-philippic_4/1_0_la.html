<section class="div1 language" lang="la"><header><hgroup><h1>Cicero</h1></hgroup></header>
<section class="div2">
<h2>M. Tulli Ciceronis in M. Antonium Oratio Philippica Quarta</h2>
<p><span class="br"></span><span class="lineNumber">1</span><span class="br"></span>[1] Frequentia vestrum incredibilis, Quirites, contioque tanta quantam meminisse non videor et alacritatem mihi summam defendendae rei publicae adfert et spem recuperandae.<a class="footnoteLink" href="#note_LCL189_224_1" id="target_note_LCL189_224_1"><sup>1</sup></a> Quamquam animus mihi quidem numquam defuit: tempora defuerunt, quae simul ac primum aliquid lucis ostendere visa sunt, princeps vestrae libertatis defendendae fui. Quod si id ante facere conatus essem, nunc facere non possem. Hodierno enim die, Quirites, ne mediocrem rem actam arbitremini, fundamenta iacta sunt reliquarum actionum. Nam est hostis a senatu nondum <span class="br"></span><span class="lineNumber">2</span><span class="br"></span>verbo appellatus, sed re iam iudicatus Antonius. Nunc vero multo sum erectior quod vos quoque illum hostem esse tanto consensu tantoque clamore approbavistis. Neque enim, Quirites, fieri potest ut non aut ei sint impii qui contra consulem exercitus comparaverunt aut ille hostis contra quem iure arma sumpta sunt. Hanc igitur dubitationem, quamquam nulla erat, tamen ne qua posset esse senatus hodierno die sustulit.</p>
<p>C. Caesar, qui rem publicam libertatemque vestram 
</p></section><notes><section class="footnotes"><ul><li class="note" id="note_LCL189_224_1"><a class="footnoteCrossrefLink" href="#target_note_LCL189_224_1" title="Click to highlight in text"><sup class="lineRef">1</sup><span class="italic">V</span>: spem recuperandae libertatis <span class="italic">D</span>: spem &lt;libertatis&gt; recuperandae <span class="italic">SB</span></a></li><script type="text/javascript">document.getElementById('note_LCL189_224_1').style.display = "none";</script></ul></section></notes></section>