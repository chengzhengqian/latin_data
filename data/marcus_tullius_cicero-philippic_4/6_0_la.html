<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">quo aliqua pacis condicio esse possit. Neque enim ille servitutem vestram, ut antea, sed iam iratus sanguinem concupiscit. Nullus ei ludus videtur esse iucundior quam cruor, quam caedes, quam ante oculos trucidatio civium. <span class="br"></span><span class="lineNumber">12</span><span class="br"></span>Non est vobis res, Quirites, cum scelerato homine ac nefario, sed cum immani taetraque belua quae, quoniam in foveam incidit, obruatur. Si enim illim emerserit, nullius supplici crudelitas erit recusanda. Sed tenetur, premitur, urgetur nunc eis copiis quas iam habemus, mox eis quas paucis diebus novi consules comparabunt.</p>
<p>Incumbite in causam, Quirites, ut facitis. Numquam maior consensus vester in ulla causa fuit; numquam tam vehementer cum senatu consociati fuistis. Nec mirum: agitur enim non qua condicione victuri, sed victurine simus <span class="br"></span><span class="lineNumber">13</span><span class="br"></span>an cum supplicio ignominiaque perituri. Quamquam mortem quidem natura omnibus proposuit, crudelitatem mortis et dedecus virtus propulsare solet, quae propria est Romani generis et seminis. Hanc retinete, quaeso, Quirites, quam vobis tamquam hereditatem maiores vestri reliquerunt! Nam cum alia omnia falsa, incerta sint,<a class="footnoteLink" href="#note_LCL189_234_6" id="target_note_LCL189_234_6"><sup>6</sup></a> caduca, mobilia, virtus est una altissimis defixa radicibus, quae numquam vi ulla labefactari potest, numquam demoveri loco. Hac [virtute]<a class="footnoteLink" href="#note_LCL189_234_7" id="target_note_LCL189_234_7"><sup>7</sup></a> maiores vestri primum universam Italiam devicerunt, deinde Carthaginem exciderunt, Numantiam everterunt, potentissimos reges, bellicosissimas gentis in dicionem huius imperi redegerunt.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL189_234_6"><a class="footnoteCrossrefLink" href="#target_note_LCL189_234_6" title="Click to highlight in text"><sup class="lineRef">6</sup>nam cum… sint <span class="italic">P. R. Müller</span>: quamquam.… sint <span class="italic">V</span> (sunt <span class="italic">D</span>): [quamquam]… sunt <span class="italic">Madvig, SB</span></a></li><script type="text/javascript">document.getElementById('note_LCL189_234_6').style.display = "none";</script><li class="note" id="note_LCL189_234_7"><a class="footnoteCrossrefLink" href="#target_note_LCL189_234_7" title="Click to highlight in text"><sup class="lineRef">7</sup><span class="italic">del. ed. Aldina</span></a></li><script type="text/javascript">document.getElementById('note_LCL189_234_7').style.display = "none";</script></ul></section></notes></section>