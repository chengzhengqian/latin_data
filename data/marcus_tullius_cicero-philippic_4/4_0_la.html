<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">una mente consentiunt omnia arma eorum qui haec salva velint contra illam pestem esse capienda.</p>
<p>Quid? D. Bruti iudicium, Quirites, quod ex hodierno eius edicto perspicere potuistis, num cui tandem contemnendum videtur? Recte et vere negatis, Quirites! Est enim quasi deorum immortalium beneficio et munere datum rei publicae Brutorum genus et nomen ad libertatem populi <span class="br"></span><span class="lineNumber">8</span><span class="br"></span>Romani vel constituendam vel recuperandam.<a class="footnoteLink" href="#note_LCL189_230_3" id="target_note_LCL189_230_3"><sup>3</sup></a> Quid igitur D. Brutus de M. Antonio iudicavit? Excludit provincia; exercitu obsistit; Galliam totam hortatur ad bellum, ipsam sua sponte suoque iudicio excitatam. Si consul Antonius, Brutus hostis; si conservator rei publicae Brutus, hostis Antonius. Num igitur utrum horum sit dubitare possumus?</p>
</section>
<section class="div2">
<p>[4] Atque ut vos una mente unaque voce dubitare vos negatis, sic modo decrevit senatus, D. Brutum optime de re publica mereri, cum senatus auctoritatem populique Romani libertatem imperiumque defenderet. A quo defenderet? Nempe ab hoste: quae est enim alia laudanda defensio?</p>
<p><span class="br"></span><span class="lineNumber">9</span><span class="br"></span>Deinceps laudatur provincia Gallia meritoque ornatur verbis amplissimis ab senatu quod resistat Antonio. Quem si consulem illa provincia putaret neque eum reciperet, magno scelere se astringeret: omnes enim in consulis iure et imperio debent esse provinciae. Negat hoc D. Brutus imperator, consul designatus, natus rei publicae civis, negat Gallia, negat cuncta Italia, negat senatus, negatis vos.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL189_230_3"><a class="footnoteCrossrefLink" href="#target_note_LCL189_230_3" title="Click to highlight in text"><sup class="lineRef">3</sup><span class="italic">SB</span>: vel ad recuperandam <span class="italic">bc</span>: vel recipiendam <span class="italic">Vnstv</span></a></li><script type="text/javascript">document.getElementById('note_LCL189_230_3').style.display = "none";</script></ul></section></notes></section>