<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

seque Calliae nupturam, si ea quae polliceretur praestitisset.</p>
<p><span class="bold">2.</span> Tali modo custodia liberatus, Cimon celeriter ad principatum pervenit. Habebat enim satis eloquentiae,
summam liberalitatem, magnam prudentiam
cum iuris civilis tum rei militaris, quod cum patre a puero in exercitibus fuerat versatus. Itaque hic et populum urbanum in sua tenuit potestate et apud exercitum plurimum valuit auctoritate.</p>
<p><span class="br"></span><span class="lineNumber">2</span><span class="br"></span>Primum imperator apud flumen Strymona magnas copias Thraecum fugavit, oppidum Amphipolim constituit
eoque decem milia Atheniensium in coloniam misit. Idem iterum apud Mycalen Cypriorum et Phoenicum ducentarum navium classem devictam cepit eodemque die pari fortuna in terra usus est.
<span class="br"></span><span class="lineNumber">3</span><span class="br"></span>Namque hostium navibus captis, statim ex classe copias suas eduxit barbarorumque maximam vim
<span class="br"></span><span class="lineNumber">4</span><span class="br"></span>uno concursu prostravit. Qua victoria magna praeda potitus cum domum reverteretur, quod iam nonnullae insulae propter acerbitatem imperii defecerant, bene animatas confirmavit, alienatas ad officium redire
<span class="br"></span><span class="lineNumber">5</span><span class="br"></span>coegit. Scyrum,<a class="footnoteLink" href="#note_LCL467_58_1" id="target_note_LCL467_58_1"><sup>1</sup></a> quam eo tempore Dolopes incolebant,
quod contumacius se gesserant, vacuefecit, sessores veteres urbe insulaque eiecit, agros civibus divisit. Thasios opulentia fretos suo adventu fregit.



</p></section><notes><section class="footnotes"><ul><li class="note" id="note_LCL467_58_1"><a class="footnoteCrossrefLink" href="#target_note_LCL467_58_1" title="Click to highlight in text"><sup class="lineRef">1</sup>Scyrum, <span class="italic">u</span>, <span class="italic">and some inferior MSS.</span>; Cyprum, <span class="italic">MSS.</span></a></li><script type="text/javascript">document.getElementById('note_LCL467_58_1').style.display = "none";</script></ul></section></notes></section>