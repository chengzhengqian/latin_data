<section class="div1 language" lang="la"><header><hgroup><h1>Cornelius Nepos</h1></hgroup></header>
<section class="div2">
<h2><span class="ac">V. Cimon</span></h2>
<p><span class="bold">1.</span> Cimon, Miltiadis filius, Atheniensis, duro admodum
initio usus est adulescentiae; nam cum pater eius litem aestimatam populo solvere non potuisset ob eamque causam in vinclis publicis decessisset, Cimon eadem custodia tenebatur neque legibus Atheniensium<a class="footnoteLink" href="#note_LCL467_56_3" id="target_note_LCL467_56_3"><sup>3</sup></a> emitti poterat, nisi pecuniam qua
<span class="br"></span><span class="lineNumber">2</span><span class="br"></span>pater multatus erat solvisset. Habebat autem in matrimonio sororem germanam suam, nomine Elpinicen,
non magis amore quam more ductus; namque Atheniensibus licet eodem patre natas uxores ducere.
<span class="br"></span><span class="lineNumber">3</span><span class="br"></span>Huius coniugii cupidus Callias quidam, non tam generosus quam pecuniosus, qui magnas pecunias ex metallis fecerat, egit cum Cimone ut eam sibi uxorem daret: id si impetrasset, se pro illo pecuniam
<span class="br"></span><span class="lineNumber">4</span><span class="br"></span>soluturum. Is cum talem condicionem aspernaretur, Elpinice negavit se passuram Miltiadis progeniem in vinclis publicis interire, quoniam prohibere posset,

</p></section><notes><section class="footnotes"><ul><li class="note" id="note_LCL467_56_3"><a class="footnoteCrossrefLink" href="#target_note_LCL467_56_3" title="Click to highlight in text"><sup class="lineRef">3</sup>Atheniensium, <span class="italic">Lambin</span>; Atheniensibus, <span class="italic">MSS.</span></a></li><script type="text/javascript">document.getElementById('note_LCL467_56_3').style.display = "none";</script></ul></section></notes></section>