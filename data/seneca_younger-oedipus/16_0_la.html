<section class="div1 language" lang="la"><header><hgroup><h1>SENECA</h1></hgroup></header><div class="sp"><p class="lineGroup">
<span class="line">maculantur ictus imbre; sed versus retro</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>per ora multus sanguis atque oculos redit.</span><span class="linebreak"></span>
</p></div><div class="sp"><span class="speaker"><span class="sc">tiresia</span></span><p class="lineGroup">
<span class="line">Infausta magnos sacra terrores cient.</span><span class="linebreak"></span>
<span class="line">sed ede certas viscerum nobis notas.</span><span class="linebreak"></span>
</p></div><div class="sp"><span class="speaker"><span class="sc">manto</span></span><p class="lineGroup">
<span class="line">Genitor, quid hoc est? non levi motu, ut solent,</span><span class="linebreak"></span>
<span class="line">agitata trepidant exta, sed totas manus</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>quatiunt, novusque prosilit venis cruor.</span><span class="linebreak"></span>
<span class="line">cor marcet aegrum penitus ac mersum latet,</span><span class="linebreak"></span>
<span class="line">liventque venae. magna pars fibris abest</span><span class="linebreak"></span>
<span class="line">et felle nigro tabidum spumat iecur,</span><span class="linebreak"></span>
<span class="line">ac (semper omen unico imperio grave)</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>en capita paribus bina consurgunt toris;</span><span class="linebreak"></span>
<span class="line">sed utrumque caesum tenuis abscondit caput</span><span class="linebreak"></span>
<span class="line">membrana, latebram rebus occultis negans.</span><span class="linebreak"></span>
<span class="line">hostile valido robore insurgit latus</span><span class="linebreak"></span>
<span class="line">septemque venas tendit; has omnes retro</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>prohibens reverti limes obliquus secat.</span><span class="linebreak"></span>
<span class="line">mutatus ordo est, sede nil propria iacet,</span><span class="linebreak"></span>
<span class="line">sed acta retro cuncta: non animae capax</span><span class="linebreak"></span>
<span class="line">in parte dextra pulmo sanguineus iacet,</span><span class="linebreak"></span>
<span class="line">non laeva cordi regio, non molli ambitu</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>omenta pingues visceri obtendunt sinus.</span><span class="linebreak"></span>
<span class="line">natura versa est; nulla lex utero manet.</span><span class="linebreak"></span>
<span class="line">scrutemur, unde tantus hic extis rigor.</span><span class="linebreak"></span>
</p></div><notes><section class="footnotes"><ul><li class="note text" id="note_LCL078_48_370"><sup class="lineRef">370</sup>visceri<span class="italic"> EA: </span>viscerum<span class="italic"> recc.</span></li></ul></section></notes></section>