<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 459</span>his restituentibus pugnam L. Cornelius Scipio et C. Marcius cum subsidiis ex novissima acie iussu Q. Fabi consulis ad praesidium collegae missi. Ibi auditur P. Deci eventus, ingens hortamen ad omnia
<span class="innerMarginNote right">6</span>pro re publica audenda. Itaque cum Galli structis ante se scutis conferti starent nec facilis pede conlato
videretur pugna, iussu legatorum collecta humi pila quae strata inter duas acies iacebant atque in
<span class="innerMarginNote right">7</span>testudinem hostium coniecta; quibus plerisque in scuta rarisque<a class="footnoteLink" href="#note_LCL191_470_1" id="target_note_LCL191_470_1"><sup>1</sup></a> in corpora ipsa fixis sternitur cuneus ita ut magna pars integris corporibus attoniti conciderent.
Haec in sinistro cornu Romanorum fortuna
variaverat.</p>
<p><span class="innerMarginNote right">8</span>Fabius in dextro primo, ut ante dictum est, cunctando
extraxerat diem; dein, postquam nec clamor hostium nec impetus nec tela missa eandem vim
<span class="innerMarginNote right">9</span>habere visa, praefectis equitum iussis ad latus Samnitium
circumducere alas, ut signo dato in transversos quanto maximo possent impetu incurrerent, sensim suos signa inferre iussit et commovere hostem.
<span class="innerMarginNote right">10</span>Postquam non resisti vidit et haud dubiam lassitudinem
esse, tum collectis omnibus subsidiis, quae ad id tempus reservaverat, et legiones concitavit et signum
<span class="innerMarginNote right">11</span>ad invadendos hostes equitibus dedit. Nec sustinuerunt
Samnites impetum praeterque aciem ipsam



</p></section><notes><section class="footnotes"><ul><li class="note" id="note_LCL191_470_1"><a class="footnoteCrossrefLink" href="#target_note_LCL191_470_1" title="Click to highlight in text"><sup class="lineRef">1</sup>rarisque (<span class="italic">or</span> raris) <span class="italic">Hertz</span>: uerarisque rutis <span class="italic">MTDLA</span>: uerutis <span class="italic">U</span>: uerrutis <span class="italic">PF</span>: uerutisque ϛ: plerisque uerutus <span class="italic">A</span><sup>4</sup>ϛ. uerutisque raris <span class="italic">Walters and Conway</span> (rarisque verutis <span class="italic">Drakenborch</span>).</a></li><script type="text/javascript">document.getElementById('note_LCL191_470_1').style.display = "none";</script></ul></section></notes></section>