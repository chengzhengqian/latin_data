<section class="div1 language" lang="la"><header><hgroup><h1>Livy</h1></hgroup></header><section class="div2">
<p> <span class="marginNote left"><span class="sc">a.u.c.</span> 458</span><span class="innerMarginNote right">7</span>Tum de praesidio regionis depopulatae ab Samnitibus
agitari coeptum; itaque placuit ut duae coloniae
circa Vescinum<a class="footnoteLink" href="#note_LCL191_438_1" id="target_note_LCL191_438_1"><sup>1</sup></a> et Falernum agrum deducerentur,
<span class="innerMarginNote right">8</span>una ad ostium Liris fluvii, quae Minturnae appellata, altera in saltu Vescino Falernum contingente agrum, ubi Sinope dicitur Graeca urbs fuisse, Sinuessa
<span class="innerMarginNote right">9</span>deinde ab colonis Romanis appellata. Tribunis plebis negotium datum est, ut plebei scito iuberetur P. Sempronius praetor triumviros in ea loca colonis
<span class="innerMarginNote right">10</span>deducendis creare. Nec qui nomina darent facile inveniebantur, quia in stationem se prope perpetuam infestae regionis, non in agros mitti rebantur.</p>
<p><span class="innerMarginNote right">11</span>Avertit ab eis curis senatum Etruriae ingravescens bellum et crebrae litterae Appi monentis ne regionis
<span class="innerMarginNote right">12</span>eius motum neglegerent: quattuor gentes conferre arma, Etruscos Samnites Umbros Gallos; iam castra bifariam facta esse, quia unus locus capere tantam
<span class="innerMarginNote right">13</span>multitudinem non possit. Ob haec et—iam<a class="footnoteLink" href="#note_LCL191_438_2" id="target_note_LCL191_438_2"><sup>2</sup></a> appetebat
tempus—comitiorum causa L. Volumnius consul Romam revocatus; qui priusquam ad suffragium centurias vocaret, in contionem advocato populo
<span class="innerMarginNote right">14</span>multa de magnitudine belli Etrusci disseruit: iam tum cum ipse ibi cum collega rem pariter gesserit, fuisse tantum bellum ut nec duce uno nec exercitu




</p></section><notes><section class="footnotes"><ul><li class="note" id="note_LCL191_438_1"><a class="footnoteCrossrefLink" href="#target_note_LCL191_438_1" title="Click to highlight in text"><sup class="lineRef">1</sup>Vescinum (<span class="italic">and in</span> § 8, Vescino) <span class="italic">as at chap</span>. xx. § 1.</a></li><script type="text/javascript">document.getElementById('note_LCL191_438_1').style.display = "none";</script><li class="note" id="note_LCL191_438_2"><a class="footnoteCrossrefLink" href="#target_note_LCL191_438_2" title="Click to highlight in text"><sup class="lineRef">2</sup>et—iam <span class="italic">Walters and Conway</span>: et iam Ω: et nam <span class="italic">Madvig</span>: et iam enim <span class="italic">Weissenborn.</span></a></li><script type="text/javascript">document.getElementById('note_LCL191_438_2').style.display = "none";</script></ul></section></notes></section>