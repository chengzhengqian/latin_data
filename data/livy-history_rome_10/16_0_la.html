<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span>455</span>eum qui provocasset virgis caedi securique necari vetuisset, si quis adversus ea fecisset, nihil ultra
<span class="innerMarginNote right">6</span>quam “improbe factum” adiecit. Id, qui tum pudor hominum erat, visum, credo, vinculum satis validum legis: nunc vix serio<a class="footnoteLink" href="#note_LCL191_390_1" id="target_note_LCL191_390_1"><sup>1</sup></a> ita minetur quisquam.</p>
<p><span class="innerMarginNote right">7</span>Bellum ab eodem consule haudquaquam memorabile adversus rebellantes Aequos, cum praeter animos feroces nihil ex antiqua fortuna haberent,
<span class="innerMarginNote right">8</span>gestum est. Alter consul Apuleius in Vmbria Nequinum oppidum circumsedit. Locus erat arduus atque in parte una praeceps, ubi nunc Narnia sita
<span class="innerMarginNote right">9</span>est, nec vi nec munimento capi poterat. Itaque eam infectam rem M. Fulvius Paetus T. Manlius Torquatus novi consules acceperunt.</p>
<p><span class="innerMarginNote right">10</span>In eum annum cum Q. Fabium consulem non petentem omnes dicerent centuriae, ipsum auctorem fuisse Macer Licinius ac Tubero tradunt differendi
<span class="innerMarginNote right">11</span>sibi consulatus in bellicosiorem annum: eo anno maiori se usui rei publicae fore urbano gesto magistratu.
Ita nec dissimulantem quid mallet nec petentem tamen, aedilem curulem cum L. Papirio
<span class="innerMarginNote right">12</span>Cursore factum. Id ne pro certo ponerem vetustior annalium auctor Piso effecit, qui eo anno aediles curules fuisse tradit Cn. Domitium<a class="footnoteLink" href="#note_LCL191_390_2" id="target_note_LCL191_390_2"><sup>2</sup></a> Cn. filium Calvi-





</p></section><notes><section class="footnotes"><ul><li class="note" id="note_LCL191_390_1"><a class="footnoteCrossrefLink" href="#target_note_LCL191_390_1" title="Click to highlight in text"><sup class="lineRef">1</sup>vix serio ϛ <span class="italic">Pithoeus, Perizonius</span>: uix seruo <span class="italic">OTA</span><sup>2</sup>: uix seru (<span class="italic">or other corruptions</span>) Ω.</a></li><script type="text/javascript">document.getElementById('note_LCL191_390_1').style.display = "none";</script><li class="note" id="note_LCL191_390_2"><a class="footnoteCrossrefLink" href="#target_note_LCL191_390_2" title="Click to highlight in text"><sup class="lineRef">2</sup>Cn. Domitium <span class="italic">Pighius (C.I.L.</span> i<sup>2</sup>, <span class="italic">p.</span> 134): CĪ (<span class="italic">or</span> cl <span class="italic">or</span> C̅.̅L̅. <span class="italic">or</span> C.L.) Domitium Ω: l.c. domitium <span class="italic">T.</span></a></li><script type="text/javascript">document.getElementById('note_LCL191_390_2').style.display = "none";</script></ul></section></notes></section>