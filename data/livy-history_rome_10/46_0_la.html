<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 459</span>verecundia aetatis eius maiestatisque; cum periculum, cum dimicatio<a class="footnoteLink" href="#note_LCL191_450_1" id="target_note_LCL191_450_1"><sup>1</sup></a> proposita sit, neque cedere
<span class="innerMarginNote right">15</span>sua sponte neque cessurum; et si nihil aliud ex eo certamine tulerit, illud certe laturum ut quod populi
sit populus iubeat potius quam patres gratificentur.
<span class="innerMarginNote right">16</span>Iovem optimum maximum deosque immortales se precari ut ita sortem aequam sibi cum collega dent si eandem virtutem felicitatemque in bello
<span class="innerMarginNote right">17</span>administrando daturi sint. Certe et id natura aequum et exemplo utile esse et ad famam populi Romani pertinere, eos consules esse quorum utrolibet duce bellum Etruscum geri recte possit.</p>
<p><span class="innerMarginNote right">18</span>Fabius nihil aliud precatus populum Romanum quam ut, priusquam intro vocarentur ad suffragium tribus, Ap. Claudi praetoris allatas ex Etruria litteras audirent, comitio abiit.<a class="footnoteLink" href="#note_LCL191_450_2" id="target_note_LCL191_450_2"><sup>2</sup></a> Nec minore populi consensu
quam senatus provincia Etruria extra sortem Fabio decreta est.”</p>
<p>XXV. Concursus inde ad consulem factus omnium ferme iuniorum et pro se quisque nomina dabant; tanta cupido erat sub eo duce stipendia faciendi.
<span class="innerMarginNote right">2</span>Qua circumfusus turba “Quattuor milia” inquit “peditum et sescentos equites dumtaxat scribere in animo est; hodierno et crastino die qui nomina
<span class="innerMarginNote right">3</span>dederitis mecum ducam. Maiori mihi curae est ut omnes locupletes reducam quam ut multis rem
<span class="innerMarginNote right">4</span>geram militibus.” Profectus apto exercitu et eo


</p></section><notes><section class="footnotes"><ul><li class="note" id="note_LCL191_450_1"><a class="footnoteCrossrefLink" href="#target_note_LCL191_450_1" title="Click to highlight in text"><sup class="lineRef">1</sup>cum dimicatio ϛ: tum dimicatio <span class="italic">MA</span><sup>2</sup>: dimicatio Ω.</a></li><script type="text/javascript">document.getElementById('note_LCL191_450_1').style.display = "none";</script><li class="note" id="note_LCL191_450_2"><a class="footnoteCrossrefLink" href="#target_note_LCL191_450_2" title="Click to highlight in text"><sup class="lineRef">2</sup>comitio abiit <span class="italic">A</span><sup>2</sup> <span class="italic">or A</span><sup>4</sup>: comitio abit ϛ: comitia habuit (<span class="italic">perhaps</span> abuit <span class="italic">A</span>) Ω.</a></li><script type="text/javascript">document.getElementById('note_LCL191_450_2').style.display = "none";</script></ul></section></notes></section>