<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 458</span>victoribus fuit, captivorum recepta septem milia et quadringenti, et praeda<a class="footnoteLink" href="#note_LCL191_436_1" id="target_note_LCL191_436_1"><sup>1</sup></a> ingens sociorum; accitique edicto domini ad res suas noscendas recipiendasque <span class="innerMarginNote right">16</span>praestituta die. Quarum rerum non exstitit dominus,
militi concessae, coactique vendere praedam, ne alibi quam in armis animum haberent.</p>
<p>XXI. Magnum ea populatio Campani agri tumultum
<span class="innerMarginNote right">2</span>Romae praebuerat; et per eos forte dies ex Etruria allatum erat post deductum inde Volumnianum
exercitum Etruriam concitam in arma, et Gellium Egnatium, Samnitium ducem, et Umbros ad defectionem vocari et Gallos pretio ingenti sollicitari.
<span class="innerMarginNote right">3</span>His nuntiis senatus conterritus iustitium indici, dilectum omnis generis hominum haberi iussit.
<span class="innerMarginNote right">4</span>Nec ingenui modo aut iuniores sacramento adacti sed seniorum etiam cohortes factae libertinique centuriati; et defendendae urbis consilia agitabantur summaeque rerum praetor P. Sempronius praeerat.
<span class="innerMarginNote right">5</span>Ceterum parte curae exonerarunt senatum L. Volumni
consulis litterae, quibus caesos fusosque
<span class="innerMarginNote right">6</span>populatores Campaniae cognitum est. Itaque et supplicationes ob rem bene gestam consulis nomine decernunt et<a class="footnoteLink" href="#note_LCL191_436_2" id="target_note_LCL191_436_2"><sup>2</sup></a> iustitium remittitur quod fuerat dies duodeviginti; supplicatioque perlaeta fuit.</p>
</section><notes><section class="footnotes"><ul><li class="note" id="note_LCL191_436_1"><a class="footnoteCrossrefLink" href="#target_note_LCL191_436_1" title="Click to highlight in text"><sup class="lineRef">1</sup>et praeda <span class="italic">Madvig</span>: praeda Ω.</a></li><script type="text/javascript">document.getElementById('note_LCL191_436_1').style.display = "none";</script><li class="note" id="note_LCL191_436_2"><a class="footnoteCrossrefLink" href="#target_note_LCL191_436_2" title="Click to highlight in text"><sup class="lineRef">2</sup>decernunt et ϛ <span class="italic">Madvig</span>: decernunt Ω (-tur <span class="italic">F</span><sup>3</sup>).</a></li><script type="text/javascript">document.getElementById('note_LCL191_436_2').style.display = "none";</script></ul></section></notes></section>