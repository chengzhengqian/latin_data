<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span>452</span>iustitium indictum, custodiae in portis, vigiliae vicatim <span class="innerMarginNote right">3</span>exactae, arma tela in muros congesta. Omnibus iunioribus sacramento adactis dictator ad exercitum missus omnia spe tranquilliora et composita magistri <span class="innerMarginNote right">4</span>equitum cura, castra in tutiorem locum redacta, cohortes quae signa amiserant extra vallum sine tentoriis
destitutas invenit, exercitum avidum pugnae,
<span class="innerMarginNote right">5</span>quo maturius ignominia aboleretur. Itaque confestim castra inde in agrum Rusellanum promovit.
<span class="innerMarginNote right">6</span>Eo et hostes secuti, quamquam ex bene gesta re summam et in aperto certamine virium spem habebant,
tamen insidiis quoque, quas feliciter experti
<span class="innerMarginNote right">7</span>erant, hostem temptant. Tecta semiruta vici per vastationem agrorum deusti haud procul castris Romanorum aberant. Ibi abditis armatis pecus in conspectu praesidii Romani, cui praeerat Cn. Fulvius
<span class="innerMarginNote right">8</span>legatus, propulsum. Ad quam inlecebram cum moveretur nemo ab Romana statione, pastorum unus progressus sub ipsas munitiones inclamat alios, cunctanter ab ruinis vici pecus propellentes, quid cessarent cum per media castra Romana tuto agere
<span class="innerMarginNote right">9</span>possent. Haec cum legato Caerites quidam interpretarentur et per omnes manipulos militum indignatio




</p></section><notes></notes></section>