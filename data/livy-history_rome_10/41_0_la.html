<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 458</span>geri potuerit; accessisse postea dici Umbros et
<span class="innerMarginNote right">15</span>ingentem exercitum Gallorum; adversus quattuor populos duces consules illo die deligi meminissent. Se, nisi confideret eum consensu populi Romani consulem declaratum iri qui haud dubie tum primus omnium ductor habeatur, dictatorem fuisse extemplo
<span class="innerMarginNote right">16</span>dicturum.</p>
<p> <span class="marginNote left"><span class="sc">a.u.c.</span> 459</span>XXII. Nemini dubium erat quin Fabius quintum omnium consensu destinaretur; eumque et praerogativae
et primo vocatae omnes centuriae consulem
<span class="innerMarginNote right">2</span>cum L. Volumnio dicebant. Fabi oratio fuit qualis biennio ante; deinde, ut vincebatur consensu, versa
<span class="innerMarginNote right">3</span>postremo ad collegam P. Decium poscendum: id senectuti suae adminiculum fore. Censura duobusque
consulatibus simul gestis expertum se nihil concordi collegio firmius ad rem publicam tuendam esse. Novo imperii socio vix iam adsuescere senilem
<span class="innerMarginNote right">4</span>animum posse; cum moribus notis facilius se communicaturum consilia. Subscripsit orationi eius consul cum meritis P. Deci laudibus, tum quae ex concordia consulum bona quaeque ex discordia mala in administratione rerum militarium evenirent memorando,
<span class="innerMarginNote right">5</span>quamque<a class="footnoteLink" href="#note_LCL191_440_1" id="target_note_LCL191_440_1"><sup>1</sup></a> prope ultimum discrimen suis et collegae certaminibus nuper ventum foret, admonendo;
<span class="innerMarginNote right">6</span>Decium Fabiumque uno animo, una mente<a class="footnoteLink" href="#note_LCL191_440_2" id="target_note_LCL191_440_2"><sup>2</sup></a>
</p></section><notes><section class="footnotes"><ul><li class="note" id="note_LCL191_440_1"><a class="footnoteCrossrefLink" href="#target_note_LCL191_440_1" title="Click to highlight in text"><sup class="lineRef">1</sup>quamque <span class="italic">Duker</span>; quam Ω.</a></li><script type="text/javascript">document.getElementById('note_LCL191_440_1').style.display = "none";</script><li class="note" id="note_LCL191_440_2"><a class="footnoteCrossrefLink" href="#target_note_LCL191_440_2" title="Click to highlight in text"><sup class="lineRef">2</sup>uno . . . vivere <span class="italic">Ussing</span>: ut uno . . . uiuerent Ω: qui uno . . . viverent <span class="italic">Harant.</span></a></li><script type="text/javascript">document.getElementById('note_LCL191_440_2').style.display = "none";</script></ul></section></notes></section>