<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 459</span>plus fiduciae ac spei gerente quod non desiderata multitudo erat, ad oppidum Aharnam, unde haud procul hostes erant, ad castra Appi praetoris pergit. <span class="innerMarginNote right">5</span>Paucis citra milibus lignatores ei cum praesidio occurrunt; qui ut lictores praegredi viderunt Fabiumque
esse consulem accepere, laeti atque alacres dis populoque Romano grates agunt quod eum sibi
<span class="innerMarginNote right">6</span>imperatorem misissent. Circumfusi deinde cum consulem salutarent, quaerit Fabius quo pergerent, respondentibusque lignatum se ire, “Ain tandem?”
<span class="innerMarginNote right">7</span>inquit, “num castra vallata non habetis?” Ad hoc cum succlamatum esset duplici quidem vallo et fossa et tamen in ingenti metu esse, “Habetis igitur” inquit “adfatim lignorum; redite et vellite vallum.”
<span class="innerMarginNote right">8</span>Redeunt in castra terroremque ibi vellentes vallum et iis qui in castris remanserant militibus et ipsi
<span class="innerMarginNote right">9</span>Appio fecerunt; tum pro se quisque alii aliis dicere consulis se Q. Fabi facere iussu. Postero inde die castra mota et Appius praetor Romam dimissus.
<span class="innerMarginNote right">10</span>Inde nusquam stativa Romanis fuere. Negabat utile esse uno loco sedere exercitum; itineribus ac mutatione locorum mobiliorem ac salubriorem esse. Fiebant autem itinera, quanta fieri sinebat hiemps hauddum exacta.</p>
<p><span class="innerMarginNote right">11</span>Vere inde primo relicta secunda legione ad Clusium,



</p></section><notes></notes></section>