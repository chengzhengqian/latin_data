<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 456</span><span class="innerMarginNote right">2</span>repetendas ab Samnitibus censent. Benigne responsum
Lucanis ictumque foedus; fetiales missi, qui Samnitem decedere agro sociorum ac deducere exercitum
finibus Lucanis iuberent; quibus obviam missi ab Samnitibus, qui denuntiarent, si quod adissent in
<span class="innerMarginNote right">3</span>Samnio concilium, haud inviolatos abituros. Haec postquam audita sunt Romae, bellum Samnitibus et patres censuerunt et populus iussit.
Consules inter se provincias partiti sunt: Scipioni Etruria, Fulvio Samnites obvenerunt, diversique ad
<span class="innerMarginNote right">4</span>suum quisque bellum proficiscuntur. Scipioni segne bellum et simile prioris anni militiae exspectanti hostes ad Volaterras instructo agmine occurrerunt.
<span class="innerMarginNote right">5</span>Pugnatum maiore parte diei magna utrimque caede; nox incertis qua data victoria esset intervenit. Lux insequens victorem victumque ostendit; nam Etrusci
<span class="innerMarginNote right">6</span>silentio noctis castra reliquerant.<a class="footnoteLink" href="#note_LCL191_400_1" id="target_note_LCL191_400_1"><sup>1</sup></a> Romanus egressus in aciem, ubi profectione hostium concessam victoriam
videt, progressus ad castra vacuis cum plurima praeda—nam et stativa et trepide deserta fuerant—potitur.
<span class="innerMarginNote right">7</span>Inde in Faliscum agrum copiis reductis cum impedimenta Faleriis cum modico praesidio




</p></section><notes><section class="footnotes"><ul><li class="note" id="note_LCL191_400_1"><a class="footnoteCrossrefLink" href="#target_note_LCL191_400_1" title="Click to highlight in text"><sup class="lineRef">1</sup>reliquerant <span class="italic">Heusinger</span>: reliquerunt Ω.</a></li><script type="text/javascript">document.getElementById('note_LCL191_400_1').style.display = "none";</script></ul></section></notes></section>