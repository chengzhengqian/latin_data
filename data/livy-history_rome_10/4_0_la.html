<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 452</span>palatos praedatores proelium fuerat refugientibusque
<span class="innerMarginNote right">11</span>ad stationem Graecis Veneti obsistunt; ita in medio circumventi hostes caesique; pars capti classem indicant regemque Cleonymum tria milia abesse,
<span class="innerMarginNote right">12</span>Inde captivis proximo vico in custodiam datis pars fluviatiles naves, ad superanda vada stagnorum apte planis alveis fabricatas, pars captiva navigia armatis complent profectique ad classem immobiles naves et loca ignota plus quam hostem timentes circumvadunt;
<span class="innerMarginNote right">13</span>fugientesque in altum acrius quam repugnantes usque ad ostium amnis persecuti captis quibusdam incensisque navibus hostium, quas trepidatio in vada
<span class="innerMarginNote right">14</span>intulerat, victores revertuntur. Cleonymus vix quinta parte navium incolumi, nulla regione maris Hadriatici prospere adita, discessit. Rostra navium spoliaque Laconum in aede Iunonis veteri fixa multi supersunt
<span class="innerMarginNote right">15</span>qui viderunt Patavi. Monumentum navalis pugnae eo die quo pugnatum est quotannis sollemne certamen navium in flumine oppidi medio exercetur.</p>
<p>III. Eodem anno Romae cum Vestinis petentibus amicitiam ictum est foedus. Multiplex deinde exortus <span class="innerMarginNote right">2</span>terror. Etruriam rebellare ab Arretinorum


</p></section><notes></notes></section>