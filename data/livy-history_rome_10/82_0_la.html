<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 461</span>in interiora urbis, quia pauci admodum erant, non audent.</p>
<p>XLII. Haec primo ignorare consul et intentus recipiendo exercitui esse; iam enim praeceps in occasum sol erat et appetens nox periculosa et
<span class="innerMarginNote right">2</span>suspecta omnia etiam victoribus faciebat. Progressus longius ab dextra capta castra videt, ab laeva clamorem
in urbe mixtum pugnantium ac paventium fremitu
esse; et tum forte certamen ad portam erat.
<span class="innerMarginNote right">3</span>Advectus deinde equo propius, ut suos in muris videt nec iam integri quicquam esse, quoniam temeritate paucorum magnae rei parta occasio esset, acciri quas receperat copias signaque in urbem inferri
<span class="innerMarginNote right">4</span>iussit. Ingressi proxima ex parte<a class="footnoteLink" href="#note_LCL191_522_1" id="target_note_LCL191_522_1"><sup>1</sup></a> quia nox appropinquabat,
quievere. Nocte oppidum ab hostibus desertum est.</p>
<p><span class="innerMarginNote right">5</span>Caesa illo die ad Aquiloniam Samnitium milia viginti trecenti quadraginta, capta tria milia octingenti et septuaginta, signa militaria nonaginta septem.
<span class="innerMarginNote right">6</span>Ceterum illud memoriae traditur, non ferme alium ducem laetiorem in acie visum seu suopte ingenio
<span class="innerMarginNote right">7</span>seu fiducia bene gerundae rei. Ab eodem robore animi neque controverso auspicio revocari a proelio potuit et in ipso discrimine quo templa deis immortalibus

</p></section><notes><section class="footnotes"><ul><li class="note" id="note_LCL191_522_1"><a class="footnoteCrossrefLink" href="#target_note_LCL191_522_1" title="Click to highlight in text"><sup class="lineRef">1</sup>ex parte Î©: ea parte <span class="italic">Iac. Gronovius.</span></a></li><script type="text/javascript">document.getElementById('note_LCL191_522_1').style.display = "none";</script></ul></section></notes></section>