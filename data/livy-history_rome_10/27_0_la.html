<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 457</span>fugam dissipati sunt, minor caedes quam pro tanta victoria fuit: tria milia et quadringenti caesi, capti octingenti ferme et triginta, signa militaria capta tria et viginti.</p>
<p> <span class="marginNote left"><span class="sc">a.u.c.</span> 458</span>XV. Samnitibus Apuli se ante proelium coniunxissent,
ni P. Decius consul iis ad Maleventum castra obiecisset, extractos deinde ad certamen fudisset.
<span class="innerMarginNote right">2</span>Ibi quoque plus fugae fuit quam caedis: duo milia Apulorum caesa; spretoque eo hoste Decius in Samnium
<span class="innerMarginNote right">3</span>legiones duxit. Ibi duo consulares exercitus diversis vagati partibus omnia spatio quinque mensum
<span class="innerMarginNote right">4</span>evastarunt. Quinque et quadraginta<a class="footnoteLink" href="#note_LCL191_412_1" id="target_note_LCL191_412_1"><sup>1</sup></a> loca in Samnio fuere in quibus Deci castra fuerunt, alterius
<span class="innerMarginNote right">5</span>consulis sex et octoginta; nec valli tantum ac fossarum
vestigia relicta, sed multo alia illis<a class="footnoteLink" href="#note_LCL191_412_2" id="target_note_LCL191_412_2"><sup>2</sup></a> insigniora monumenta vastitatis circa regionumque depopulatarum.
<span class="innerMarginNote right">6</span>Fabius etiam urbem Cimetram cepit. Ibi capta armatorum duo milia nongenti, caesi pugnantes ferme nongenti triginta.</p>
<p><span class="innerMarginNote right">7</span>Inde comitiorum causa Romam profectus maturavit
eam rem agere. Cum primo vocatae<a class="footnoteLink" href="#note_LCL191_412_3" id="target_note_LCL191_412_3"><sup>3</sup></a> Q. Fabium consulem dicerent omnes centuriae, Ap.
<span class="innerMarginNote right">8</span>Claudius, consularis candidatus, vir acer et ambitiosus,
non sui magis honoris causa quam ut patricii reciperarent duo consularia loca, cum suis tum totius nobilitatis viribus incubuit ut se cum Q. Fabio consulem





</p></section><notes><section class="footnotes"><ul><li class="note" id="note_LCL191_412_1"><a class="footnoteCrossrefLink" href="#target_note_LCL191_412_1" title="Click to highlight in text"><sup class="lineRef">1</sup>quinque et quadraginta <span class="italic">Walters and Conway</span>: xl et v (<span class="italic">or at length) MPFUO</span>: et xl et xv (<span class="italic">or at length</span>) <span class="italic">TDLA.</span></a></li><script type="text/javascript">document.getElementById('note_LCL191_412_1').style.display = "none";</script><li class="note" id="note_LCL191_412_2"><a class="footnoteCrossrefLink" href="#target_note_LCL191_412_2" title="Click to highlight in text"><sup class="lineRef">2</sup>alia illis <span class="italic">Walters and Conway</span>: aliis Ω: illis ϛ.</a></li><script type="text/javascript">document.getElementById('note_LCL191_412_2').style.display = "none";</script><li class="note" id="note_LCL191_412_3"><a class="footnoteCrossrefLink" href="#target_note_LCL191_412_3" title="Click to highlight in text"><sup class="lineRef">3</sup>vocatae ϛ: uocatum Ω.</a></li><script type="text/javascript">document.getElementById('note_LCL191_412_3').style.display = "none";</script></ul></section></notes></section>