<section class="div1 language" lang="la"><header><hgroup><h1>Livy</h1></hgroup></header><section class="div2">
<h3><span class="ac">Libri XVII Periocha</span></h3>
<p><span class="sc">Cn. Cornelius</span> consul a classe Punica circumventus et per fraudem, veluti in conloquium evocatus, captus est. C. Duillius consul adversus classem Poenorum prospere pugnavit, primusque omnium Romanorum ducum navalis victoriae duxit triumphum. Ob quam causam ei perpetuus quoque honos habitus est, ut revertenti a cena tibicine canente funale praeferretur. L. Cornelius consul in Sardinia et Corsica contra Sardos et Corsos et Hannonem, Poenorum ducem, feliciter pugnavit. Atilius Calatinus<a class="footnoteLink" href="#note_LCL191_554_1" id="target_note_LCL191_554_1"><sup>1</sup></a> cos. cum in locum a Poenis circumsessum temere exercitum duxisset, M. Calpurni, tribuni militum, virtute et opera evasit, qui cum ccc militibus eruptione facta hostes in se converterat. Hannibal, dux Poenorum, victa classe cui praefuerat, a militibus suis in crucem sublatus est. Atilius Regulus cos. victis navali proelio Poenis in Africam traiecit.</p>
<h3><span class="ac">Libri XVIII Periocha</span></h3>
<p><span class="sc">Atilius Regulus</span> in Africa serpentem portentosae magnitudinis
cum magna clade militum occidit, et cum aliquot proeliis bene adversus Carthaginienses pugnasset, successorque ei a senatu prospere bellum gerenti non mitteretur, id ipsum per litteras ad senatum scriptas questus est, in quibus inter causas petendi successoris erat<a class="footnoteLink" href="#note_LCL191_554_2" id="target_note_LCL191_554_2"><sup>2</sup></a> quod agellus eius a mercennariis desertus esset. Quaerente deinde Fortuna ut magnum utriusque casus exemplum in Regulo




</p></section><notes><section class="footnotes"><ul><li class="note" id="note_LCL191_554_1"><a class="footnoteCrossrefLink" href="#target_note_LCL191_554_1" title="Click to highlight in text"><sup class="lineRef">1</sup>Calatinus <span class="italic">vulg.</span>: calasinus <span class="italic">MSS.</span></a></li><script type="text/javascript">document.getElementById('note_LCL191_554_1').style.display = "none";</script><li class="note" id="note_LCL191_554_2"><a class="footnoteCrossrefLink" href="#target_note_LCL191_554_2" title="Click to highlight in text"><sup class="lineRef">2</sup>successoris erat <span class="italic">vulg.</span>: successoris <span class="italic">MSS.</span></a></li><script type="text/javascript">document.getElementById('note_LCL191_554_2').style.display = "none";</script></ul></section></notes></section>