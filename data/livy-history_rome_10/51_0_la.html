<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 459</span>e castris tulisse victoresque Umbros redintegrato proelio victos esse captivosque eis ac praedam
<span class="innerMarginNote right">13</span>ademptam. Similius vero est a Gallo hoste quam Umbro eam cladem acceptam, quod cum saepe alias tum eo anno Gallici tumultus praecipuus terror
<span class="innerMarginNote right">14</span>civitatem tenuit. Itaque praeterquam quod ambo consules profecti ad bellum erant cum quattuor legionibus et magno equitatu Romano Campanisque mille equitibus delectis, ad id bellum missis, et sociorum nominisque Latini maiore exercitu quam
<span class="innerMarginNote right">15</span>Romano, alii duo exercitus haud procul urbe Etruriae oppositi, unus in Falisco alter in Vaticano agro. Cn. Fulvius et L. Postumius Megellus<a class="footnoteLink" href="#note_LCL191_460_1" id="target_note_LCL191_460_1"><sup>1</sup></a> propraetores ambo, stativa in eis locis habere iussi.</p>
<p>XXVII. Consules ad hostes transgressos Appenninum<a class="footnoteLink" href="#note_LCL191_460_2" id="target_note_LCL191_460_2"><sup>2</sup></a>
in agrum Sentinatem pervenerunt. Ibi quattuor milium ferme intervallo castra posita.
<span class="innerMarginNote right">2</span>Inter hostes deinde consultationes habitae atque ita convenit ne unis castris miscerentur omnes
<span class="innerMarginNote right">3</span>neve in aciem descenderent simul; Samnitibus Galli, Etruscis Umbri adiecti. Dies indicta pugnae; Samniti Gallisque delegata pugna; inter ipsum certamen Etrusci Umbrique iussi castra Romana
<span class="innerMarginNote right">4</span>oppugnare. Haec consilia turbarunt transfugae Clusini tres clam nocte ad Fabium consulem transgressi, qui editis hostium consiliis dimissi cum


</p></section><notes><section class="footnotes"><ul><li class="note" id="note_LCL191_460_1"><a class="footnoteCrossrefLink" href="#target_note_LCL191_460_1" title="Click to highlight in text"><sup class="lineRef">1</sup>Megellus <span class="italic">Sigonius</span> (<span class="italic">from chap.</span> xxxii. § 1): megillus (megillius <span class="italic">A</span>) Ω.</a></li><script type="text/javascript">document.getElementById('note_LCL191_460_1').style.display = "none";</script><li class="note" id="note_LCL191_460_2"><a class="footnoteCrossrefLink" href="#target_note_LCL191_460_2" title="Click to highlight in text"><sup class="lineRef">2</sup>transgressos Appenninum <span class="italic">Gronovius</span>: transgresso Appennino
Ω.</a></li><script type="text/javascript">document.getElementById('note_LCL191_460_2').style.display = "none";</script></ul></section></notes></section>