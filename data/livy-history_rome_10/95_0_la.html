<section class="div1 language" lang="la"><header><hgroup><h1>Livy</h1></hgroup></header><section class="div2">
<h3><span class="ac">Libri XII Periocha</span></h3>
<p><span class="sc">Cum</span> legati Romanorum a Gallis Senonibus interfecti essent, bello ob id Gallis indicto, L. Caecilius praetor ab his cum legionibus caesus est. Cum a Tarentinis classis Romana direpta esset, <span class="sc">ii</span>viro qui praeerat classi occiso, legati ad eos a senatu, ut de his iniuriis quererentur, missi pulsati sunt. Ob id bellum his indictum est. Samnites defecerunt. Adversus eos et Lucanos et Brittios et Etruscos aliquot proeliis a conpluribus ducibus bene pugnatum est. Pyrrhus, Epirotarum rex, ut auxilium Tarentinis ferret, in Italiam venit. Cum in praesidium Reginorum legio Campana cum praefecto Decio Vibellio missa esset, occisis Reginis Regium<a class="footnoteLink" href="#note_LCL191_548_1" id="target_note_LCL191_548_1"><sup>1</sup></a> occupavit.</p>
<h3><span class="ac">Libri XIII Periocha</span></h3>
<p><span class="sc">Valerius Laevinus</span> cos. parum prospere adversus Pyrrhum pugnavit, elephantorum maxime inusitata facie territis militibus. Post id proelium cum corpora Romanorum qui in acie ceciderant Pyrrhus inspiceret, omnia versa in hostem invenit<a class="footnoteLink" href="#note_LCL191_548_2" id="target_note_LCL191_548_2"><sup>2</sup></a> populabundusque ad urbem Romanam processit. C. Fabricius missus ad eum a senatu, ut de redimendis captivis ageret, frustra ut patriam desereret a rege temptatus est. Captivi sine pretio remissi sunt. Cineas legatus a Pyrrho ad senatum missus petit ut conponendae pacis causa rex in urbem reciperetur. De qua re cum ad frequentiorem senatum referri placuisset, Appius Claudius, qui propter valetudinem oculorum iam diu consiliis publicis se abstinuerat,





</p></section><notes><section class="footnotes"><ul><li class="note" id="note_LCL191_548_1"><a class="footnoteCrossrefLink" href="#target_note_LCL191_548_1" title="Click to highlight in text"><sup class="lineRef">1</sup>Regium <span class="italic">vulg.</span>: regnum <span class="italic">MSS.</span></a></li><script type="text/javascript">document.getElementById('note_LCL191_548_1').style.display = "none";</script><li class="note" id="note_LCL191_548_2"><a class="footnoteCrossrefLink" href="#target_note_LCL191_548_2" title="Click to highlight in text"><sup class="lineRef">2</sup>invenit <span class="italic">vulg.</span>: venit <span class="italic">MSS.</span></a></li><script type="text/javascript">document.getElementById('note_LCL191_548_2').style.display = "none";</script></ul></section></notes></section>