<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span>454</span>res et indutiae quietura tenebant; Samnitem multorum
annorum cladibus domitum hauddum foederis novi paenitebat. Romae quoque plebem quietam
<span class="innerMarginNote right">3</span>exonerata<a class="footnoteLink" href="#note_LCL191_378_1" id="target_note_LCL191_378_1"><sup>1</sup></a> in colonias multitudo praestabat. Tamen ne undique tranquillae res essent, certamen iniectum inter primores civitatis, patricios plebeiosque, ab
<span class="innerMarginNote right">4</span>tribunis plebis Q. et Cn. Ogulniis,<a class="footnoteLink" href="#note_LCL191_378_2" id="target_note_LCL191_378_2"><sup>2</sup></a> qui undique criminandorum patrum apud plebem occasionibus quaesitis, postquam alia frustra temptata erant, eam actionem susceperunt qua non infimam plebem
<span class="innerMarginNote right">5</span>accenderent sed ipsa capita plebis, consulares triumphalesque plebeios, quorum honoribus nihil praeter sacerdotia, quae nondum promiscua erant,
<span class="innerMarginNote right">6</span>deesset. Rogationem ergo promulgarunt ut, cum quattuor augures, quattuor pontifices ea tempestate essent placeretque augeri sacerdotum numerum, quattuor pontifices, quinque augures, de plebe
<span class="innerMarginNote right">7</span>omnes, adlegerentur.—Quemadmodum ad quattuor augurum numerum nisi morte duorum id redigi collegium potuerit, non invenio, cum inter augures constet imparem numerum debere esse, ut tres antiquae tribus, Ramnes Titienses Luceres, suum
<span class="innerMarginNote right">8</span>quaeque augurem habeant aut, si pluribus sit opus, pari inter se numero sacerdotes multiplicent, sicut multiplicati sunt cum ad quattuor quinque adiecti novem numerum, ut terni in singulas essent, expleverunt.




</p></section><notes><section class="footnotes"><ul><li class="note" id="note_LCL191_378_1"><a class="footnoteCrossrefLink" href="#target_note_LCL191_378_1" title="Click to highlight in text"><sup class="lineRef">1</sup>exonerata <span class="italic">Madvig</span>: exhoneratam deducta <span class="italic">A</span>: et exon (<span class="italic">or</span> -hon-)eratam deducta Ω: et exon(<span class="italic">or</span> -hon-)eratam deductam <span class="italic">MPFTL.</span></a></li><script type="text/javascript">document.getElementById('note_LCL191_378_1').style.display = "none";</script><li class="note" id="note_LCL191_378_2"><a class="footnoteCrossrefLink" href="#target_note_LCL191_378_2" title="Click to highlight in text"><sup class="lineRef">2</sup>Ogulniis ϛ: Oguiniis Ω: oguinus <span class="italic">L</span>: ognimus <span class="italic">F</span>.</a></li><script type="text/javascript">document.getElementById('note_LCL191_378_2').style.display = "none";</script></ul></section></notes></section>