<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 458</span>a muris, qua cuique proximum fuit, scalis raptim
<span class="innerMarginNote right">8</span>admotis in moenia evasere. Captum oppidum ac direptum est; ad duo milia et trecenti occisi et sex
<span class="innerMarginNote right">9</span>milia hominum capta, et miles ingenti praeda potitus, quam vendere, sicut priorem, coactus; Ferentinum inde, quamquam nihil quietis dabatur, tamen summa
<span class="innerMarginNote right">10</span>alacritate ductus est.<a class="footnoteLink" href="#note_LCL191_420_1" id="target_note_LCL191_420_1"><sup>1</sup></a> Ceterum ibi plus laboris ac periculi fuit: et defensa summa vi moenia sunt, et locus erat munimento naturaque tutus; sed evicit omnia adsuetus praedae miles. Ad tria milia hostium circa muros caesa; praeda militis fuit.</p>
<p><span class="innerMarginNote right">11</span>Huius oppugnatarum urbium decoris pars maior in quibusdam annalibus ad Maximum trahitur: Murgantiam
ab Decio, a Fabio Ferentinum Romuleamque
<span class="innerMarginNote right">12</span>oppugnatas tradunt. Sunt qui novorum consulum hanc gloriam faciant, quidam non amborum
sed alterius, L.<a class="footnoteLink" href="#note_LCL191_420_2" id="target_note_LCL191_420_2"><sup>2</sup></a> Volumni: ei Samnium provinciam
evenisse.</p>
<p>XVIII. Cum<a class="footnoteLink" href="#note_LCL191_420_3" id="target_note_LCL191_420_3"><sup>3</sup></a> ea in Samnio cuiuscumque ductu auspicioque gererentur, Romanis in Etruria interim bellum ingens multis ex gentibus concitur, cuius
<span class="innerMarginNote right">2</span>auctor Gellius Egnatius ex Samnitibus erat. Tusci fere omnes consciverant bellum; traxerat contagio proximos Umbriae populos, et Gallica auxilia mercede sollicitabantur; omnis ea multitudo ad castra Samnitium
<span class="innerMarginNote right">3</span>conveniebat. Qui tumultus repens postquam



</p></section><notes><section class="footnotes"><ul><li class="note" id="note_LCL191_420_1"><a class="footnoteCrossrefLink" href="#target_note_LCL191_420_1" title="Click to highlight in text"><sup class="lineRef">1</sup>ductus est <span class="italic">Madvig</span>: ductus Ω.</a></li><script type="text/javascript">document.getElementById('note_LCL191_420_1').style.display = "none";</script><li class="note" id="note_LCL191_420_2"><a class="footnoteCrossrefLink" href="#target_note_LCL191_420_2" title="Click to highlight in text"><sup class="lineRef">2</sup>L. Sigonius (<span class="italic">cf.</span> § 3 <span class="italic">and Chap.</span> xvi. § 2, <span class="italic">and C.I.L.</span> i<sup>2</sup>, <span class="italic">p</span>. 132): p̄. Ω (<span class="italic">wanting in O</span>).</a></li><script type="text/javascript">document.getElementById('note_LCL191_420_2').style.display = "none";</script><li class="note" id="note_LCL191_420_3"><a class="footnoteCrossrefLink" href="#target_note_LCL191_420_3" title="Click to highlight in text"><sup class="lineRef">3</sup>cum <span class="italic">Gronovius</span>: dum Ω (<span class="italic">wanting in O</span>).</a></li><script type="text/javascript">document.getElementById('note_LCL191_420_3').style.display = "none";</script></ul></section></notes></section>