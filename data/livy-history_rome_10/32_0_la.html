<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 458</span>est Romam perlatus, cum iam L. Volumnius consul cum legione secunda ac tertia sociorumque milibus quindecim profectus in Samnium esset, Ap. Claudium primo quoque tempore in Etruriam ire placuit.
<span class="innerMarginNote right">4</span>Duae Romanae legiones secutae, prima et quarta, et sociorum duodecim milia; castra haud procul ab hoste posita.</p>
<p><span class="innerMarginNote right">5</span>Ceterum magis eo profectum est quod mature ventum
erat ut quosdam spectantes iam arma Etruriae populos metus Romani nominis comprimeret quam quod ductu consulis quicquam ibi satis scite aut
<span class="innerMarginNote right">6</span>fortunate gestum sit: multa proelia locis et temporibus
iniquis commissa, spesque in dies graviorem hostem faciebat, et iam prope erat ut nec duci
<span class="innerMarginNote right">7</span>milites nec militibus dux satis fideret. Litteras ad collegam accersendum ex Samnio missas in trinis annalibus invenio; piget tamen in certo<a class="footnoteLink" href="#note_LCL191_422_1" id="target_note_LCL191_422_1"><sup>1</sup></a> ponere, cum ea ipsa inter consules populi Romani, iam iterum eodem honore fungentes, disceptatio<a class="footnoteLink" href="#note_LCL191_422_2" id="target_note_LCL191_422_2"><sup>2</sup></a> fuerit, Appio abnuente missas, Volumnio adfirmante Appi se litteris accitum.</p>
<p><span class="innerMarginNote right">8</span>Iam Volumnius in Samnio tria castella ceperat, in quibus ad tria milia hostium caesa erant, dimidium fere eius captum, et Lucanorum seditiones a plebeiis et egentibus ducibus ortas summa optimatium voluntate
per Q. Fabium, pro consule missum eo cum
<span class="innerMarginNote right">9</span>vetere exercitu, compresserat. Decio populandos hos




</p></section><notes><section class="footnotes"><ul><li class="note" id="note_LCL191_422_1"><a class="footnoteCrossrefLink" href="#target_note_LCL191_422_1" title="Click to highlight in text"><sup class="lineRef">1</sup>in certo <span class="italic">Walters</span>: incertum Î©: id certum <span class="italic">Buettner.</span></a></li><script type="text/javascript">document.getElementById('note_LCL191_422_1').style.display = "none";</script><li class="note" id="note_LCL191_422_2"><a class="footnoteCrossrefLink" href="#target_note_LCL191_422_2" title="Click to highlight in text"><sup class="lineRef">2</sup>disceptatio <span class="italic">M</span><sup>1</sup> <span class="italic">or M</span><sup>2</sup>: discepatio <span class="italic">M</span>: discrepatio <span class="italic">M</span><sup>1</sup> (<span class="italic">or M</span><sup>2</sup>) <span class="italic">PFUOTDLA.</span></a></li><script type="text/javascript">document.getElementById('note_LCL191_422_2').style.display = "none";</script></ul></section></notes></section>