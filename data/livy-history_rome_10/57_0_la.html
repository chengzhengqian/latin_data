<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 459</span>Gallorum relictis in dimicatione sociis ad castra effuso
<span class="innerMarginNote right">12</span>cursu ferebantur: Galli testudine facta conferti stabant. Tum Fabius audita morte collegae Campanorum alam, quingentos fere equites, excedere acie iubet et circumvectos ab tergo Gallicam invadere aciem;
<span class="innerMarginNote right">13</span>tertiae deinde legionis subsequi principes, et qua turbatum agmen hostium viderent impetu equitum,
<span class="innerMarginNote right">14</span>instare ac territos caedere. Ipse aedem Iovi Victori spoliaque hostium cum vovisset, ad castra Samnitium perrexit, quo multitudo omnis consternata agebatur.
<span class="innerMarginNote right">15</span>Sub ipso vallo, quia tantam multitudinem portae non recepere, temptata ab exclusis turba suorum pugna
<span class="innerMarginNote right">16</span>est; ibi Gellius Egnatius, imperator Samnitium, cecidit. Compulsi deinde intra vallum Samnites parvoque certamine capta castra et Galli ab tergo
<span class="innerMarginNote right">17</span>circumventi. Caesa eo die hostium viginti quinque milia, octo capta. Nec incruenta victoria fuit;
<span class="innerMarginNote right">18</span>nam ex P. Deci exercitu caesa septem milia, ex Fabi mille septingenti.<a class="footnoteLink" href="#note_LCL191_472_1" id="target_note_LCL191_472_1"><sup>1</sup></a> Fabius dimissis ad quaerendum collegae corpus spolia hostium coniecta in acervum
<span class="innerMarginNote right">19</span>Iovi Victori cremavit. Consulis corpus eo die, quia obrutum superstratis Gallorum cumulis erat, inveniri non potuit; postero die inventum relatumque est

</p></section><notes><section class="footnotes"><ul><li class="note" id="note_LCL191_472_1"><a class="footnoteCrossrefLink" href="#target_note_LCL191_472_1" title="Click to highlight in text"><sup class="lineRef">1</sup>septingenti <span class="italic">A</span><sup>6</sup> <span class="italic">Drakenborch</span>: acc <span class="italic">MPUTL</span>: ac. c. <span class="italic">FT</span><sup>2</sup>: ·a· cc <span class="italic">DA</span>: ac ducenti ϛ</a></li><script type="text/javascript">document.getElementById('note_LCL191_472_1').style.display = "none";</script></ul></section></notes></section>