<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 456</span>exercitus finis ingressus paulisper a proposito avertit.
<span class="innerMarginNote right">7</span>Pecunia deinde, qua multum poterant, freti, socios ex hostibus facere Gallos conantur ut eo adiuncto
<span class="innerMarginNote right">8</span>exercitu cum Romanis bellarent. De societate haud abnuunt barbari: de mercede agitur. Qua pacta acceptaque cum parata cetera ad bellum essent sequique Etruscus iuberet, infitias eunt mercedem
<span class="innerMarginNote right">9</span>se belli Romanis inferendi pactos: quidquid acceperint
accepisse ne agrum Etruscum vastarent armisque
<span class="innerMarginNote right">10</span>lacesserent cultores; militaturos tamen se, si utique Etrusci velint, sed nulla alia mercede quam ut in partem agri accipiantur tandemque aliqua sede
<span class="innerMarginNote right">11</span>certa consistant. Multa de eo concilia populorum Etruriae habita, nec perfici quicquam potuit, non tam quia imminui agrum quam quia accolas sibi quisque adiungere tam efferatae gentis homines
<span class="innerMarginNote right">12</span>horrebat. Ita dimissi Galli pecuniam ingentem sine labore ac periculo partam<a class="footnoteLink" href="#note_LCL191_394_1" id="target_note_LCL191_394_1"><sup>1</sup></a> rettulerunt. Romae terrorem praebuit fama Gallici tumultus ad bellum Etruscum adiecti; eo minus cunctanter foedus ictum cum Picenti populo est.</p>
<p> <span class="marginNote left"><span class="sc">a.u.c.</span> 456</span>XI. T. Manlio consuli provincia Etruria sorte
evenit; qui vixdum ingressus hostium finis cum



</p></section><notes><section class="footnotes"><ul><li class="note" id="note_LCL191_394_1"><a class="footnoteCrossrefLink" href="#target_note_LCL191_394_1" title="Click to highlight in text"><sup class="lineRef">1</sup>partam ϛ: paratam Ω.</a></li><script type="text/javascript">document.getElementById('note_LCL191_394_1').style.display = "none";</script></ul></section></notes></section>