<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 459</span>se, non socium imperii legisse sensim exprobrat
et invidisse Decium concordibus collegiis tribus.
<span class="innerMarginNote right">7</span>Postremo se tendere nihil ultra quam ut, si dignum provincia ducerent, in eam mitterent: in senatus arbitrio se fuisse et in potestate populi futurum.</p>
<p>P. Decius senatus iniuriam querebatur: quoad
<span class="innerMarginNote right">8</span>potuerint, patres adnisos ne plebeiis<a class="footnoteLink" href="#note_LCL191_448_1" id="target_note_LCL191_448_1"><sup>1</sup></a> aditus ad magnos honores esset; postquam ipsa virtus pervicerit
<span class="innerMarginNote right">9</span>ne in ullo genere hominum inhonorata esset, quaeri quemadmodum inrita sint non suffragia modo populi sed arbitria etiam fortunae et in paucorum
<span class="innerMarginNote right">10</span>potestatem vertantur. Omnes ante se consules sortitos provincias esse: nunc extra sortem Fabio
<span class="innerMarginNote right">11</span>senatum provinciam dare,—si honoris eius causa, ita eum de se deque re publica meritum esse ut faveat Q. Fabi gloriae quae modo non sua contumelia
<span class="innerMarginNote right">12</span>splendeat. Cui autem dubium esse, ubi unum bellum sit asperum ac difficile, cum id alteri extra sortem mandetur, quin alter consul pro supervacaneo atque
<span class="innerMarginNote right">13</span>inutili habeatur? Gloriari Fabium rebus in Etruria gestis: velle et P. Decium gloriari. Et forsitan, quem ille obrutum ignem reliquerit, ita ut totiens novum
<span class="innerMarginNote right">14</span>ex improviso incendium daret, eum se exstincturum. Postremo se collegae honores praemiaque concessurum

</p></section><notes><section class="footnotes"><ul><li class="note" id="note_LCL191_448_1"><a class="footnoteCrossrefLink" href="#target_note_LCL191_448_1" title="Click to highlight in text"><sup class="lineRef">1</sup>plebeiis (<span class="italic">or</span> plebeis) <span class="italic">Dx edd</span>.: plebis (plebi <span class="italic">A</span><sup>4</sup>) Ω.</a></li><script type="text/javascript">document.getElementById('note_LCL191_448_1').style.display = "none";</script></ul></section></notes></section>