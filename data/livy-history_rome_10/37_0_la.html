<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 458</span>aderat—fama de Samnitium exercitu populationibusque
Campani agri ad tuendos socios convertit.
<span class="innerMarginNote right">3</span>Ut in Calenum venit, et ipse cernit recentia cladis vestigia et Caleni narrant tantum iam praedae hostes
<span class="innerMarginNote right">4</span>trahere ut vix explicare agmen possint: itaque iam propalam duces loqui extemplo eundum in Samnium esse, ut relicta ibi praeda in expeditionem redeant nec tam oneratum agmen dimicationibus committant.
<span class="innerMarginNote right">5</span>Ea quamquam similia veris erant, certius tamen exploranda ratus dimittit equites, qui vagos praedatores
in agris palantes intercipiant;<a class="footnoteLink" href="#note_LCL191_432_1" id="target_note_LCL191_432_1"><sup>1</sup></a> ex quibus
<span class="innerMarginNote right">6</span>inquirendo cognoscit ad Volturnum flumen sedere hostem, inde tertia vigilia moturum; iter in Samnium esse.</p>
<p><span class="innerMarginNote right">7</span>His satis exploratis profectus tanto intervallo ab hostibus consedit ut nec adventus suus propinquitate nimia nosci posset et egredientem e castris hostem
<span class="innerMarginNote right">8</span>opprimeret. Aliquanto ante lucem ad castra accessit gnarosque Oscae linguae exploratum quid agatur mittit. Intermixti hostibus, quod facile erat in nocturna trepidatione, cognoscunt infrequentia armatis
signa egressa, praedam praedaeque custodes exire, immobile agmen et sua quemque molientem



</p></section><notes><section class="footnotes"><ul><li class="note" id="note_LCL191_432_1"><a class="footnoteCrossrefLink" href="#target_note_LCL191_432_1" title="Click to highlight in text"><sup class="lineRef">1</sup>intercipiant <span class="italic">M</span><sup>3</sup> (<span class="italic">or M</span><sup>4</sup>)<span class="italic">A</span><sup>2</sup>: incipiant <span class="italic">M</span>: excipiant Ω.</a></li><script type="text/javascript">document.getElementById('note_LCL191_432_1').style.display = "none";</script></ul></section></notes></section>