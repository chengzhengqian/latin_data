<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 461</span>voveri mos erat voverat Iovi Victori, si legiones hostium fudisset, pocillum mulsi priusquam temetum biberet, sese facturum. Id votum dis cordi fuit et auspicia in bonum verterunt.</p>
<p>XLIII. Eadem fortuna ab altero consule ad Cominium<a class="footnoteLink" href="#note_LCL191_524_1" id="target_note_LCL191_524_1"><sup>1</sup></a> gesta res. Prima luce ad moenia omnibus copiis admotis corona cinxit urbem subsidiaque
<span class="innerMarginNote right">2</span>firma, ne qua eruptio fieret, portis opposuit. Iam signum dantem eum nuntius a collega trepidus de viginti cohortium adventu et ab impetu moratus est et partem copiarum revocare instructam intentamque
<span class="innerMarginNote right">3</span>ad oppugnandum coegit. D. Brutum Scaevam legatum cum legione prima et decem cohortibus alariis equitatuque ire adversus subsidium hostium iussit:
<span class="innerMarginNote right">4</span>quocumque in loco fuisset obvius, obsisteret ac moraretur manumque, si forte ita res posceret, conferret, modo ne ad Cominium eae copiae admoveri
<span class="innerMarginNote right">5</span>possent. Ipse scalas ferri ad muros ab omni parte urbis iussit ac testudine ad portas successit; simul et refringebantur portae et vis undique in muros fiebat. Samnites sicut antequam in muris viderent armatos satis animi habuerunt ad prohibendos urbis
<span class="innerMarginNote right">6</span>aditu hostes, ita, postquam iam non ex intervallo nec missilibus sed comminus gerebatur res et qui aegre



</p></section><notes><section class="footnotes"><ul><li class="note" id="note_LCL191_524_1"><a class="footnoteCrossrefLink" href="#target_note_LCL191_524_1" title="Click to highlight in text"><sup class="lineRef">1</sup>Cominium <span class="italic">A</span><sup>x</sup>: cō(<span class="italic">or</span> com-)minium Ω: cōmonium <span class="italic">P</span>: cōmineum (?) <span class="italic">F</span>.</a></li><script type="text/javascript">document.getElementById('note_LCL191_524_1').style.display = "none";</script></ul></section></notes></section>