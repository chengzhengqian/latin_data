<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 460</span>signis quinque equites iubet intrare urbem et modi-cum spatium progressos tres manere eodem loco, si
<span class="innerMarginNote right">10</span>tuta videantur, duos explorata ad se referre. Qui ubi redierunt rettuleruntque eo se progressos unde in omnes partes circumspectus esset longe lateque
<span class="innerMarginNote right">11</span>silentium ac solitudinem vidisse, extemplo consul cohortes expeditas in urbem induxit, ceteros interim
<span class="innerMarginNote right">12</span>castra communire iussit. Ingressi milites refractis foribus paucos graves aetate aut invalidos inveniunt
<span class="innerMarginNote right">13</span>relictaque quae migratu difficilia essent. Ea direpta; et cognitum ex captivis est communi consilio aliquot circa urbes conscisse fugam; suos prima vigilia profectos; credere eandem in aliis urbibus solitudinem
<span class="innerMarginNote right">14</span>inventuros. Dictis captivorum fides exstitit, desertis oppidis consul potitur.</p>
<p>XXXV. Alteri consuli M. Atilio nequaquam tam facile bellum fuit. Cum ad Luceriam duceret legiones, quam oppugnari ab Samnitibus audierat, ad finem Lucerinum ei hostis obvius fuit. Ibi ira <span class="innerMarginNote right">2</span>vires aequavit; proelium varium et anceps fuit, tristius tamen eventu Romanis, et quia insueti erant vinci et quia digredientes magis quam in ipso certamine senserunt quantum in sua parte plus volnerum
</p></section><notes></notes></section>