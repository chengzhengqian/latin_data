<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 461</span><span class="innerMarginNote right">7</span>quam inferendo pugnam dies absumebatur. Quod-cumque<a class="footnoteLink" href="#note_LCL191_510_1" id="target_note_LCL191_510_1"><sup>1</sup></a> inciperetur remittereturque, omnium rerum etiam parvarum eventus perferebatur inde in<a class="footnoteLink" href="#note_LCL191_510_2" id="target_note_LCL191_510_2"><sup>2</sup></a> altera Romana castra, quae viginti milium spatio aberant, et absentis collegae consilia omnibus gerendis intererant rebus, intentiorque Carvilius, quo in maiore<a class="footnoteLink" href="#note_LCL191_510_3" id="target_note_LCL191_510_3"><sup>3</sup></a> discrimine res vertebatur, in Aquiloniam quam ad
<span class="innerMarginNote right">8</span>Cominium, quod obsidebat, erat.</p>
<p>L. Papirius, iam per omnia ad dimicandum satis paratus, nuntium ad collegam mittit sibi in animo
<span class="innerMarginNote right">9</span>esse postero die, si per auspicia liceret, confligere cum hoste; opus esse et illum quanta maxima vi posset Cominium oppugnare, ne quid laxamenti sit
<span class="innerMarginNote right">10</span>Samnitibus ad subsidia Aquiloniam mittenda. Diem ad proficiscendum nuntius habuit; nocte rediit,
<span class="innerMarginNote right">11</span>approbare collegam consulta referens. Papirius nuntio misso extemplo contionem habuit; multa de universo genere belli, multa de praesenti hostium apparatu, vana magis specie quam efficaci ad eventum,
<span class="innerMarginNote right">12</span>disseruit: non enim cristas volnera facere, et per picta atque aurata scuta transire Romanum pilum, et candore tunicarum fulgentem aciem, ubi
<span class="innerMarginNote right">13</span>res ferro geratur, cruentari. Auream olim atque argenteam Samnitium aciem a parente suo occidione occisam spoliaque ea honestiora victori hosti
<span class="innerMarginNote right">14</span>quam ipsis arma fuisse. Datum hoc forsan nomini familiaeque suae, ut adversus maximos conatus Samnitium opponerentur duces spoliaque ea referrent
quae insignia publicis etiam locis decorandis





</p></section><notes><section class="footnotes"><ul><li class="note" id="note_LCL191_510_1"><a class="footnoteCrossrefLink" href="#target_note_LCL191_510_1" title="Click to highlight in text"><sup class="lineRef">1</sup>Quodcumque <span class="italic">Madvig</span>: quodcum Ω: quaecum <span class="italic">A</span><sup>6</sup>ϛ.</a></li><script type="text/javascript">document.getElementById('note_LCL191_510_1').style.display = "none";</script><li class="note" id="note_LCL191_510_2"><a class="footnoteCrossrefLink" href="#target_note_LCL191_510_2" title="Click to highlight in text"><sup class="lineRef">2</sup>inde in <span class="italic">Madvig</span>: in dies Ω.</a></li><script type="text/javascript">document.getElementById('note_LCL191_510_2').style.display = "none";</script><li class="note" id="note_LCL191_510_3"><a class="footnoteCrossrefLink" href="#target_note_LCL191_510_3" title="Click to highlight in text"><sup class="lineRef">3</sup>quo in maiore <span class="italic">Madvig</span>: quom aiore <span class="italic">T</span>: quo maiore Ω.</a></li><script type="text/javascript">document.getElementById('note_LCL191_510_3').style.display = "none";</script></ul></section></notes></section>