<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 459</span><span class="innerMarginNote right">7</span>illinc ad ultimam iam dimicantibus spem. Caesa ergo Samnitium sedecim milia trecenti, capta duo milia septingenti; ex Romano exercitu cecidere duo milia septingenti.</p>
<p><span class="innerMarginNote right">8</span>Felix annus bellicis rebus, pestilentia gravis prodigiisque sollicitus; nam et terra<a class="footnoteLink" href="#note_LCL191_478_1" id="target_note_LCL191_478_1"><sup>1</sup></a> multifariam pluvisse et in exercitu Ap. Claudi plerosque fulminibus
<span class="innerMarginNote right">9</span>ictos nuntiatum est, librique ob haec aditi. Eo anno Q. Fabius Gurges, consulis filius, aliquot matronas ad populum stupri damnatas pecunia multavit; ex quo multaticio aere Veneris aedem quae prope circum est faciendam curavit.</p>
<p><span class="innerMarginNote right">10</span>Supersunt etiam nunc Samnitium bella, quae continua per quartum iam volumen annumque sextum et quadragensimum a M. Valerio A. Cornelio consulibus,<a class="footnoteLink" href="#note_LCL191_478_2" id="target_note_LCL191_478_2"><sup>2</sup></a> qui primi Samnio arma intulerunt,
<span class="innerMarginNote right">11</span>agimus. Et ne tot annorum clades utriusque gentis laboresque actos nunc referam, quibus nequiverint
<span class="innerMarginNote right">12</span>tamen dura illa pectora vinci, proximo anno Samnites in Sentinati agro, in<a class="footnoteLink" href="#note_LCL191_478_3" id="target_note_LCL191_478_3"><sup>3</sup></a> Paelignis, ad Tifernum, Stellatibus campis, suis ipsi legionibus mixti alienis, ab quattuor exercitibus, quattuor ducibus Romanis
<span class="innerMarginNote right">13</span>caesi fuerant; imperatorem clarissimum gentis suae amiserant; socios belli, Etruscos Umbros Gallos, in
<span class="innerMarginNote right">14</span>eadem fortuna videbant qua ipsi erant; nec suis nec






</p></section><notes><section class="footnotes"><ul><li class="note" id="note_LCL191_478_1"><a class="footnoteCrossrefLink" href="#target_note_LCL191_478_1" title="Click to highlight in text"><sup class="lineRef">1</sup>terra ϛ (cf. <span class="sc">iii</span>. x. 6 <span class="italic">and</span> <span class="sc">vii</span>. xxviii. 7): terram Ω.</a></li><script type="text/javascript">document.getElementById('note_LCL191_478_1').style.display = "none";</script><li class="note" id="note_LCL191_478_2"><a class="footnoteCrossrefLink" href="#target_note_LCL191_478_2" title="Click to highlight in text"><sup class="lineRef">2</sup>consulibus <span class="italic">A</span><sup>2</sup> (<span class="italic">or A</span><sup>4</sup>): consule Ω.</a></li><script type="text/javascript">document.getElementById('note_LCL191_478_2').style.display = "none";</script><li class="note" id="note_LCL191_478_3"><a class="footnoteCrossrefLink" href="#target_note_LCL191_478_3" title="Click to highlight in text"><sup class="lineRef">3</sup>agro, in <span class="italic">Luterbacher</span>: agro Ω: agros <span class="italic">PF.</span></a></li><script type="text/javascript">document.getElementById('note_LCL191_478_3').style.display = "none";</script></ul></section></notes></section>