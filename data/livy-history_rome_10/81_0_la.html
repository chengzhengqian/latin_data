<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 461</span>ex ante praeparato, fiunt; panduntur inter ordines viae; provolat eques atque infestis cuspidibus in medium agmen hostium ruit perrumpitque ordines quacumque impetum dedit. Instant Volumnius et Scipio et perculsos sternunt.</p>
<p><span class="innerMarginNote right">10</span>Tum iam deorum hominumque victa vi, funduntur linteatae cohortes; pariter iurati iniuratique fugiunt
<span class="innerMarginNote right">11</span>nec quemquam praeter hostes metuunt. Peditum<a class="footnoteLink" href="#note_LCL191_520_1" id="target_note_LCL191_520_1"><sup>1</sup></a> quod superfuit pugnae in castra aut Aquiloniam compulsum est; nobilitas equitesque Bovianum perfugerunt.
Equites eques sequitur, peditem pedes; diversa cornua dextrum ad castra Samnitium, laevum
<span class="innerMarginNote right">12</span>ad urbem tendit. Prior aliquanto Volumnius castra cepit; ad urbem Scipioni maiore resistitur vi, non quia plus animi victis est sed melius muri quam vallum armatos arcent; inde lapidibus propulsant
<span class="innerMarginNote right">13</span>hostem. Scipio, nisi in primo pavore priusquam colligerentur animi transacta res esset, lentiorem fore munitae urbis oppugnationem ratus, interrogat milites satin aequo animo paterentur ab altero cornu castra capta esse, se victores pelli a portis urbis.
<span class="innerMarginNote right">14</span>Reclamantibus universis primus ipse scuto super caput elato pergit ad portam; secuti alii testudine facta in urbem perrumpunt deturbatisque Samnitibus quae circa portam erant muri occupavere; penetrare

</p></section><notes><section class="footnotes"><ul><li class="note" id="note_LCL191_520_1"><a class="footnoteCrossrefLink" href="#target_note_LCL191_520_1" title="Click to highlight in text"><sup class="lineRef">1</sup>peditum <span class="italic">Gronovius</span>; peditum agmen Î©.</a></li><script type="text/javascript">document.getElementById('note_LCL191_520_1').style.display = "none";</script></ul></section></notes></section>