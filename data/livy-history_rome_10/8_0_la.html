<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 452</span><span class="innerMarginNote right">4</span>agmen ac sensim incedere iubet. Etrusci contra,
principio exciti pugnae, omnibus copiis aderant; et super alios alii nuntiant dictatori omnes legiones Etruscorum capessisse pugnam nec iam ab suis resisti posse, et ipse cernit ex superiore loco in
<span class="innerMarginNote right">5</span>quanto discrimine praesidium esset. Ceterum satis fretus esse etiam nunc tolerando certamini lega-tum nec se procul abesse periculi vindicem, quam maxime volt fatigari hostem, ut integris adoriatur
<span class="innerMarginNote right">6</span>viribus fessos. Quamquam lente procedunt, iam tamen ad impetum capiundum,<a class="footnoteLink" href="#note_LCL191_374_1" id="target_note_LCL191_374_1"><sup>1</sup></a> equiti utique, modicum
erat spatium. Prima incedebant signa legionum, ne quid occultum aut repentinum hostis timeret; sed reliquerat intervalla inter ordines peditum, qua
<span class="innerMarginNote right">7</span>satis laxo spatio equi permitti possent. Pariter sustulit clamorem acies et emissus eques libero cursu in hostem invehitur incompositisque adversus equestrem procellam subitum pavorem offundit.
<span class="innerMarginNote right">8</span>Itaque, ut prope serum auxilium iam paene circumventis,
ita universa requies data est. Integri accepere
<span class="innerMarginNote right">9</span>pugnam, nec ea ipsa<a class="footnoteLink" href="#note_LCL191_374_2" id="target_note_LCL191_374_2"><sup>2</sup></a> longa aut anceps fuit. Fusi hostes castra repetunt inferentibusque iam signa Romanis cedunt et in ultimam castrorum partem


</p></section><notes><section class="footnotes"><ul><li class="note" id="note_LCL191_374_1"><a class="footnoteCrossrefLink" href="#target_note_LCL191_374_1" title="Click to highlight in text"><sup class="lineRef">1</sup>capiundum <span class="italic">M</span>: capiendum <span class="italic">TDLA</span>: capiunt dum <span class="italic">PFU</span>: <span class="italic">wanting in O.</span></a></li><script type="text/javascript">document.getElementById('note_LCL191_374_1').style.display = "none";</script><li class="note" id="note_LCL191_374_2"><a class="footnoteCrossrefLink" href="#target_note_LCL191_374_2" title="Click to highlight in text"><sup class="lineRef">2</sup>nec ea ipsa ϛ (<span class="sc">ix.</span> xi. 5): nec a ipsa <span class="italic">M</span>: nec ipsa Ω: ex ipsa <span class="italic">P</span>: nec hecc ipsa <span class="italic">P</span><sup>2</sup> <span class="italic">or P</span><sup>3</sup>: nec hec ipsa <span class="italic">O</span>: nec hec ex ipsa <span class="italic">U</span>: nec hecc exposita <span class="italic">F</span>.</a></li><script type="text/javascript">document.getElementById('note_LCL191_374_2').style.display = "none";</script></ul></section></notes></section>