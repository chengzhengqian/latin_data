<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 458</span>nullo inter ullos<a class="footnoteLink" href="#note_LCL191_434_1" id="target_note_LCL191_434_1"><sup>1</sup></a> consensu nec satis certo imperio. <span class="innerMarginNote right">9</span>Tempus adgrediendi aptissimum visum est, et iam lux adpetebat; itaque signa canere iussit agmenque
<span class="innerMarginNote right">10</span>hostium adgreditur. Samnites praeda impediti, infrequentes armati, pars addere gradum ac prae se agere praedam, pars stare incerti utrum progredi an regredi in castra tutius foret: inter cunctationem opprimuntur et Romani iam transcenderant vallum
<span class="innerMarginNote right">11</span>caedesque ac tumultus erat in castris. Samnitium agmen praeterquam hostili tumultu, captivorum etiam repentina defectione turbatum erat, qui partim
<span class="innerMarginNote right">12</span>ipsi soluti vinctos solvebant, partim arma in sarcinis deligata rapiebant tumultumque proelio ipso terribiliorem
intermixti agmini praebebant. Memorandum
<span class="innerMarginNote right">13</span>deinde edidere facinus; nam Staium Minatium
ducem adeuntem ordines hortantemque invadunt; dissipatis inde equitibus qui cum eo aderant ipsum circumsistunt insidentemque equo
<span class="innerMarginNote right">14</span>captum ad consulem Romanum rapiunt. Revocata eo tumultu prima signa Samnitium, proeliumque iam profligatum integratum est; nec diutius sustineri
<span class="innerMarginNote right">15</span>potuit. Caesa ad sex milia hominum, duo milia et quingenti capti—in eis tribuni militum quattuor—signa
militaria triginta, et quod laetissimum



</p></section><notes><section class="footnotes"><ul><li class="note" id="note_LCL191_434_1"><a class="footnoteCrossrefLink" href="#target_note_LCL191_434_1" title="Click to highlight in text"><sup class="lineRef">1</sup>inter ullos <span class="italic">Madvig</span>: inter alios Ω: <span class="italic">deleted as a gloss by Walters and Conway.</span></a></li><script type="text/javascript">document.getElementById('note_LCL191_434_1').style.display = "none";</script></ul></section></notes></section>