<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 460</span>bellis feliciter gestis, Samnio atque Etruria subactis, <span class="innerMarginNote right">9</span>victoria et pace parta triumphabo.” Ita senatum reliquit. Inde inter tribunos plebis contentio orta; pars intercessuros, ne novo exemplo triumpharet aiebat, pars auxilio se adversus collegas triumphanti
<span class="innerMarginNote right">10</span>futuros. Iactata res ad populum est vocatusque eo consul cum M. Horatium L.<a class="footnoteLink" href="#note_LCL191_502_1" id="target_note_LCL191_502_1"><sup>1</sup></a> Valerium consules, C. Marcium Rutulum<a class="footnoteLink" href="#note_LCL191_502_2" id="target_note_LCL191_502_2"><sup>2</sup></a> nuper, patrem eius qui tunc censor esset, non ex auctoritate senatus sed iussu
<span class="innerMarginNote right">11</span>populi triumphasse diceret, adiciebat se quoque laturum fuisse ad populum, ni sciret mancipia nobilium,
tribunos plebis, legem impedituros; voluntatem
sibi ac favorem consentientis populi pro
<span class="innerMarginNote right">12</span>omnibus iussis esse ac futura. Posteroque die auxilio tribunorum plebis trium adversus intercessionem
septem tribunorum et consensum senatus celebrante populo diem triumphavit.</p>
<p><span class="innerMarginNote right">13</span>Et huius anni parum constans memoria est. Postumium
auctor est Claudius in Samnio captis aliquot urbibus in Apulia fusum fugatumque saucium ipsum cum paucis Luceriam compulsum: ab Atilio in
<span class="innerMarginNote right">14</span>Etruria res gestas eumque triumphasse. Fabius ambo consules in Samnio et ad Luceriam res gessisse







</p></section><notes><section class="footnotes"><ul><li class="note" id="note_LCL191_502_1"><a class="footnoteCrossrefLink" href="#target_note_LCL191_502_1" title="Click to highlight in text"><sup class="lineRef">1</sup>M. Horatium L. <span class="italic">Glareanus and Sigonius</span>: L. Horatium M. Ω (<span class="italic">cf. C.I.L</span>. i<sup>2</sup>, <span class="italic">p</span>. 44, <span class="sc">a.u.c.</span> 305).</a></li><script type="text/javascript">document.getElementById('note_LCL191_502_1').style.display = "none";</script><li class="note" id="note_LCL191_502_2"><a class="footnoteCrossrefLink" href="#target_note_LCL191_502_2" title="Click to highlight in text"><sup class="lineRef">2</sup>Rutulum (<span class="italic">see</span> <span class="sc">iii</span>. vii. 6 <span class="italic">and</span> <span class="sc">vii</span>. xxxviii. 8) rutilium Ω.</a></li><script type="text/javascript">document.getElementById('note_LCL191_502_2').style.display = "none";</script></ul></section></notes></section>