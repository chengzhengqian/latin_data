<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 456</span>reliquisset, expedito agmine ad populandos<a class="footnoteLink" href="#note_LCL191_402_1" id="target_note_LCL191_402_1"><sup>1</sup></a> hostium
<span class="innerMarginNote right">8</span>fines incedit. Omnia ferro ignique vastantur; praedae undique actae. Nec solum modo vastum hosti relictum
sed castellis etiam vicisque inlatus ignis: urbibus oppugnandis temperatum, in quas timor Etruscos compulerat.</p>
<p><span class="innerMarginNote right">9</span>Cn. Fulvi consulis clara pugna in Samnio ad Bovianum haudquaquam ambiguae victoriae fuit. Bovianum inde adgressus nec ita multo post Aufidenam
vi cepit.</p>
<p>XIII. Eodem anno Carseolos colonia in agrum
<span class="innerMarginNote right">2</span>Aequicolorum deducta. Fulvius consul de Samnitibus
triumphavit. Cum comitia consularia instarent, fama exorta Etruscos Samnitesque ingentes conscribere
<span class="innerMarginNote right">3</span>exercitus: palam omnibus conciliis vexari principes Etruscorum, quod non Gallos quacumque condicione traxerint ad bellum; increpari<a class="footnoteLink" href="#note_LCL191_402_2" id="target_note_LCL191_402_2"><sup>2</sup></a> magistratus Samnitium,
quod exercitum adversus Lucanum hostem
<span class="innerMarginNote right">4</span>comparatum obiecerint Romanis; itaque suis sociorumque
viribus consurgere hostes ad bellum, et haudquaquam pari defungendum esse certamine.</p>
<p><span class="innerMarginNote right">5</span>Hic terror, cum illustres viri consulatum peterent, omnes in Q. Fabium Maximum primo non petentem, deinde, ut inclinata studia vidit, etiam recusantem
<span class="innerMarginNote right">6</span>convertit: quid se iam senem ac perfunctum laboribus




</p></section><notes><section class="footnotes"><ul><li class="note" id="note_LCL191_402_1"><a class="footnoteCrossrefLink" href="#target_note_LCL191_402_1" title="Click to highlight in text"><sup class="lineRef">1</sup>populandos <span class="italic">MPUOA</span><sup>2</sup>: depopulandos <span class="italic">FTDLA</span>.</a></li><script type="text/javascript">document.getElementById('note_LCL191_402_1').style.display = "none";</script><li class="note" id="note_LCL191_402_2"><a class="footnoteCrossrefLink" href="#target_note_LCL191_402_2" title="Click to highlight in text"><sup class="lineRef">2</sup>increpari ϛ: increpare Ω.</a></li><script type="text/javascript">document.getElementById('note_LCL191_402_2').style.display = "none";</script></ul></section></notes></section>