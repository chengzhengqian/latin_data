<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 459</span>certamina exponere satis fuit; adiecerunt<a class="footnoteLink" href="#note_LCL191_458_1" id="target_note_LCL191_458_1"><sup>1</sup></a> et Appi criminationes de Fabio absente ad populum et pertinaciam
adversus praesentem consulem praetoris contentionemque aliam inter collegas, tendente Decio
<span class="innerMarginNote right">7</span>ut suae quisque provinciae sortem tueretur. Constare
res incipit ex eo tempore quo profecti ambo consules ad bellum sunt.</p>
<p>Ceterum antequam consules in Etruriam pervenirent,
Senones Galli multitudine ingenti ad Clusium venerunt legionem Romanam castraque oppugnaturi.
<span class="innerMarginNote right">8</span>Scipio, qui castris praeerat, loco adiuvandam paucitatem
suorum militum ratus, in collem<a class="footnoteLink" href="#note_LCL191_458_2" id="target_note_LCL191_458_2"><sup>2</sup></a> qui inter
<span class="innerMarginNote right">9</span>urbem et castra erat aciem erexit. Sed, ut in re subita, parum explorato itinere ad iugum perrexit quod hostes ceperant parte alia adgressi. Ita caesa ab tergo legio atque in medio, cum hostis undique
<span class="innerMarginNote right">10</span>urgeret, circumventa. Deletam quoque ibi legionem,
ita ut nuntius non superesset, quidam auctores
<span class="innerMarginNote right">11</span>sunt, nec ante ad consules, qui iam haud procul a Clusio aberant, famam eius cladis perlatam quam in conspectu fuere Gallorum equites, pectoribus equorum suspensa gestantes capita et lanceis infixa
<span class="innerMarginNote right">12</span>ovantesque moris sui carmine. Sunt qui Umbros fuisse non Gallos tradant, nec tantum cladis acceptum
et circumventis pabulatoribus cum L. Manlio Torquato legato Scipionem propraetorem subsidium




</p></section><notes><section class="footnotes"><ul><li class="note" id="note_LCL191_458_1"><a class="footnoteCrossrefLink" href="#target_note_LCL191_458_1" title="Click to highlight in text"><sup class="lineRef">1</sup>adiecerunt <span class="italic">Heinsius</span>: adiecerint Ω.</a></li><script type="text/javascript">document.getElementById('note_LCL191_458_1').style.display = "none";</script><li class="note" id="note_LCL191_458_2"><a class="footnoteCrossrefLink" href="#target_note_LCL191_458_2" title="Click to highlight in text"><sup class="lineRef">2</sup>in collem ϛ: in colle (cole <span class="italic">P</span>) Ω.</a></li><script type="text/javascript">document.getElementById('note_LCL191_458_2').style.display = "none";</script></ul></section></notes></section>