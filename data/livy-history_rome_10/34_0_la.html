<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 458</span>qua clades incidisset, desertori magis quam deserto
<span class="innerMarginNote right">3</span>noxae fore; eo rem adductam ut omne<a class="footnoteLink" href="#note_LCL191_426_1" id="target_note_LCL191_426_1"><sup>1</sup></a> rei bene aut secus gestae in Etruria decus dedecusque ad L. Volumnium sit delegatum; neminem quaesiturum quae verba Appi sed quae fortuna exercitus fuerit;
<span class="innerMarginNote right">4</span>dimitti ab Appio eum sed a re publica et ab exercitu retineri; experiretur modo voluntatem militum.</p>
<p><span class="innerMarginNote right">5</span>Haec monendo obtestandoque prope restitantes consules in contionem pertraxerunt. Ibi orationes longiores habitae in eandem ferme sententiam in
<span class="innerMarginNote right">6</span>quam inter paucos certatum verbis fuerat. Et cum Volumnius, causa superior, ne infacundus quidem adversus eximiam eloquentiam collegae visus esset,
<span class="innerMarginNote right">7</span>cavillansque Appius sibi acceptum referre diceret debere, quod ex muto atque elingui facundum etiam consulem haberent; priore consulatu, primis utique
<span class="innerMarginNote right">8</span>mensibus, hiscere eum nequisse, nunc iam populares orationes serere, “Quam mallem” inquit Volumnius, “tu a me strenue facere quam ego abs te scite loqui didicissem.” Postremo condicionem ferre quae decretura
sit non orator—neque enim id desiderare rem
<span class="innerMarginNote right">9</span>publicam—sed imperator uter sit melior. Etruriam et Samnium provincias esse; utram mallet eligeret; suo exercitu se vel in Etruria vel in Samnio rem gesturum.</p>
<p><span class="innerMarginNote right">10</span>Tum militum clamor ortus ut simul ambo bellum



</p></section><notes><section class="footnotes"><ul><li class="note" id="note_LCL191_426_1"><a class="footnoteCrossrefLink" href="#target_note_LCL191_426_1" title="Click to highlight in text"><sup class="lineRef">1</sup>omne ϛ <span class="italic">Muretus</span>: omni Ω: omnis <span class="italic">TDLA.</span></a></li><script type="text/javascript">document.getElementById('note_LCL191_426_1').style.display = "none";</script></ul></section></notes></section>