<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 459</span>externis viribus iam stare poterant; tamen bello non abstinebant. Adeo ne infeliciter quidem defensae libertatis taedebat et vinci quam non temptare <span class="innerMarginNote right">15</span>victoriam malebant. Quinam sit ille, quem pigeat longinquitatis bellorum scribendo legendoque, quae gerentes non fatigaverunt?</p>
<p> <span class="marginNote left"><span class="sc">a.u.c.</span> 460</span>XXXII. Q. Fabium P. Decium L. Postumius
Megellus<a class="footnoteLink" href="#note_LCL191_480_1" id="target_note_LCL191_480_1"><sup>1</sup></a> et M. Atilius Regulus consules secuti
<span class="innerMarginNote right">2</span>sunt. Samnium ambobus decreta provincia est, quia tres scriptos hostium exercitus, uno Etruriam, altero populationes Campaniae repeti, tertium tuendis
<span class="innerMarginNote right">3</span>parari finibus, fama erat. Postumium valetudo adversa Romae tenuit; Atilius extemplo profectus, ut in Samnio hostes—ita enim placuerat patribus—nondum
<span class="innerMarginNote right">4</span>egressos opprimeret. Velut ex composito ibi obvium habuere hostem ubi et vastare ipsi Samnitium agrum prohiberentur et egredi inde in pacata sociorumque populi Romani fines Samnitem
<span class="innerMarginNote right">5</span>prohiberent. Cum castra castris conlata essent, quod vix Romanus totiens victor auderet ausi Samnites sunt—tantum desperatio ultima temeritatis facit—castra Romana oppugnare; et quamquam non venit ad finem tam audax inceptum, tamen haud
<span class="innerMarginNote right">6</span>omnino vanum fuit. Nebula erat ad multum diei densa adeo ut lucis usum eriperet non prospectu



</p></section><notes><section class="footnotes"><ul><li class="note" id="note_LCL191_480_1"><a class="footnoteCrossrefLink" href="#target_note_LCL191_480_1" title="Click to highlight in text"><sup class="lineRef">1</sup>Megellus (megallus T) megillus <span class="italic">F</span><sup>3</sup> (<span class="italic">cf. chap</span>. xxvi. § 15).</a></li><script type="text/javascript">document.getElementById('note_LCL191_480_1').style.display = "none";</script></ul></section></notes></section>