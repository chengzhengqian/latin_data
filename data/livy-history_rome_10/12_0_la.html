<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 454</span>consulem purum piumque deis immortalibus visum aeque ac si T. Manlius collega eius devoveretur: <span class="innerMarginNote right">5</span>eundem P. Decium qui sacra publica populi Romani faceret legi rite non potuisse? Id esse periculum, ne suas preces minus audirent di quam Ap. Claudi? Castius eum sacra privata facere et religiosius deos
<span class="innerMarginNote right">6</span>colere quam se? Quem paenitere votorum quae pro re publica nuncupaverint tot consules plebeii, tot dictatores, aut ad exercitus euntes aut inter ipsa
<span class="innerMarginNote right">7</span>bella? Numerarentur duces eorum annorum, quibus
plebeiorum ductu et auspicio res geri coeptae sint;<a class="footnoteLink" href="#note_LCL191_382_1" id="target_note_LCL191_382_1"><sup>1</sup></a> numerarentur triumphi: iam ne nobilitatis
<span class="innerMarginNote right">8</span>quidem suae plebeios paenitere. Pro certo habere, si quod repens bellum oriatur non plus spei fore senatui populoque Romano in patriciis quam in plebeiis ducibus.</p>
<p><span class="innerMarginNote right">9</span>“Quod cum ita se habeat, cui deorum hominumve indignum videri potest” inquit, “eos viros, quos vos sellis curulibus, toga praetexta, tunica palmata et toga picta et corona triumphali laureaque honoraritis, quorum domos spoliis hostium adfixis insignes inter alias feceritis, pontificalia atque auguralia insignia



</p></section><notes><section class="footnotes"><ul><li class="note" id="note_LCL191_382_1"><a class="footnoteCrossrefLink" href="#target_note_LCL191_382_1" title="Click to highlight in text"><sup class="lineRef">1</sup>coeptae sint <span class="italic">Duker</span>: coeptae sunt Ω: coepta sunt <span class="italic">F</span>: cecpte sunt <span class="italic">O</span>: cepte s̄ <span class="italic">A</span> coactae sunt <span class="italic">L</span>.</a></li><script type="text/javascript">document.getElementById('note_LCL191_382_1').style.display = "none";</script></ul></section></notes></section>