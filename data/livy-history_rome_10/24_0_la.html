<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 456</span><span class="innerMarginNote right">13</span>P. Decium, expertum mihi concordi collegio virum, dignum vobis, dignum parente suo, quaeso mecum consulem faciatis.” Iusta suffragatio visa. Omnes quae supererant centuriae Q. Fabium, P. Decium consules dixere.</p>
<p><span class="innerMarginNote right">14</span>Eo anno plerisque dies dicta ab aedilibus, quia plus quam quod lege finitum erat agri possiderent; nec quisquam ferme est purgatus vinculumque ingens immodicae cupiditati<a class="footnoteLink" href="#note_LCL191_406_1" id="target_note_LCL191_406_1"><sup>1</sup></a> iniectum est.</p>
<p> <span class="marginNote left"><span class="sc">a.u.c.</span> 457</span>XIV. Consules novi, Q. Fabius Maximus quartum P. Decius Mus tertium, cum inter se agitarent
<span class="innerMarginNote right">2</span>uti alter Samnites hostes, alter Etruscos deligeret, quantaeque in hanc aut in illam provinciam copiae satis et uter ad utrum bellum dux idoneus magis
<span class="innerMarginNote right">3</span>esset, ab Sutrio et Nepete et Faleriis legati, auctores concilia<a class="footnoteLink" href="#note_LCL191_406_2" id="target_note_LCL191_406_2"><sup>2</sup></a> Etruriae populorum de petenda pace haberi,<a class="footnoteLink" href="#note_LCL191_406_3" id="target_note_LCL191_406_3"><sup>3</sup></a> totam belli molem in Samnium averterunt.
<span class="innerMarginNote right">4</span>Profecti consules, quo expeditiores commeatus essent et incertior hostis qua venturum bellum foret, Fabius per Soranum, Decius per Sidicinum agrum, in Samnium legiones ducunt.</p>
<p><span class="innerMarginNote right">5</span>Ubi in hostium fines ventum est, uterque populabundus
effuso agmine incedit. Explorant tamen
<span class="innerMarginNote right">6</span>latius quam populantur; igitur non fefellere ad Tifernum hostes in occulta valle instructi, quam ingressos Romanos superiore ex loco adoriri parabant.





</p></section><notes><section class="footnotes"><ul><li class="note" id="note_LCL191_406_1"><a class="footnoteCrossrefLink" href="#target_note_LCL191_406_1" title="Click to highlight in text"><sup class="lineRef">1</sup>cupiditati ϛ: cupiditatis Ω.</a></li><script type="text/javascript">document.getElementById('note_LCL191_406_1').style.display = "none";</script><li class="note" id="note_LCL191_406_2"><a class="footnoteCrossrefLink" href="#target_note_LCL191_406_2" title="Click to highlight in text"><sup class="lineRef">2</sup>concilia <span class="italic">D</span><sup>3</sup>: concilii Ω: aoncilii <span class="italic">M</span>: concilium <span class="italic">U</span>.</a></li><script type="text/javascript">document.getElementById('note_LCL191_406_2').style.display = "none";</script><li class="note" id="note_LCL191_406_3"><a class="footnoteCrossrefLink" href="#target_note_LCL191_406_3" title="Click to highlight in text"><sup class="lineRef">3</sup>haberi Ω: habiti <span class="italic">Conway</span> (<span class="italic">reading</span> concilii <span class="italic">above with the MSS.</span>).</a></li><script type="text/javascript">document.getElementById('note_LCL191_406_3').style.display = "none";</script></ul></section></notes></section>