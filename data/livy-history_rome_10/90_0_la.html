<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 461</span><span class="innerMarginNote right">10</span>Inter haec Carvilius consul in Etruria Troilum primum oppugnare adortus quadringentos septuaginta ditissimos, pecunia grandi pactos ut abire inde
<span class="innerMarginNote right">11</span>liceret, dimisit; ceteram multitudinem oppidumque ipsum vi cepit. Inde quinque castella locis sita
<span class="innerMarginNote right">12</span>munitis expugnavit. Caesa ibi hostium duo milia quadringenti, minus duo milia capta. Et Faliscis pacem petentibus annuas indutias dedit, pactus centum
milia gravis aeris et stipendium eius anni militibus.
<span class="innerMarginNote right">13</span>His rebus actis ad triumphum decessit, ut minus clarum de Samnitibus quam collegae triumphus fuerat
<span class="innerMarginNote right">14</span>ita cumulo Etrusci belli aequatum. Aeris gravis tulit in aerarium trecenta octoginta milia; reliquo aere aedem Fortis Fortunae de manubiis faciendam locavit prope aedem eius deae ab rege Ser. Tullio<a class="footnoteLink" href="#note_LCL191_538_1" id="target_note_LCL191_538_1"><sup>1</sup></a>
<span class="innerMarginNote right">15</span>dedicatam, et militibus ex praeda centenos binos asses et alterum tantum centurionibus atque equitibus, malignitate collegae gratius accipientibus
<span class="innerMarginNote right">16</span>munus, divisit. Favor consulis tutatus ad populum est L. Postumium legatum eius, qui dicta die a M. Scantio tribuno plebis fugerat legatione,<a class="footnoteLink" href="#note_LCL191_538_2" id="target_note_LCL191_538_2"><sup>2</sup></a> ut fama ferebat, populi iudicium; iactarique magis quam peragi
accusatio eius poterat.</p>
</section><notes><section class="footnotes"><ul><li class="note" id="note_LCL191_538_1"><a class="footnoteCrossrefLink" href="#target_note_LCL191_538_1" title="Click to highlight in text"><sup class="lineRef">1</sup>Tullio <span class="italic">u</span>ϛ: tullo Ω.</a></li><script type="text/javascript">document.getElementById('note_LCL191_538_1').style.display = "none";</script><li class="note" id="note_LCL191_538_2"><a class="footnoteCrossrefLink" href="#target_note_LCL191_538_2" title="Click to highlight in text"><sup class="lineRef">2</sup>legatione <span class="italic">Perizonius</span>: in legatione <span class="italic">F</span>: in legationem Ω.</a></li><script type="text/javascript">document.getElementById('note_LCL191_538_2').style.display = "none";</script></ul></section></notes></section>