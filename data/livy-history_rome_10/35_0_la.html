<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 458</span><span class="innerMarginNote right">11</span>Etruscum susciperent. Quo animadverso consensu Volumnius “Quoniam in collegae voluntate interpretanda”
inquit “erravi, non committam ut quid vos velitis obscurum sit: manere an abire me velitis
<span class="innerMarginNote right">12</span>clamore significate.” Tum vero tantus est clamor exortus ut hostes e castris exciret. Armis arreptis in aciem<a class="footnoteLink" href="#note_LCL191_428_1" id="target_note_LCL191_428_1"><sup>1</sup></a> descendunt. Et Volumnius signa canere ac vexilla efferri castris iussit; Appium addubitasse
<span class="innerMarginNote right">13</span>ferunt, cernentem seu pugnante seu quieto se fore collegae victoriam; deinde veritum ne suae quoque legiones Volumnium sequerentur, et ipsum flagitantibus
suis signum dedisse.</p>
<p><span class="innerMarginNote right">14</span>Ab neutra parte satis commode instructi fuerunt; nam et Samnitium dux Gellius Egnatius pabulatum cum cohortibus paucis ierat suoque impetu magis milites quam cuiusquam ductu aut imperio pugnam capessebant et Romani exercitus nec pariter ambo
<span class="innerMarginNote right">15</span>ducti nec satis temporis ad instruendum fuit. Prius concurrit Volumnius quam Appius ad hostem perveniret;
<span class="innerMarginNote right">16</span>itaque fronte inaequali concursum est; et velut sorte<a class="footnoteLink" href="#note_LCL191_428_2" id="target_note_LCL191_428_2"><sup>2</sup></a> quadam mutante adsuetos inter se hostes Etrusci Volumnio, Samnites parumper cunctati,
<span class="innerMarginNote right">17</span>quia dux aberat, Appio occurrere. Dicitur Appius in medio pugnae discrimine, ita ut inter prima signa manibus ad caelum sublatis conspiceretur, ita precatus





</p></section><notes><section class="footnotes"><ul><li class="note" id="note_LCL191_428_1"><a class="footnoteCrossrefLink" href="#target_note_LCL191_428_1" title="Click to highlight in text"><sup class="lineRef">1</sup>in aciem <span class="italic">T</span><sup>2</sup><span class="italic">A</span><sup>2</sup>: in acie Ω (<span class="italic">wanting in O</span>).</a></li><script type="text/javascript">document.getElementById('note_LCL191_428_1').style.display = "none";</script><li class="note" id="note_LCL191_428_2"><a class="footnoteCrossrefLink" href="#target_note_LCL191_428_2" title="Click to highlight in text"><sup class="lineRef">2</sup>et velut sorte ϛ <span class="italic">Duker</span> (<span class="sc">vi</span>. xxi. 2): et velut forte <span class="italic">MTDLA</span>: et ut forte <span class="italic">PFO</span>: ut et forte <span class="italic">U.</span></a></li><script type="text/javascript">document.getElementById('note_LCL191_428_2').style.display = "none";</script></ul></section></notes></section>