<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 461</span>milium numerum confecissent. Ea legio linteata ab integumento consaepti, in quo<a class="footnoteLink" href="#note_LCL191_508_1" id="target_note_LCL191_508_1"><sup>1</sup></a> sacrata nobilitas erat, appellata est; his arma insignia data et cristatae 
<span class="innerMarginNote right">13</span>galeae, ut inter ceteros eminerent. Paulo plus viginti milium alius exercitus fuit nec corporum specie nec gloria belli nec apparatu linteatae legioni dispar.<a class="footnoteLink" href="#note_LCL191_508_2" id="target_note_LCL191_508_2"><sup>2</sup></a> Hic hominum numerus, quod roboris erat, ad Aquiloniam<a class="footnoteLink" href="#note_LCL191_508_3" id="target_note_LCL191_508_3"><sup>3</sup></a> consedit.</p>
<p>XXXIX. Consules profecti ab urbe, prior Sp. Carvilius, cui veteres legiones quas M. Atilius superioris anni consul in agro Interamnati reliquerat decretae
<span class="innerMarginNote right">2</span>erant. Cum eis in Samnium profectus, dum hostes operati superstitionibus concilia secreta agunt, Amiternum
<span class="innerMarginNote right">3</span>oppidum de Samnitibus vi cepit. Caesa ibi milia hominum duo ferme atque octingenti, capta
<span class="innerMarginNote right">4</span>quattuor milia ducenti septuaginta. Papirius novo exercitu—ita enim decretum erat—scripto Duroniam urbem expugnavit; minus quam collega cepit hominum, plus aliquanto occidit; praeda opulenta utrobique 
<span class="innerMarginNote right">5</span>est parta. Inde pervagati Samnium consules, maxime depopulato Atinate agro, Carvilius ad Cominium, Papirius ad Aquiloniam, ubi summa rei Samnitium
<span class="innerMarginNote right">6</span>erat, pervenit. Ibi aliquamdiu nec cessatum ab armis est neque naviter pugnatum; lacessendo quietos, resistentibus cedendo comminandoque magis






</p></section><notes><section class="footnotes"><ul><li class="note" id="note_LCL191_508_1"><a class="footnoteCrossrefLink" href="#target_note_LCL191_508_1" title="Click to highlight in text"><sup class="lineRef">1</sup>in quo <span class="italic">Freudenberg</span>: a quo: ϛ quo Ω.</a></li><script type="text/javascript">document.getElementById('note_LCL191_508_1').style.display = "none";</script><li class="note" id="note_LCL191_508_2"><a class="footnoteCrossrefLink" href="#target_note_LCL191_508_2" title="Click to highlight in text"><sup class="lineRef">2</sup>dispar Ω (<span class="italic">Walters</span>): par u (<span class="italic">Conway</span>).</a></li><script type="text/javascript">document.getElementById('note_LCL191_508_2').style.display = "none";</script><li class="note" id="note_LCL191_508_3"><a class="footnoteCrossrefLink" href="#target_note_LCL191_508_3" title="Click to highlight in text"><sup class="lineRef">3</sup>ad Aquiloniam: ϛ: Aquiloniam Ω.</a></li><script type="text/javascript">document.getElementById('note_LCL191_508_3').style.display = "none";</script></ul></section></notes></section>