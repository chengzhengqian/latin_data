<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 459</span>quod Camars olim appellabant, praepositoque castris L. Scipione pro praetore Romam ipse ad consultandum
<span class="innerMarginNote right">12</span>de bello rediit, sive ipse sponte sua, quia bellum ei maius in conspectu erat quam quantum esse famae crediderat sive senatus consulto accitus;
<span class="innerMarginNote right">13</span>nam in utrumque auctores sunt. Ab Ap. Claudio praetore retractum quidam videri volunt, cum in senatu et apud populum, id quod per litteras adsidue fecerat, terrorem belli Etrusci augeret: non suffecturum
ducem unum nec exercitum unum adversus
<span class="innerMarginNote right">14</span>quattuor populos; periculum<a class="footnoteLink" href="#note_LCL191_454_1" id="target_note_LCL191_454_1"><sup>1</sup></a> esse, sive iuncti unum premant sive diversi gerant bellum, ne ad omnia
<span class="innerMarginNote right">15</span>simul obire unus non possit. Duas se ibi legiones Romanas reliquisse et minus quinque milia peditum equitumque cum Fabio venisse. Sibi placere P. Decium consulem primo quoque tempore in Etruriam ad collegam proficisci, L. Volumnio Samnium provinciam
dari; si consul malit in suam provinciam
<span class="innerMarginNote right">16</span>ire, Volumnium in Etruriam ad consulem cum exercitu
<span class="innerMarginNote right">17</span>iusto consulari proficisci. Cum magnam partem moveret oratio praetoris, P. Decium censuisse ferunt ut omnia integra ac libera Q. Fabio servarentur, donec vel ipse, si per commodum rei publicae posset, Romam venisset vel aliquem ex legatis misisset, a
<span class="innerMarginNote right">18</span>quo disceret senatus quantum in Etruria belli esset



</p></section><notes><section class="footnotes"><ul><li class="note" id="note_LCL191_454_1"><a class="footnoteCrossrefLink" href="#target_note_LCL191_454_1" title="Click to highlight in text"><sup class="lineRef">1</sup>periculum ϛ <span class="italic">Gronovius</span>: periculos <span class="italic">MP</span>: periculosum Ω.</a></li><script type="text/javascript">document.getElementById('note_LCL191_454_1').style.display = "none";</script></ul></section></notes></section>