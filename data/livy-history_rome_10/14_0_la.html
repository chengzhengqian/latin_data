<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span>454</span>fortis ac strenuus, quinque augurum loca, quattuor <span class="innerMarginNote right">4</span>pontificum adicit,<a class="footnoteLink" href="#note_LCL191_386_1" id="target_note_LCL191_386_1"><sup>1</sup></a> in quae plebeii nominentur, non ut vos, Appi, vestro loco pellant sed ut adiuvent vos homines plebeii divinis quoque rebus procurandis, sicut in ceteris humanis pro parte virili adiuvant.
<span class="innerMarginNote right">5</span>Noli erubescere, Appi, collegam in sacerdotio habere quem in censura quem in consulatu collegam habere potuisti, cuius tam dictatoris magister equitum quam
<span class="innerMarginNote right">6</span>magistri equitum dictator esse potes. Sabinum advenam, principem nobilitatis<a class="footnoteLink" href="#note_LCL191_386_2" id="target_note_LCL191_386_2"><sup>2</sup></a> vestrae, seu Attium<a class="footnoteLink" href="#note_LCL191_386_3" id="target_note_LCL191_386_3"><sup>3</sup></a> Clausum seu Ap. Claudium mavoltis, illi antiqui patricii in suum numerum acceperunt: tu ne<a class="footnoteLink" href="#note_LCL191_386_4" id="target_note_LCL191_386_4"><sup>4</sup></a> fastidieris nos in sacerdotum numerum accipere.
<span class="innerMarginNote right">7</span>Multa nobiscum decora adferimus, immo omnia
<span class="innerMarginNote right">8</span>eadem quae vos superbos fecerunt: L. Sextius primus de plebe consul est factus, C. Licinius Stolo primus magister equitum, C. Marcius Rutulus<a class="footnoteLink" href="#note_LCL191_386_5" id="target_note_LCL191_386_5"><sup>5</sup></a> primus et dictator et censor, Q. Publilius Philo
<span class="innerMarginNote right">9</span>primus praetor. Semper ista audita sunt eadem, penes vos auspicia esse, vos solos gentem habere, vos solos iustum imperium et auspicium domi militiaeque;
<span class="innerMarginNote right">10</span>aeque adhuc prosperum plebeium et patricium fuit porroque erit. En umquam fando audistis patricios primo esse factos non de caelo demissos sed qui patrem ciere possent, id est nihil ultra quam
<span class="innerMarginNote right">11</span>ingenuos? Consulem iam patrem ciere possum,





</p></section><notes><section class="footnotes"><ul><li class="note" id="note_LCL191_386_1"><a class="footnoteCrossrefLink" href="#target_note_LCL191_386_1" title="Click to highlight in text"><sup class="lineRef">1</sup>adicit <span class="italic">Duker</span>: adiciet <span class="italic">A</span><sup>2</sup> (<span class="italic">or A</span><sup>3</sup>): adiecit Ω.</a></li><script type="text/javascript">document.getElementById('note_LCL191_386_1').style.display = "none";</script><li class="note" id="note_LCL191_386_2"><a class="footnoteCrossrefLink" href="#target_note_LCL191_386_2" title="Click to highlight in text"><sup class="lineRef">2</sup>nobilitatis <span class="italic">A</span><sup>1</sup> (<span class="italic">or A</span><sup>2</sup>) ϛ: nobilitati Ω.</a></li><script type="text/javascript">document.getElementById('note_LCL191_386_2').style.display = "none";</script><li class="note" id="note_LCL191_386_3"><a class="footnoteCrossrefLink" href="#target_note_LCL191_386_3" title="Click to highlight in text"><sup class="lineRef">3</sup>Attium <span class="italic">Alschefski</span> (II. xvi. 4): at(<span class="italic">or</span> ac-)ium <span class="italic">MPFUO</span>: app̄ tum <span class="italic">TDLA.</span></a></li><script type="text/javascript">document.getElementById('note_LCL191_386_3').style.display = "none";</script><li class="note" id="note_LCL191_386_4"><a class="footnoteCrossrefLink" href="#target_note_LCL191_386_4" title="Click to highlight in text"><sup class="lineRef">4</sup>tu ne <span class="italic">Siesbye</span>: ne Ω.</a></li><script type="text/javascript">document.getElementById('note_LCL191_386_4').style.display = "none";</script><li class="note" id="note_LCL191_386_5"><a class="footnoteCrossrefLink" href="#target_note_LCL191_386_5" title="Click to highlight in text"><sup class="lineRef">5</sup>Rutulus <span class="italic">Conway and Walters on</span> III. vii. 6: rutilius (<span class="italic">or</span> -cil-) Ω. <span class="italic">The same correction at chap.</span> ix. § 2.</a></li><script type="text/javascript">document.getElementById('note_LCL191_386_5').style.display = "none";</script></ul></section></notes></section>