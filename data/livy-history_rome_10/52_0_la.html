<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 459</span>donis, ut subinde ut quaeque res nova decreta esset
<span class="innerMarginNote right">5</span>exploratam perferrent. Consules Fulvio ut ex Falisco, Postumio ut ex Vaticano exercitum ad Clusium admoveant summaque vi fines hostium
<span class="innerMarginNote right">6</span>depopulentur scribunt. Huius populationis fama Etruscos ex agro Sentinate ad suos fines tuendos movit. Instare inde consules, ut absentibus iis
<span class="innerMarginNote right">7</span>pugnaretur. Per biduum lacessiere proelio hostem; biduo nihil dignum dictu actum: pauci utrimque cecidere magisque inritati sunt ad iustum certamen animi quam ad discrimen summa rerum adducta.<a class="footnoteLink" href="#note_LCL191_462_1" id="target_note_LCL191_462_1"><sup>1</sup></a> Tertio die descensum in campum omnibus copiis est.</p>
<p><span class="innerMarginNote right">8</span>Cum instructae acies starent, cerva fugiens lupum e montibus exacta per campos inter duas acies decurrit;
inde diversae ferae, cerva ad Gallos, lupus ad Romanos cursum deflexit. Lupo data inter
<span class="innerMarginNote right">9</span>ordines via; cervam Galli confixere. Tum ex antesignanis
Romanus miles “Illac fuga” inquit “et caedes vertit, ubi sacram Dianae feram iacentem videtis; hinc victor Martius lupus, integer et intactus, gentis nos Martiae et conditoris nostri admonuit.”</p>
<p><span class="innerMarginNote right">10</span>Dextro cornu Galli, sinistro Samnites constiterunt. Adversus Samnites Q. Fabius primam ac tertiam legionem pro dextro cornu, adversus Gallos pro
<span class="innerMarginNote right">11</span>sinistro Decius quintam et sextam instruxit; secunda



</p></section><notes><section class="footnotes"><ul><li class="note" id="note_LCL191_462_1"><a class="footnoteCrossrefLink" href="#target_note_LCL191_462_1" title="Click to highlight in text"><sup class="lineRef">1</sup>adducta <span class="italic">A</span><sup>2</sup> (<span class="italic">or A</span><sup>4</sup>): adducti <span class="italic">F</span><sup>3</sup>: addicta (-dita <span class="italic">U</span>) Ω.</a></li><script type="text/javascript">document.getElementById('note_LCL191_462_1').style.display = "none";</script></ul></section></notes></section>