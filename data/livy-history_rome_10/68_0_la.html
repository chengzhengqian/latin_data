<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 460</span>Samnitium agmine ad novissimum fremitus perfertur, exire, id quod timuerint, ad impediendum iter <span class="innerMarginNote right">19</span>Romanos; nullam inde ne fugae quidem patere viam; illo loco aut cadendum esse aut stratis hostibus per corpora eorum evadendum.</p>
<p>XXXVI. In medium<a class="footnoteLink" href="#note_LCL191_494_1" id="target_note_LCL191_494_1"><sup>1</sup></a> sarcinas coniciunt; armati
<span class="innerMarginNote right">2</span>suis quisque ordinibus instruunt aciem. Iam exiguum inter duas acies erat spatium, et stabant exspectantes dum ab hostibus prius impetus prius clamor inciperet.
<span class="innerMarginNote right">3</span>Neutris animus est ad pugnandum, diversique integri atque intacti abissent, ni cedenti instaturum alterum timuissent. Sua sponte inter invitos tergiversantesque segnis pugna clamore incerto atque impari coepit; nec vestigio quisquam movebatur.</p>
<p><span class="innerMarginNote right">4</span>Tum consul Romanus, ut rem excitaret, equitum paucas turmas extra ordinem immisit; quorum cum plerique delapsi ex equis essent et alii turbati, et a Samnitium acie ad opprimendos eos qui ceciderant
<span class="innerMarginNote right">5</span>et ad suos tuendos ab Romanis procursum est. Inde paulum inritata pugna est; sed aliquanto et impigre magis et plures procurrerant Samnites et turbatus eques sua ipse subsidia territis equis procul cavit.
<span class="innerMarginNote right">6</span>Hinc fuga coepta totam avertit aciem Romanam; iamque in terga fugientium Samnites pugnabant, cum consul equo praevectus ad portam castrorum ac

</p></section><notes><section class="footnotes"><ul><li class="note" id="note_LCL191_494_1"><a class="footnoteCrossrefLink" href="#target_note_LCL191_494_1" title="Click to highlight in text"><sup class="lineRef">1</sup>in medium <span class="italic">Iac. Gronovius</span>: in medio Î©.</a></li><script type="text/javascript">document.getElementById('note_LCL191_494_1').style.display = "none";</script></ul></section></notes></section>