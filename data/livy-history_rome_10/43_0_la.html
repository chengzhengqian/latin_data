<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 459</span><span class="innerMarginNote right">5</span>cum se Verginia et patriciam et pudicam in Patriciae Pudicitiae templum ingressam et uni nuptam
ad quem virgo deducta sit, nec se viri honorumve eius ac rerum gestarum paenitere, ex vero<a class="footnoteLink" href="#note_LCL191_444_1" id="target_note_LCL191_444_1"><sup>1</sup></a> gloriaretur.
<span class="innerMarginNote right">6</span>Facto deinde egregio magnifica verba adauxit: in vico Longo, ubi habitabat, ex parte aedium quod satis esset loci modico sacello exclusit, aramque ibi posuit et convocatis plebeiis matronis conquesta iniuriam
<span class="innerMarginNote right">7</span>patriciarum “Hanc ego aram” inquit “Pudicitiae Plebeiae dedico vosque hortor, ut quod certamen
<span class="innerMarginNote right">8</span>virtutis viros in hac civitate tenet, hoc pudicitiae inter matronas sit detisque operam ut haec ara quam illa, si quid potest, sanctius et a castioribus
<span class="innerMarginNote right">9</span>coli dicatur.” Eodem ferme ritu et haec ara quo illa antiquior culta est, ut nulla nisi spectatae pudicitiae
matrona et quae uni viro nupta fuisset ius
<span class="innerMarginNote right">10</span>sacrificandi haberet. Volgata dein religio a pollutis,<a class="footnoteLink" href="#note_LCL191_444_2" id="target_note_LCL191_444_2"><sup>2</sup></a> nec matronis solum sed omnis ordinis feminis, postremo
in oblivionem venit.</p>
<p>

Eodem anno Cn. et Q. Ogulnii aediles curules aliquot
<span class="innerMarginNote right">11, 12</span>feneratoribus diem dixerunt; quorum bonis multatis ex eo quod in publicum redactum est aenea in Capitolio limina et trium mensarum argentea vasa in cella Iovis Iovemque in culmine cum quadrigis et ad ficum Ruminalem simulacra infantium conditorum




</p></section><notes><section class="footnotes"><ul><li class="note" id="note_LCL191_444_1"><a class="footnoteCrossrefLink" href="#target_note_LCL191_444_1" title="Click to highlight in text"><sup class="lineRef">1</sup>ex vero <span class="italic">Madvig</span>: uero Ω: uerum <span class="italic">A</span><sup>2</sup>: vere <span class="italic">Douiatius.</span></a></li><script type="text/javascript">document.getElementById('note_LCL191_444_1').style.display = "none";</script><li class="note" id="note_LCL191_444_2"><a class="footnoteCrossrefLink" href="#target_note_LCL191_444_2" title="Click to highlight in text"><sup class="lineRef">2</sup>a pollutis Ω: cum pollutis <span class="italic">H. J. Mueller</span>: pollutis <span class="italic">Duker.</span></a></li><script type="text/javascript">document.getElementById('note_LCL191_444_2').style.display = "none";</script></ul></section></notes></section>