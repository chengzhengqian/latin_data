<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 459</span><span class="innerMarginNote right">20</span>cum multis militum lacrimis. Intermissa inde omnium aliarum rerum cura Fabius collegae funus omni honore laudibusque meritis celebrat.</p>
<p>XXX. Et in Etruria per eosdem dies ab Cn. Fulvio propraetore res ex sententia gesta et praeter ingentem inlatam populationibus agrorum hosti
<span class="innerMarginNote right">2</span>cladem pugnatum etiam egregie est Perusinorumque et Clusinorum caesa amplius milia tria et signa
<span class="innerMarginNote right">3</span>militaria ad viginti capta. Samnitium agmen cum per Paelignum agrum fugeret, circumventum a Paelignis est; ex milibus quinque ad mille caesi.</p>
<p>

Magna eius diei quo in Sentinati agro bellatum
<span class="innerMarginNote right">4, 5</span>fama est, etiam vero stanti; sed superiecere quidam augendo fidem, qui in hostium exercitu peditum sexiens centena milia,<a class="footnoteLink" href="#note_LCL191_474_1" id="target_note_LCL191_474_1"><sup>1</sup></a> equitum sex et quadraginta milia, mille carpentorum scripsere fuisse, scilicet cum
<span class="innerMarginNote right">6</span>Umbris Tuscisque, quos et ipsos pugnae adfuisse; et ut Romanorum quoque augerent copias, L. Volumnium pro consule ducem consulibus exercitumque
<span class="innerMarginNote right">7</span>eius legionibus consulum adiciunt. In pluribus annalibus duorum ea consulum propria victoria est, Volumnius in Samnio interim res gerit Samnitium-que exercitum in Tifernum montem compulsum, non deterritus iniquitate loci, fundit fugatque.</p>
<p><span class="innerMarginNote right">8</span>Q. Fabius, Deciano exercitu relicto in Etruriae praesidio, suis legionibus deductis ad urbem de Gallis Etruscisque ac Samnitibus triumphavit.

</p></section><notes><section class="footnotes"><ul><li class="note" id="note_LCL191_474_1"><a class="footnoteCrossrefLink" href="#target_note_LCL191_474_1" title="Click to highlight in text"><sup class="lineRef">1</sup>sexiens centena milia <span class="italic">Walters</span> (deciens centena milia <span class="italic">Niebuhr</span>): <span class="sc">x</span>. cccxxx <span class="italic">M</span>: <span class="sc">xi</span>. cccxxx <span class="italic">PFU</span>: (<span class="italic">i e</span>. <span class="sc">xl</span>) <span class="sc">xl</span>Ë™ (<span class="italic">or</span> <span class="sc">xl</span>) cccxxx <span class="italic">DLA</span>: quadraginta milia trecentos triginta (tricentos triginta milia <span class="italic">T</span>) <span class="italic">T</span><sup>2</sup>.</a></li><script type="text/javascript">document.getElementById('note_LCL191_474_1').style.display = "none";</script></ul></section></notes></section>