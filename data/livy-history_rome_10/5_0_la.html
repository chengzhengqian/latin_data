<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 452</span>seditionibus motu orto nuntiabatur, ubi Cilnium genus praepotens divitiarum invidia pelli armis coeptum; simul Marsos agrum vi tueri, in quem colonia Carseoli deducta erat quattuor milibus hominum scriptis.
<span class="innerMarginNote right">3</span>Itaque propter eos tumultus dictus M. Valerius Maximus dictator magistrum equitum sibi legit M.
<span class="innerMarginNote right">4</span>Aemilium Paulum.—Id magis credo quam Q. Fabium ea aetate atque eis honoribus Valerio subiectum; ceterum ex Maximi cognomine ortum errorem haud
<span class="innerMarginNote right">5</span>abnuerim.—Profectus dictator cum exercitu proelio uno Marsos fundit; compulsis deinde in urbes munitas,
Milioniam, Plestinam, Fresiliam intra dies paucos cepit et parte agri multatis Marsis foedus restituit.
<span class="innerMarginNote right">6</span>Tum in Etruscos versum bellum; et cum dictator auspiciorum repetendorum causa profectus Romam esset, magister equitum pabulatum egressus ex insidiis circumvenitur signisque aliquot amissis foeda militum
<span class="innerMarginNote right">7</span>caede ac fuga in castra est compulsus.—Qui terror non eo tantum a Fabio abhorret quod, si qua alia arte cognomen suum aequavit tum maxime bellicis
<span class="innerMarginNote right">8</span>laudibus, sed etiam quod memor Papirianae saevitiae nunquam ut dictatoris iniussu dimicaret adduci potuisset.</p>
<p>IV. Nuntiata ea clades Romam maiorem quam res <span class="innerMarginNote right">2</span>erat terrorem excivit. Nam ut exercitu deleto ita





</p></section><notes></notes></section>