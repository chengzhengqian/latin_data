<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 456</span>laborumque praemiis sollicitarent? Nec corporis nec animi vigorem remanere eundem, et fortunam ipsam vereri, ne cui deorum nimia iam in se et constantior
<span class="innerMarginNote right">7</span>quam velint humanae res videatur. Et se gloriae seniorum succrevisse et ad suam gloriam consurgentes alios laetum aspicere; nec honores magnos fortissimis viris Romae nec honoribus deesse fortes viros.</p>
<p><span class="innerMarginNote right">8</span>Acuebat hac moderatione tam iusta studia; quae verecundia legum restinguenda ratus, legem recitari iussit qua intra decem annos eundem consulem refici
<span class="innerMarginNote right">9</span>non liceret. Vix prae strepitu audita lex est tribunique
plebis nihil id impedimenti futurum aiebant:
<span class="innerMarginNote right">10</span>se ad populum laturos uti legibus solveretur. Et ille quidem in recusando perstabat: quid ergo attineret leges ferri,<a class="footnoteLink" href="#note_LCL191_404_1" id="target_note_LCL191_404_1"><sup>1</sup></a> quibus per eosdem qui tulissent fraus
<span class="innerMarginNote right">11</span>fieret. Iam regi leges, non regere. Populus<a class="footnoteLink" href="#note_LCL191_404_2" id="target_note_LCL191_404_2"><sup>2</sup></a> nihilo minus suffragia inibat, et ut quaeque intro vocata erat centuria, consulem haud dubie Fabium dicebat.
<span class="innerMarginNote right">12</span>Tum demum consensu civitatis victus, “Dei approbent”
inquit, “quod agitis acturique estis, Quirites. Ceterum, quoniam in me quod vos voltis facturi estis, in collega sit meae apud vos gratiae locus:





</p></section><notes><section class="footnotes"><ul><li class="note" id="note_LCL191_404_1"><a class="footnoteCrossrefLink" href="#target_note_LCL191_404_1" title="Click to highlight in text"><sup class="lineRef">1</sup>ferri <span class="italic">Walters</span>: ferri ros(<span class="italic">or</span>-rof-)itans <span class="italic">M</span>: ferri cogitans <span class="italic">O</span>: ferri rogitans (<span class="italic">in PFU</span> rogitans <span class="italic">comes after</span> quibus) Ω.</a></li><script type="text/javascript">document.getElementById('note_LCL191_404_1').style.display = "none";</script><li class="note" id="note_LCL191_404_2"><a class="footnoteCrossrefLink" href="#target_note_LCL191_404_2" title="Click to highlight in text"><sup class="lineRef">2</sup>populus <span class="italic">A</span><sup>2</sup>: populos Ω (<span class="italic">uncertain which letter in O</span>).</a></li><script type="text/javascript">document.getElementById('note_LCL191_404_2').style.display = "none";</script></ul></section></notes></section>