<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 460</span><span class="innerMarginNote right">13</span>commissa pugna erat. Ibi obiacente sarcinarum cumulo, quas coniecerant in medium, haesere impediti; deinde, ne diriperentur res, orbem armatorum
<span class="innerMarginNote right">14</span>sarcinis circumdant. Tum vero eos a fronte urgere pedites, ab tergo circumvecti equites; ita in medio caesi captique. Captivorum numerus fuit septem milium octingentorum,<a class="footnoteLink" href="#note_LCL191_498_1" id="target_note_LCL191_498_1"><sup>1</sup></a> qui omnes nudi sub iugum missi; caesos rettulere ad quattuor milia octingentos.
<span class="innerMarginNote right">15</span>Ne Romanis quidem laeta victoria fuit; recensente consule biduo acceptam cladem amissorum militum numerus relatus septem milium octingentorum.</p>
<p><span class="innerMarginNote right">16</span>Dum haec in Apulia gerebantur, altero exercitu Samnites Interamnam, coloniam Romanam, quae via Latina est, occupare conati urbem non tenuerunt;
<span class="innerMarginNote right">17</span>agros depopulati, cum praedam aliam inde mixtam hominum atque pecudum colonosque captos agerent, in victorem incidunt consulem ab Luceria redeuntem; nec praedam solum amittunt sed ipsi longo atque
<span class="innerMarginNote right">18</span>impedito agmine incompositi caeduntur. Consul Interamnam edicto dominis ad res suas noscendas recipiendasque revocatis et exercitu ibi relicto
<span class="innerMarginNote right">19</span>comitiorum causa Romam est profectus. Cui de triumpho agenti negatus honos et ob amissa tot milia militum et quod captivos sine pactione sub iugum misisset.</p>
<p>XXXVII. Consul alter Postumius, quia in Samnitibus materia belli deerat, in Etruriam<a class="footnoteLink" href="#note_LCL191_498_2" id="target_note_LCL191_498_2"><sup>2</sup></a> transducto




</p></section><notes><section class="footnotes"><ul><li class="note" id="note_LCL191_498_1"><a class="footnoteCrossrefLink" href="#target_note_LCL191_498_1" title="Click to highlight in text"><sup class="lineRef">1</sup>octingentorum (dccc) <span class="italic">A<sup>6</sup> Drakenborch</span>: accc (<span class="italic">or other corruptions</span>) Ω.</a></li><script type="text/javascript">document.getElementById('note_LCL191_498_1').style.display = "none";</script><li class="note" id="note_LCL191_498_2"><a class="footnoteCrossrefLink" href="#target_note_LCL191_498_2" title="Click to highlight in text"><sup class="lineRef">2</sup>in Etruriam ϛ: etruriam Ω.</a></li><script type="text/javascript">document.getElementById('note_LCL191_498_2').style.display = "none";</script></ul></section></notes></section>