<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 461</span>furiale carmen, detestandae familiae stirpique compositum;
iis vinculis fugae obstricti stabant, civem
<span class="innerMarginNote right">4</span>magis quam hostem timentes. Instare Romanus a cornu utroque, a media acie, et caedere deorum hominumque attonitos metu; repugnatur segniter, ut ab iis<a class="footnoteLink" href="#note_LCL191_518_1" id="target_note_LCL191_518_1"><sup>1</sup></a> quos timor moraretur a fuga.</p>
<p><span class="innerMarginNote right">5</span>Iam prope ad signa caedes pervenerat, cum ex transverso pulvis velut ingentis agminis incessu motus apparuit; Sp. Nautius—Octavium Maecium quidam eum tradunt—cum auxiliaribus<a class="footnoteLink" href="#note_LCL191_518_2" id="target_note_LCL191_518_2"><sup>2</sup></a> cohortibus
<span class="innerMarginNote right">6</span>erat; pulverem maiorem quam pro numero excitabant;
incidentes mulis calones frondosos ramos per terram trahebant. Arma signaque per turbidam lucem in primo apparebant; post altior densiorque pulvis equitum speciem cogentium agmen dabat fefellitque non Samnites modo sed etiam Romanos;
<span class="innerMarginNote right">7</span>et consul adfirmavit errorem clamitans inter prima signa, ita ut vox etiam ad hostis accideret, captum Cominium, victorem collegam adesse: adniterentur vincere, priusquam gloria alterius exercitus fieret.
<span class="innerMarginNote right">8</span>Haec insidens equo; inde tribunis centurionibusque imperat, ut viam equitibus patefaciant; ipse Trebonio Caedicioque praedixerat, ubi se cuspidem erectam quatientem vidissent, quanta maxima vi possent concitarent
<span class="innerMarginNote right">9</span>equites in hostem. Ad nutum omnia, ut



</p></section><notes><section class="footnotes"><ul><li class="note" id="note_LCL191_518_1"><a class="footnoteCrossrefLink" href="#target_note_LCL191_518_1" title="Click to highlight in text"><sup class="lineRef">1</sup>iis ϛ: his Ω: hiis <span class="italic">A.</span></a></li><script type="text/javascript">document.getElementById('note_LCL191_518_1').style.display = "none";</script><li class="note" id="note_LCL191_518_2"><a class="footnoteCrossrefLink" href="#target_note_LCL191_518_2" title="Click to highlight in text"><sup class="lineRef">2</sup>cum auxiliaribus <span class="italic">Madvig</span>: dux alaribus (laribus <span class="italic">A</span>) Ω: dux cum alaribus <span class="italic">Koch.</span></a></li><script type="text/javascript">document.getElementById('note_LCL191_518_2').style.display = "none";</script></ul></section></notes></section>