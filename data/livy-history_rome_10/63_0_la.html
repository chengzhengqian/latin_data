<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 460</span>liberatis castris contenti receperunt se intra vallum <span class="innerMarginNote right">6</span>trecentis ferme hostium occisis. Romanorum stationis primae<a class="footnoteLink" href="#note_LCL191_484_1" id="target_note_LCL191_484_1"><sup>1</sup></a> et eorum qui circa quaestorium oppressi periere ad septingentos<a class="footnoteLink" href="#note_LCL191_484_2" id="target_note_LCL191_484_2"><sup>2</sup></a> triginta.</p>
<p><span class="innerMarginNote right">7</span>Animos inde Samnitibus non infelix audacia auxit et non modo proferre inde castra Romanum sed ne pabulari quidem per agros suos patiebantur; retro in pacatum Soranum agrum pabulatores ibant.
<span class="innerMarginNote right">8</span>Quarum rerum fama, tumultuosior etiam quam res erant, perlata Romam coegit L. Postumium consulem
<span class="innerMarginNote right">9</span>vixdum validum proficisci ex urbe. Prius tamen quam exiret, militibus edicto Soram iussis convenire ipse aedem Victoriae, quam aedilis curulis ex multaticia
<span class="innerMarginNote right">10</span>pecunia faciendam curaverat, dedicavit. Ita ad exercitum profectus, ab Sora in Samnium ad castra collegae perrexit. Inde postquam Samnites diffisi duobus exercitibus resisti posse recesserunt, diversi consules ad vastandos agros urbesque oppugnandas discedunt.</p>
<p>XXXIV. Postumius Milioniam oppugnare adortus vi<a class="footnoteLink" href="#note_LCL191_484_3" id="target_note_LCL191_484_3"><sup>3</sup></a> primo atque impetu, dein, postquam ea parum procedebant, opere ac vineis demum iniunctis muro <span class="innerMarginNote right">2</span>cepit. Ibi capta iam urbe ab hora quarta usque ad octavam fere horam omnibus partibus urbis diu incerto eventu pugnatum est; postremo potitur





</p></section><notes><section class="footnotes"><ul><li class="note" id="note_LCL191_484_1"><a class="footnoteCrossrefLink" href="#target_note_LCL191_484_1" title="Click to highlight in text"><sup class="lineRef">1</sup>primae <span class="italic">Conway</span>: primae uigilumque (<span class="italic">or</span> uigiliumque <span class="italic">or</span> uiciumque <span class="italic">or</span> uiiiumque) Ω.</a></li><script type="text/javascript">document.getElementById('note_LCL191_484_1').style.display = "none";</script><li class="note" id="note_LCL191_484_2"><a class="footnoteCrossrefLink" href="#target_note_LCL191_484_2" title="Click to highlight in text"><sup class="lineRef">2</sup>septingentos <span class="italic">edd.</span>: acc (<span class="italic">for</span> DCC) <span class="italic">or other corruptions Ω.</span></a></li><script type="text/javascript">document.getElementById('note_LCL191_484_2').style.display = "none";</script><li class="note" id="note_LCL191_484_3"><a class="footnoteCrossrefLink" href="#target_note_LCL191_484_3" title="Click to highlight in text"><sup class="lineRef">3</sup>vi ϛ: ut <span class="italic">PFUT: omitted by MDLA.</span></a></li><script type="text/javascript">document.getElementById('note_LCL191_484_3').style.display = "none";</script></ul></section></notes></section>