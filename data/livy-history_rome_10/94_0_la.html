<section class="div1 language" lang="la"><header><hgroup><h1>Livy</h1></hgroup></header><section class="div2">
<h3><span class="ac">Libri XI Periocha</span></h3>
<p><span class="sc">Cum</span> Fabius Gurges cos. male adversus Samnites pugnasset et senatus de removendo eo ab exercitu ageret, Fabius Maximus pater deprecatus hanc fili ignominiam eo maxime senatum movit quod iturum se filio legatum pollicitus est, idque praestitit. Eius consiliis et opera filius consul adiutus caesis Samnitibus triumphavit; C. Pontium, imperatorem Samnitium, ductum in triumpho, securi percussit. Cum pestilentia civitas laboraret, missi legati ut Aesculapi signum Romam ab Epidauro transferrent,
anguem, qui se in navem eorum contulerat, in quo ipsum numen esse constabat, deportaverunt; eoque in insulam Tiberis egresso eodem loco aedis Aesculapio constituta est. L. Postumius consularis, quoniam, cum exercitui praeesset, opera militum in agro suo usus erat, damnatus est. Pacem petentibus Samnitibus<a class="footnoteLink" href="#note_LCL191_546_1" id="target_note_LCL191_546_1"><sup>1</sup></a> foedus quarto renovatum est. Curius Dentatus cos. Samnitibus caesis et Sabinis, qui rebellaverant, victis et in deditionem acceptis bis in eodem magistratu triumphavit. Coloniae deductae sunt Castrum Sena Hadria. Triumviri capitales tunc primum creati sunt. Censu acto lustrum conditum est. Censa sunt civium capita <span class="sc">c</span>͞<span class="sc">c</span>͞<span class="sc">l</span>͞<span class="sc">x</span>͞<span class="sc">x</span>͞<span class="sc">i</span>͞<span class="sc">i</span>͞. Plebs propter aes alienum post<a class="footnoteLink" href="#note_LCL191_546_2" id="target_note_LCL191_546_2"><sup>2</sup></a> graves et longas seditiones ad ultimum secessit in Ianiculum, unde a Q. Hortensio dictatore deducta est; isque in ipso magistratu decessit. Res praeterea contra Vulsinienses gestas continet, item adver-sus Lucanos, contra quos auxilium Thurinis<a class="footnoteLink" href="#note_LCL191_546_3" id="target_note_LCL191_546_3"><sup>3</sup></a> ferre placuerat.</p>
</section><notes><section class="footnotes"><ul><li class="note" id="note_LCL191_546_1"><a class="footnoteCrossrefLink" href="#target_note_LCL191_546_1" title="Click to highlight in text"><sup class="lineRef">1</sup>petentibus Samnitibus <span class="italic">a late MS.</span>: petentibus <span class="italic">MSS.</span></a></li><script type="text/javascript">document.getElementById('note_LCL191_546_1').style.display = "none";</script><li class="note" id="note_LCL191_546_2"><a class="footnoteCrossrefLink" href="#target_note_LCL191_546_2" title="Click to highlight in text"><sup class="lineRef">2</sup>post <span class="italic">Sigonius ex. vet. lib.</span>: propter <span class="italic">MSS.</span></a></li><script type="text/javascript">document.getElementById('note_LCL191_546_2').style.display = "none";</script><li class="note" id="note_LCL191_546_3"><a class="footnoteCrossrefLink" href="#target_note_LCL191_546_3" title="Click to highlight in text"><sup class="lineRef">3</sup>Thurinis <span class="italic">Pighius</span> (<span class="italic">Plin. N. H.</span> xxxiv. 32, <span class="italic">Vat. Max.</span> I. viii. 6, <span class="italic">Dion. Hal.</span> <span class="sc">xix.</span> xiii): tyrrhenis <span class="italic">or</span> tyrrinis <span class="italic">MSS.</span></a></li><script type="text/javascript">document.getElementById('note_LCL191_546_3').style.display = "none";</script></ul></section></notes></section>