<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span>454</span>avumque iam poterit filius meus. Nihil est aliud in re, Quirites, nisi ut omnia negata adipiscamur; certamen tantum patricii petunt nec curant quem <span class="innerMarginNote right">12</span>eventum certaminum habeant. Ego hanc legem, quod bonum faustum felixque sit vobis ac rei publicae, uti rogas, iubendam<a class="footnoteLink" href="#note_LCL191_388_1" id="target_note_LCL191_388_1"><sup>1</sup></a> censeo.”</p>
<p> <span class="marginNote left"><span class="sc">a.u.c.</span> 455</span>IX. Vocare tribus extemplo populus iubebat,
apparebatque accipi legem; ille tamen dies intercessione
<span class="innerMarginNote right">2</span>est sublatus. Postero die deterritis tribunis ingenti consensu accepta est. Pontifices creantur suasor legis P. Decius Mus P. Sempronius Sophus C. Marcius Rutulus M. Livius Denter; quinque augures item de plebe, C. Genucius P. Aelius Paetus M. Minucius Faesus C. Marcius T. Publilius. Ita octo pontificum, novem augurum numerus factus.</p>
<p><span class="innerMarginNote right">3</span>Eodem anno M. Valerius consul de provocatione legem tulit diligentius sanctam. Tertio ea tum post reges exactos lata est, semper a familia eadem.
<span class="innerMarginNote right">4</span>Causam renovandae saepius haud aliam fuisse reor quam quod plus paucorum opes quam libertas plebis poterat. Porcia tamen lex sola pro tergo civium lata videtur, quod gravi poena, si quis verberasset
<span class="innerMarginNote right">5</span>necassetve civem Romanum, sanxit; Valeria lex cum




</p></section><notes><section class="footnotes"><ul><li class="note" id="note_LCL191_388_1"><a class="footnoteCrossrefLink" href="#target_note_LCL191_388_1" title="Click to highlight in text"><sup class="lineRef">1</sup>iubendam ϛ: subendam ϛ: subeundam Ω.</a></li><script type="text/javascript">document.getElementById('note_LCL191_388_1').style.display = "none";</script></ul></section></notes></section>