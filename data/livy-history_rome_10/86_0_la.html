<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 461</span>multis locis operam corniculis armillisque argenteis donat.</p>
<p><span class="innerMarginNote right">6</span>Consilium inde habitum iamne<a class="footnoteLink" href="#note_LCL191_530_1" id="target_note_LCL191_530_1"><sup>1</sup></a> tempus esset deducendi
de Samnio<a class="footnoteLink" href="#note_LCL191_530_2" id="target_note_LCL191_530_2"><sup>2</sup></a> exercitus aut utriusque aut
<span class="innerMarginNote right">7</span>certe alterius, optimum visum, quo magis fractae res Samnitium essent, eo pertinacius et infestius agere cetera et persequi ut perdomitum Samnium insequentibus consulibus tradi posset.</p>
<p><span class="innerMarginNote right">8</span>Quando iam nullus esset hostium exercitus, qui signis conlatis dimicaturus videretur, unum superesse belli genus, urbium oppugnationes, quarum per excidia militem locupletare praeda et hostem pro
<span class="innerMarginNote right">9</span>aris ac focis dimicantem conficere possent. Itaque litteris missis ad senatum populumque Romanum de rebus ab se gestis diversi Papirius ad Saepinum, Carvilius ad Veliam<a class="footnoteLink" href="#note_LCL191_530_3" id="target_note_LCL191_530_3"><sup>3</sup></a> oppugnandam legiones ducunt.</p>
<p>XLV. Litterae consulum ingenti laetitia et in curia et in contione auditae, et quadridui supplicatione
publicum gaudium privatis studiis celebratum
<span class="innerMarginNote right">2</span>est. Nec populo Romano magna solum sed peropportuna
etiam ea victoria fuit, quia per idem forte
<span class="innerMarginNote right">3</span>tempus rebellasse Etruscos allatum est. Subibat cogitatio animum quonam modo tolerabilis futura Etruria fuisset si quid in Samnio adversi evenisset, quae coniuratione Samnitium erecta, quoniam ambo



</p></section><notes><section class="footnotes"><ul><li class="note" id="note_LCL191_530_1"><a class="footnoteCrossrefLink" href="#target_note_LCL191_530_1" title="Click to highlight in text"><sup class="lineRef">1</sup>iamne <span class="italic">Conway</span>: cum iam nec <span class="italic">TDLA</span>ϛ: cum iam <span class="italic">MPFu</span>.</a></li><script type="text/javascript">document.getElementById('note_LCL191_530_1').style.display = "none";</script><li class="note" id="note_LCL191_530_2"><a class="footnoteCrossrefLink" href="#target_note_LCL191_530_2" title="Click to highlight in text"><sup class="lineRef">2</sup>de Samnio <span class="italic">Weissenborn</span>: ab (<span class="italic">or</span> a) Samnio Ω.</a></li><script type="text/javascript">document.getElementById('note_LCL191_530_2').style.display = "none";</script><li class="note" id="note_LCL191_530_3"><a class="footnoteCrossrefLink" href="#target_note_LCL191_530_3" title="Click to highlight in text"><sup class="lineRef">3</sup>Veliam <span class="italic">A</span><sup>2</sup> <span class="italic">and A</span><sup>5</sup> (<span class="italic">marg.</span>): uellam Ω.</a></li><script type="text/javascript">document.getElementById('note_LCL191_530_3').style.display = "none";</script></ul></section></notes></section>