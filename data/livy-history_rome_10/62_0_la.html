<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 460</span>modo extra vallum adempto sed propinquo etiam <span class="innerMarginNote right">7</span>congredientium inter se conspectu. Hac velut latebra insidiarum freti Samnites vixdum satis certa luce et eam ipsam premente caligine ad stationem Romanam in porta segniter agentem vigilias per-
<span class="innerMarginNote right">8</span>veniunt. Improviso oppressis nec animi satis ad resistendum nec virium fuit. Ab tergo castrorum
<span class="innerMarginNote right">9</span>decumana porta impetus factus; itaque captum quaestorium quaestorque ibi L. Opimius Pansa occisus. Conclamatum inde ad arma.</p>
<p>XXXIII. Consul tumultu excitus cohortes duas sociorum, Lucanam Suessanamque, quae proximae forte erant, tueri praetorium iubet; manipulos
<span class="innerMarginNote right">2</span>legionum principali via inducit. Vixdum satis aptatis armis in ordines eunt et clamore magis quam oculis hostem noscunt nec quantus numerus sit
<span class="innerMarginNote right">3</span>aestimari potest. Cedunt primo incerti fortunae suae et hostem introrsum in media castra accipiunt; inde, cum consul vociferaretur, expulsine extra
<span class="innerMarginNote right">4</span>vallum castra deinde sua oppugnaturi essent,<a class="footnoteLink" href="#note_LCL191_482_1" id="target_note_LCL191_482_1"><sup>1</sup></a> clamore sublato conixi primo resistunt, deinde inferunt pedem urgentque et impulsos semel terrore eodem quo<a class="footnoteLink" href="#note_LCL191_482_2" id="target_note_LCL191_482_2"><sup>2</sup></a> coeperunt expellunt extra portam
<span class="innerMarginNote right">5</span>vallumque. Inde pergere ac persequi, quia turbida lux metum circa insidiarum faciebat, non ausi,





</p></section><notes><section class="footnotes"><ul><li class="note" id="note_LCL191_482_1"><a class="footnoteCrossrefLink" href="#target_note_LCL191_482_1" title="Click to highlight in text"><sup class="lineRef">1</sup>essent ϛ <span class="italic">Duker</span> (<span class="italic">Walters, Class. Quart</span>, 12 (1918) <span class="italic">p</span>. 113) essent rogitans Ω.</a></li><script type="text/javascript">document.getElementById('note_LCL191_482_1').style.display = "none";</script><li class="note" id="note_LCL191_482_2"><a class="footnoteCrossrefLink" href="#target_note_LCL191_482_2" title="Click to highlight in text"><sup class="lineRef">2</sup>eodem quo <span class="italic">Madvig</span>: eodem agunt (<span class="italic">or</span> cogunt) quo Ω.</a></li><script type="text/javascript">document.getElementById('note_LCL191_482_2').style.display = "none";</script></ul></section></notes></section>