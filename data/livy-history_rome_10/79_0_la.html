<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 461</span>religionem recipit: mihi quidem tripudium nuntiatum;
populo Romano exercituique egregium auspicium
<span class="innerMarginNote right">12</span>est.” Centurionibus deinde imperavit uti pullarios inter prima signa constituerent. Promovent et Samnites signa; insequitur acies ornata armata-que, ut hostium<a class="footnoteLink" href="#note_LCL191_516_1" id="target_note_LCL191_516_1"><sup>1</sup></a> quoque magnificum spectaculum
<span class="innerMarginNote right">13</span>esset. Priusquam clamor tolleretur concurreretur-que, emisso temere pilo ictus pullarius ante signa cecidit. Quod ubi consuli nuntiatum est, “Di in proelio sunt” inquit; “habet poenam noxium
<span class="innerMarginNote right">14</span>caput!” Ante consulem haec dicentem corvus voce clara occinuit; quo laetus augurio consul, adfirmans nunquam humanis rebus magis praesentes interfuisse deos, signa canere et clamorem tolli iussit.</p>
<p>XLI. Proelium commissum atrox, ceterum longe disparibus animis: Romanos ira spes ardor certaminis avidos hostium sanguinis in proelium rapit; Samnitium
magnam partem necessitas ac religio invitos
<span class="innerMarginNote right">2</span>magis resistere quam inferre pugnam cogit. Nec sustinuissent primum clamorem atque impetum Romanorum, per aliquot iam annos vinci adsueti, ni potentior alius metus insidens pectoribus a fuga
<span class="innerMarginNote right">3</span>retineret. Quippe in oculis erat omnis ille occulti paratus sacri et armati sacerdotes et promiscua hominum pecudumque strages et respersae fando nefandoque sanguine arae et dira exsecratio ac

</p></section><notes><section class="footnotes"><ul><li class="note" id="note_LCL191_516_1"><a class="footnoteCrossrefLink" href="#target_note_LCL191_516_1" title="Click to highlight in text"><sup class="lineRef">1</sup>hostium Ω: hostibus (<span class="italic">or</span> hosti) <span class="italic">edd.</span></a></li><script type="text/javascript">document.getElementById('note_LCL191_516_1').style.display = "none";</script></ul></section></notes></section>