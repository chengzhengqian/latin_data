<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 459</span>illorum gloriam fore si ab laevo cornu et ab equite
<span class="innerMarginNote right">8</span>victoria incipiat. Bis avertere Gallicum equitatum; iterum longius evectos et iam inter media peditum<a class="footnoteLink" href="#note_LCL191_466_1" id="target_note_LCL191_466_1"><sup>1</sup></a> agmina proelium cientes novum pugnae conterruit
<span class="innerMarginNote right">9</span>genus: essedis carrisque superstans armatus hostis ingenti sonitu equorum rotarumque advenit et insolitos<a class="footnoteLink" href="#note_LCL191_466_2" id="target_note_LCL191_466_2"><sup>2</sup></a>
eius tumultus Romanorum conterruit equos.
<span class="innerMarginNote right">10</span>Ita victorem equitatum velut lymphaticus pavor dissipat; sternit inde ruentes equos virosque improvida
<span class="innerMarginNote right">11</span>fuga. Turbata hinc etiam signa legionum multique impetu equorum ac vehiculorum raptorum per agmen obtriti antesignani; et insecuta, simul territos hostes vidit, Gallica acies nullum spatium respirandi recipiendique se dedit.</p>
<p><span class="innerMarginNote right">12</span>Vociferari Decius, quo fugerent quamve in fuga spem haberent; obsistere cedentibus ac revocare fusos; deinde, ut nulla vi perculsos sustinere poterat,
<span class="innerMarginNote right">13</span>patrem P. Decium nomine compellans “Quid ultra moror” inquit “familiare fatum? Datum hoc nostro generi est ut luendis periculis publicis piacula simus. Iam ego mecum hostium legiones mactandas Telluri ac dis Manibus dabo.”</p>
<p><span class="innerMarginNote right">14</span>Haec locutus M. Livium pontificem, quem descendens
in aciem digredi vetuerat ab se, praeire


</p></section><notes><section class="footnotes"><ul><li class="note" id="note_LCL191_466_1"><a class="footnoteCrossrefLink" href="#target_note_LCL191_466_1" title="Click to highlight in text"><sup class="lineRef">1</sup>peditum <span class="italic">Madvig</span>: equitum (quitum <span class="italic">M</span>) Ω.</a></li><script type="text/javascript">document.getElementById('note_LCL191_466_1').style.display = "none";</script><li class="note" id="note_LCL191_466_2"><a class="footnoteCrossrefLink" href="#target_note_LCL191_466_2" title="Click to highlight in text"><sup class="lineRef">2</sup>insolitos ϛ: insolitus Ω.</a></li><script type="text/javascript">document.getElementById('note_LCL191_466_2').style.display = "none";</script></ul></section></notes></section>