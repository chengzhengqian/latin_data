<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 460</span><span class="innerMarginNote right">7</span>statione equitum ibi opposita edictoque ut quicumque ad vallum tenderet, sive ille Romanus sive Samnis esset, pro hoste haberetur,<a class="footnoteLink" href="#note_LCL191_496_1" id="target_note_LCL191_496_1"><sup>1</sup></a> haec ipse minitans obstitit
<span class="innerMarginNote right">8</span>profuse tendentibus suis in castra. “Quo pergis” inquit, “miles? Et hic arma et viros invenies nec vivo consule tuo nisi victor castra intrabis; proinde elige, cum cive an hoste pugnare malis.”</p>
<p><span class="innerMarginNote right">9</span>Haec dicente consule equites infestis cuspidibus circumfunduntur ac peditem in pugnam redire iubent. Non virtus solum consulis sed fors etiam adiuvit, quod non institerunt Samnites spatiumque circumagendi signa vertendique aciem a castris in hostem fuit.
<span class="innerMarginNote right">10</span>Tum alii alios hortari ut repeterent pugnam; centuriones ab signiferis rapta signa inferre et ostendere suis paucos et ordinibus inconpositis effuse venire
<span class="innerMarginNote right">11</span>hostes. Inter haec consul manus ad caelum attollens voce clara, ita ut exaudiretur, templum Iovi Statori vovet, si constitisset a fuga Romana acies redintegratoque proelio cecidisset vicissetque legiones Samnitium.
<span class="innerMarginNote right">12</span>Omnes undique adnisi ad restituendam pugnam, duces milites, peditum equitumque vis. Numen etiam deorum respexisse nomen Romanum visum; adeo facile inclinata res repulsique a castris hostes, mox etiam redacti ad eum locum in quo

</p></section><notes><section class="footnotes"><ul><li class="note" id="note_LCL191_496_1"><a class="footnoteCrossrefLink" href="#target_note_LCL191_496_1" title="Click to highlight in text"><sup class="lineRef">1</sup>haberetur (<span class="italic">followed by erasure</span>) <span class="italic">A</span> ϛ: haberent Ω: haberet <span class="italic">MA</span><sup>2</sup> (<span class="italic">or A</span><sup>4</sup>).</a></li><script type="text/javascript">document.getElementById('note_LCL191_496_1').style.display = "none";</script></ul></section></notes></section>