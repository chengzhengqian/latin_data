<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 458</span>armatorum mixtis terrore precibus acturos efficacius
rati, postulaverunt principum Etruriae concilium.
<span class="innerMarginNote right">4</span>Quo coacto per quot annos pro libertate dimicent cum Romanis exponunt: omnia expertos esse si suismet ipsorum viribus tolerare tantam
<span class="innerMarginNote right">5</span>molem belli possent; temptasse etiam haud magni momenti finitimarum gentium auxilia. Petisse pacem a populo Romano, cum bellum tolerare non possent; rebellasse, quod pax servientibus gravior
<span class="innerMarginNote right">6</span>quam liberis bellum esset. Unam sibi spem reliquam in Etruscis restare; scire gentem Italiae oppulentissimam
armis, viris, pecunia esse; habere accolas Gallos, inter ferrum et arma natos, feroces cum suopte ingenio tum adversus Romanum populum, quem captum a se auroque redemptum, haud vana
<span class="innerMarginNote right">7</span>iactantes, memorent; nihil abesse, si sit animus Etruscis qui Porsinnae quondam maioribusque corum fuerit, quin Romanos omni agro cis Tiberim pulsos dimicare pro salute sua non de intolerando Italiae
<span class="innerMarginNote right">8</span>regno cogant. Samnitem illis exercitum paratum, instructum armis, stipendio venisse, et confestim secuturos,
vel si ad ipsam Romanam urbem oppugnandam ducant.</p>
<p>XVII. Haec eos in Etruria iactantes molientesque bellum domi Romanum urebat. Nam P. Decius, ubi


</p></section><notes></notes></section>