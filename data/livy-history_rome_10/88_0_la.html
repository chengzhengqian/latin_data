<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 461</span>urbibus capta aut caesa ad decem milia hominum, ita ut parvo admodum plures caperentur. Sorti-entibus provincias consulibus Etruria Carvilio evenit secundum vota militum, qui vim frigoris iam in
<span class="innerMarginNote right">12</span>Samnio non patiebantur. Papirio ad Saepinum maior vis hostium restitit. Saepe in acie, saepe in agmine, saepe circa ipsam urbem adversus eruptiones hostium pugnatum. Nec obsidio sed bellum ex aequo erat; non enim muris magis se Samnites quam armis ac viris moenia tutabantur.
<span class="innerMarginNote right">13</span>Tandem pugnando in obsidionem iustam coegit hostes obsidendoque vi atque operibus urbem expugnavit.
<span class="innerMarginNote right">14</span>Itaque ab ira plus caedis editum capta urbe; septem milia quadringenti caesi, capta minus tria milia hominum. Praeda, quae plurima fuit congestis
Samnitium rebus in urbes paucas, militi concessa
est.</p>
<p>XLVI. Nives iam omnia oppleverant nec durari extra tecta poterat; itaque consul exercitum de
<span class="innerMarginNote right">2</span>Samnio deduxit. Venienti Romam triumphus omnium
consensu est delatus. Triumphavit in magistratu,
insigni, ut illorum temporum habitus erat,
<span class="innerMarginNote right">3</span>triumpho. Pedites equitesque insignes donis transiere
ac transvecti sunt;<a class="footnoteLink" href="#note_LCL191_534_1" id="target_note_LCL191_534_1"><sup>1</sup></a> multae civicae coronae
<span class="innerMarginNote right">4</span>vallaresque ac murales conspectae; inspectata spolia




</p></section><notes><section class="footnotes"><ul><li class="note" id="note_LCL191_534_1"><a class="footnoteCrossrefLink" href="#target_note_LCL191_534_1" title="Click to highlight in text"><sup class="lineRef">1</sup>transvecti sunt ϛ: transuectis <span class="italic">M</span>?<span class="italic">u</span>ϛ: transuecti Ω.</a></li><script type="text/javascript">document.getElementById('note_LCL191_534_1').style.display = "none";</script></ul></section></notes></section>