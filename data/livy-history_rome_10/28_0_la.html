<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 458</span><span class="innerMarginNote right">9</span>dicerent. Fabius de se<a class="footnoteLink" href="#note_LCL191_414_1" id="target_note_LCL191_414_1"><sup>1</sup></a> eadem fere quae priore anno dicendo abnuere. Circumstare sellam omnis nobilitas; orare ut ex caeno plebeio consulatum
extraheret maiestatemque pristinam cum
<span class="innerMarginNote right">10</span>honori tum patriciis gentibus redderet. Fabius silentio facto media oratione studia hominum sedavit; facturum enim se fuisse dixit ut duorum patriciorum nomina reciperet, si alium quam se consulem
<span class="innerMarginNote right">11</span>fieri videret; nunc se suam rationem comitiis, cum contra leges futurum sit, pessimo exemplo non
<span class="innerMarginNote right">12</span>habiturum. Ita L. Volumnius de plebe cum Ap. Claudio consul est factus, priore item consulatu inter se comparati. Nobilitas obiectare Fabio fugisse eum Ap. Claudium collegam, eloquentia civilibusque artibus haud dubie praestantem.</p>
<p>XVI. Comitiis perfectis veteres consules iussi bellum in Samnio gerere prorogato in sex menses
<span class="innerMarginNote right">2</span>imperio. Itaque insequenti quoque anno L. Volumnio Ap. Claudio consulibus P. Decius, qui consul in Samnio relictus a collega fuerat, proconsul idem populari non destitit agros, donec Samnitium exercitum
nusquam se proelio committentem postremo
<span class="innerMarginNote right">3</span>expulit finibus.</p>
<p>Etruriam pulsi petierunt, et quod legationibus nequiquam saepe temptaverant, id se tanto agmine



</p></section><notes><section class="footnotes"><ul><li class="note" id="note_LCL191_414_1"><a class="footnoteCrossrefLink" href="#target_note_LCL191_414_1" title="Click to highlight in text"><sup class="lineRef">1</sup>de se <span class="italic">Walters</span> (<span class="italic">note</span>): primo de se Î©: de se primo <span class="italic">F</span>.</a></li><script type="text/javascript">document.getElementById('note_LCL191_414_1').style.display = "none";</script></ul></section></notes></section>