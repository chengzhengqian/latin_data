<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quae vitia culpamque excluderet.’ Ubi igitur locus fuit errori deorum? Nam patrimonia spe bene tradendi relinquimus, qua possumus falli; deus falli qui potuit? An ut Sol in currum cum Phaëthontem filium sustulit, aut Neptunus cum Theseus Hippolytum perdidit, cum ter optandi a Neptuno patre <span class="br"></span><span class="lineNumber">77</span><span class="br"></span> habuisset potestatem? Poetarum ista sunt, nos autem philosophi esse volumus, rerum auctores, non fabularum. Atque hi tamen ipsi di poetici si scissent perniciosa fore illa filiis, peccasse in beneficio putarentur. Ut<a class="footnoteLink" href="#note_LCL268_362_1" id="target_note_LCL268_362_1"><sup>1</sup></a> si verum est quod Aristo Chius dicere solebat, nocere audientibus philosophos iis qui bene dicta male interpretarentur (posse enim asotos ex Aristippi, acerbos e Zenonis schola exire), prorsus, si qui audierunt vitiosi essent discessuri quod perverse philosophorum disputationem interpretarentur, tacere praestaret philosophos<a class="footnoteLink" href="#note_LCL268_362_2" id="target_note_LCL268_362_2"><sup>2</sup></a> quam iis qui se audissent <span class="br"></span><span class="lineNumber">78</span><span class="br"></span> nocere: sic, si homines rationem bono consilio a dis immortalibus datam in fraudem malitiamque convertunt, non dari illam quam dari humano generi melius fuit. Ut, si medicus sciat eum aegrotum qui iussus sit vinum sumere meracius sumpturum statimque periturum, magna sit in culpa, sic vestra ista providentia reprehendenda, quae rationem dederit 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_362_1"><a class="footnoteCrossrefLink" href="#target_note_LCL268_362_1" title="Click to highlight in text"><sup class="lineRef">1</sup>ut <span class="italic">Davies</span>: et.</a></li><script type="text/javascript">document.getElementById('note_LCL268_362_1').style.display = "none";</script><li class="note" id="note_LCL268_362_2"><a class="footnoteCrossrefLink" href="#target_note_LCL268_362_2" title="Click to highlight in text"><sup class="lineRef">2</sup>philosophos <span class="italic">dett</span>.: philosophis <span class="italic">A, B</span>.</a></li><script type="text/javascript">document.getElementById('note_LCL268_362_2').style.display = "none";</script></ul></section></notes></section>