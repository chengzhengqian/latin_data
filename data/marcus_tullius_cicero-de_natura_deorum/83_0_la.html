<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

inperitorum ut nisi figuris hominum constitutis nihil possent de dis inmortalibus cogitare; cuius opinionis levitas confutata a Cotta non desiderat orationem meam. Sed cum talem esse deum certa notione animi praesentiamus, primum ut sit animans, deinde ut in omni natura nihil eo sit praestantius, ad hanc praesensionem notionemque nostram nihil video quod potius accommodem quam ut primum hunc ipsum mundum quo nihil excellentius fieri potest animantem <span class="br"></span><span class="lineNumber">46</span><span class="br"></span> esse et deum iudicem. His quam volet Epicurus iocetur, homo non aptissimus ad iocandum minimeque resipiens<a class="footnoteLink" href="#note_LCL268_166_1" id="target_note_LCL268_166_1"><sup>1</sup></a> patriam, et dicat se non posse intellegere qualis sit volubilis et rotundus deus, tamen ex hoc quod etiam ipse probat numquam me movebit: placet enim illi esse deos, quia necesse sit praestantem esse aliquam naturam qua nihil sit melius. Mundo autem certe nihil est melius. Nec dubium quin quod animans sit habeatque sensum et rationem et mentem id sit melius quam id quod <span class="br"></span><span class="lineNumber">47</span><span class="br"></span> his careat. Ita efficitur animantem, sensus mentis rationis mundum esse compotem; qua ratione deum esse mundum concluditur.</p>
<p>â€œSed haec paulo post facilius cognoscentur ex iis rebus ipsis quas mundus efficit.</p>
<p>XVIII. Interea, Vellei, noli quaeso prae te ferre vos plane expertes esse doctrinae. Conum tibi ais et cylindrum et 
</p></section><notes><section class="footnotes"><ul><li class="note" id="note_LCL268_166_1"><a class="footnoteCrossrefLink" href="#target_note_LCL268_166_1" title="Click to highlight in text"><sup class="lineRef">1</sup>resipiens <span class="italic">dett</span>.: respiciens <span class="italic">A, B</span>.</a></li><script type="text/javascript">document.getElementById('note_LCL268_166_1').style.display = "none";</script></ul></section></notes></section>