<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

cantus; nisi vero loqui solem cum luna putamus cum propius accesserit, aut ad harmoniam canere mundum ut Pythagoras existimat. Naturae ista sunt, Balbe, naturae non artificiose ambulantis ut ait Zeno, quod quidem quale sit, iam videbimus, sed omnia cientis <span class="br"></span><span class="lineNumber">28</span><span class="br"></span> et agitantis motibus et mutationibus suis. Itaque illa mihi placebat oratio de convenientia consensuque naturae, quam quasi cognatione continuata conspirare dicebas: illud non probabam, quod negabas id accidere potuisse nisi ea uno divino spiritu contineretur. Illa vero cohaeret et permanet naturae viribus, non deorum, estque in ea iste quasi consensus, quam σνμπάθειαν Graeci vocant, sed ea quo sua sponte maior est eo minus divina ratione fieri existimanda est.</p>
<span class="br"></span><span class="lineNumber">29</span><span class="br"></span><p>XII. “Illa autem, quae Carneades adferebat, quem ad modum dissolvitis? Si nullum corpus inmortale sit, nullum esse corpus<a class="footnoteLink" href="#note_LCL268_312_1" id="target_note_LCL268_312_1"><sup>1</sup></a> sempiternum; corpus autem inmortale nullum esse, ne individuum quidem nec quod dirimi distrahive non possit. Cumque omne animal patibilem naturam habeat, nullum est eorum quod effugiat accipiendi aliquid extrinsecus, id est quasi ferendi et patiendi, necessitatem, et si omne animal tale est inmortale nullum est. Ergo itidem, si omne animal secari ac dividi potest, nullum est eorum individuum, nullum aeternum; atqui omne animal ad accipiendam vim externam et ferundam paratum est; <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_312_1"><a class="footnoteCrossrefLink" href="#target_note_LCL268_312_1" title="Click to highlight in text"><sup class="lineRef">1</sup>corpus: animal (<span class="italic">auctore Madvig</span>) <span class="italic">Baiter</span>.</a></li><script type="text/javascript">document.getElementById('note_LCL268_312_1').style.display = "none";</script></ul></section></notes></section>