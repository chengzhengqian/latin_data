<section class="div1 language" lang="la"><header><hgroup><h1>Cicero</h1></hgroup></header><section class="div2">
<blockquote><p>
<span class="line">aspice hoc sublime candens, quem invocant omnes Iovem;</span><span class="linebreak"></span>
</p></blockquote>
<span class="br"></span><span class="lineNumber">11</span><span class="br"></span><p>quasi vero quisquam nostrum istum potius quam Capitolinum Iovem appellet, aut hoc perspicuum sit constetque inter omnis, eos esse deos quos tibi Velleius multique praeterea ne animantis quidem esse concedant. Grave etiam argumentum tibi videbatur quod opinio de dis inmortalibus et omnium esset et cotidie cresceret: placet igitur tantas res opinione stultorum iudicari, vobis praesertim qui illos insanos esse dicatis?</p>
<p>V. ‘At enim praesentis videmus deos, ut apud Regillum Postumius, in Salaria Vatinius’; nescio quid etiam de Locrorum apud Sagram proelio. Quos igitur tu Tyndaridas appellabas, id est homines homine natos, et quos Homerus, qui recens ab illorum aetate fuit, sepultos esse dicit Lacedaemone, eos tu cantheriis albis nullis calonibus ob viam Vatinio venisse existimas et victoriam populi Romani Vatinio potius homini rustico quam M. Catoni qui tum erat princeps nuntiavisse? Ergo et illud in silice quod hodie apparet apud Regillum tamquam vestigium ungulae, <span class="br"></span><span class="lineNumber">12</span><span class="br"></span> Castoris equi credis esse? Nonne mavis illud credere quod probari potest, animos praeclarorum hominum, quales isti Tyndaridae fuerunt, divinos esse et aeternos, quam eos qui semel cremati essent <span class="br"></span><span class="lineNumber"></span><span class="br"></span>
</p></section><notes></notes></section>