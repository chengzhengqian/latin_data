<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

e terris. Cui nuptam dicunt<a class="footnoteLink" href="#note_LCL268_188_1" id="target_note_LCL268_188_1"><sup>1</sup></a> Proserpinam (quod Graecorum nomen est, ea enim est quae Περσεφόνη Graece nominatur)—quam frugum semen esse volunt absconditamque quaeri a matre fingunt. <span class="br"></span><span class="lineNumber">67</span><span class="br"></span> Mater autem est a gerendis frugibus Ceres (tamquam Geres, casuque prima littera itidem immutata ut a Graecis; nam ab illis quoque Δημήτηρ quasi γῆ μήτηρ nominata est). Iam qui magna verteret Mavors, Minerva autem quae vel minueret vel minaretur.</p>
<p>XXVII. Cumque in omnibus rebus vim haberent maxumam prima et extrema, principem in sacrificando Ianum esse voluerunt, quod ab eundo nomen est ductum, ex quo transitiones perviae iani foresque in liminibus profanarum aedium ianuae nominantur. Iam<a class="footnoteLink" href="#note_LCL268_188_2" id="target_note_LCL268_188_2"><sup>2</sup></a> Vestae nomen a Graecis; ea est enim quae ab illis ῾Εστία dicitur; vis autem eius ad aras et focos pertinet, itaque in ea dea, quod est rerum custos intumarum, omnis et precatio <span class="br"></span><span class="lineNumber">68</span><span class="br"></span> et sacrificatio extrema est. Nec longe absunt ab hac vi di<a class="footnoteLink" href="#note_LCL268_188_3" id="target_note_LCL268_188_3"><sup>3</sup></a> Penates sive a penu ducto nomine (est enim omne quo vescuntur homines penus) sive ab eo quod penitus insident, ex quo etiam penetrales a poetis vocantur. Iam Apollinis nomen est Graecum, quem solem esse volunt, Dianam autem et lunam eandem esse putant, cum<a class="footnoteLink" href="#note_LCL268_188_4" id="target_note_LCL268_188_4"><sup>4</sup></a> sol dictus sit vel quia solus ex omnibus sideribus est tantus vel quia cum est exortus obscuratis omnibus solus apparet,


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_188_1"><a class="footnoteCrossrefLink" href="#target_note_LCL268_188_1" title="Click to highlight in text"><sup class="lineRef">1</sup>nuptam dicunt <span class="italic">om. A, B</span>.</a></li><script type="text/javascript">document.getElementById('note_LCL268_188_1').style.display = "none";</script><li class="note inline" id="note_LCL268_188_2"><a class="footnoteCrossrefLink" href="#target_note_LCL268_188_2" title="Click to highlight in text"><sup class="lineRef">2</sup>iam <span class="italic">Wölfflein</span>: nam.</a></li><script type="text/javascript">document.getElementById('note_LCL268_188_2').style.display = "none";</script><li class="note" id="note_LCL268_188_3"><a class="footnoteCrossrefLink" href="#target_note_LCL268_188_3" title="Click to highlight in text"><sup class="lineRef">3</sup>vi di: divi <span class="italic">B corr</span>.</a></li><script type="text/javascript">document.getElementById('note_LCL268_188_3').style.display = "none";</script><li class="note inline" id="note_LCL268_188_4"><a class="footnoteCrossrefLink" href="#target_note_LCL268_188_4" title="Click to highlight in text"><sup class="lineRef">4</sup>cumque <span class="italic">Mayor</span>.</a></li><script type="text/javascript">document.getElementById('note_LCL268_188_4').style.display = "none";</script></ul></section></notes></section>