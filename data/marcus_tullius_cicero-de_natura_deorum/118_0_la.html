<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">119</span><span class="br"></span> mundi fieret atque idem ornatus oreretur. Nolo in stellarum ratione multus vobis videri, maximeque earum quae errare dicuntur; quarum tantus est concentus ex dissimillimis motibus ut, cum summa Saturni refrigeret, media Martis incendat, his interiecta Iovis inlustret et temperet infraque Martem duae soli oboediant, ipse sol mundum omnem sua luce compleat ab eoque luna inluminata graviditates et partus adferat maturitatesque gignendi. Quae copulatio rerum et quasi consentiens ad mundi incolumitatem coagmentatio naturae quem non movet, hunc horum nihil umquam reputavisse certo scio.</p>
<span class="br"></span><span class="lineNumber">120</span><span class="br"></span><p>XLVII. â€œAge ut a caelestibus rebus ad terrestres veniamus, quid est in his in quo non naturae ratio intellegentis appareat? Principio eorum quae gignuntur e terra stirpes et stabilitatem dant iis quae sustinent et e terra sucum trahunt quo alantur ea quae radicibus continentur; obducunturque libro aut cortice trunci quo sint a frigoribus et caloribus tutiores. Iam vero vites sic claviculis adminicula tamquam manibus adprehendunt atque ita se erigunt ut animantes. Quin etiam a caulibus,<a class="footnoteLink" href="#note_LCL268_236_1" id="target_note_LCL268_236_1"><sup>1</sup></a> si propter sati sint, ut a pestiferis et nocentibus refugere dicuntur nec eos ulla ex parte contingere. <span class="br"></span><span class="lineNumber">121</span><span class="br"></span> Animantium vero quanta varietas est, quanta ad eam rem vis ut in suo quaeque genere permaneat! Quarum aliae coriis tectae sunt aliae villis vestitae aliae spinis hirsutae; pluma alias alias 
</p></section><notes><section class="footnotes"><ul><li class="note" id="note_LCL268_236_1"><a class="footnoteCrossrefLink" href="#target_note_LCL268_236_1" title="Click to highlight in text"><sup class="lineRef">1</sup>caulibus <span class="italic">det</span>.: caulibus brassicis <span class="italic">A, B</span>, c. brassicae <span class="italic">Plasberg</span>.</a></li><script type="text/javascript">document.getElementById('note_LCL268_236_1').style.display = "none";</script></ul></section></notes></section>