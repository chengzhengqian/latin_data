<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
quodam sapientium, quo facilius animos imperitorum ad deorum cultum a vitae pravitate converterent, aut superstitione, ut essent simulacra quae venerantes deos ipsos se adire crederent? Auxerunt autem haec eadem poëtae, pictores, opifices; erat enim non facile agentis aliquid et molientis deos in aliarum formarum imitatione servare. Accessit etiam ista opinio fortasse quod homini homine pulchrius nihil videbatur.<a class="footnoteLink" href="#note_LCL268_74_1" id="target_note_LCL268_74_1"><sup>1</sup></a> Sed tu hoc, physice, non vides, quam blanda conciliatrix et quasi sui sit lena natura? An putas ullam esse terra marique beluam quae non sui generis belua maxime delectetur? Quod ni ita esset, cur non gestiret taurus equae contrectatione, equus vaccae? An tu aquilam aut leonem aut delphinum ullam anteferre censes figuram suae? Quid igitur mirum si hoc eodem modo homini natura praescripsit ut nihil pulchrius quam hominem putaret? . . .<a class="footnoteLink" href="#note_LCL268_74_2" id="target_note_LCL268_74_2"><sup>2</sup></a> eam esse causam cur deos hominum similis putaremus?</p>
<span class="br"></span><span class="lineNumber">78</span><span class="br"></span><p>“Quid censes si ratio<a class="footnoteLink" href="#note_LCL268_74_3" id="target_note_LCL268_74_3"><sup>3</sup></a> esset in beluis? nonne<a class="footnoteLink" href="#note_LCL268_74_4" id="target_note_LCL268_74_4"><sup>4</sup></a> suo quasque generi plurimum tributuras fuisse?</p>
<p>XXVIII. At mehercule ego (dicam enim ut sentio) quamvis amem ipse me, tamen non audeo dicere pulchriorem esse me quam ille fuerit taurus qui vexit Europam; non enim hoc loco de ingeniis aut de orationibus<a class="footnoteLink" href="#note_LCL268_74_5" id="target_note_LCL268_74_5"><sup>5</sup></a> nostris sed de specie figuraque quaeritur. Quodsi fingere nobis et iungere formas velimus, 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_74_1"><a class="footnoteCrossrefLink" href="#target_note_LCL268_74_1" title="Click to highlight in text"><sup class="lineRef">1</sup>videbatur (<span class="italic">vel</span> videtur) <span class="italic">Schömann</span>: videatur.</a></li><script type="text/javascript">document.getElementById('note_LCL268_74_1').style.display = "none";</script><li class="note" id="note_LCL268_74_2"><a class="footnoteCrossrefLink" href="#target_note_LCL268_74_2" title="Click to highlight in text"><sup class="lineRef">2</sup><span class="italic">lacunam suspic. Mayor</span>.</a></li><script type="text/javascript">document.getElementById('note_LCL268_74_2').style.display = "none";</script><li class="note" id="note_LCL268_74_3"><a class="footnoteCrossrefLink" href="#target_note_LCL268_74_3" title="Click to highlight in text"><sup class="lineRef">3</sup>oratio <span class="italic">Dumesnil</span>.</a></li><script type="text/javascript">document.getElementById('note_LCL268_74_3').style.display = "none";</script><li class="note inline" id="note_LCL268_74_4"><a class="footnoteCrossrefLink" href="#target_note_LCL268_74_4" title="Click to highlight in text"><sup class="lineRef">4</sup>nonne <span class="italic">ed</span>.: non.</a></li><script type="text/javascript">document.getElementById('note_LCL268_74_4').style.display = "none";</script><li class="note inline" id="note_LCL268_74_5"><a class="footnoteCrossrefLink" href="#target_note_LCL268_74_5" title="Click to highlight in text"><sup class="lineRef">5</sup>rationibus? <span class="italic">ed</span>.</a></li><script type="text/javascript">document.getElementById('note_LCL268_74_5').style.display = "none";</script></ul></section></notes></section>