<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

multis ante annis erat bello Ligustico a Q. Maximo dedicatum. Quid Opis, quid Salutis, quid Concordiae Libertatis Victoriae? quarum omnium rerum quia vis erat tanta ut sine deo regi<a class="footnoteLink" href="#note_LCL268_182_1" id="target_note_LCL268_182_1"><sup>1</sup></a> non posset, ipsa res deorum nomen obtinuit. Quo ex genere Cupidinis et Voluptatis et Lubentinae Veneris vocabula consecrata sunt, vitiosarum rerum neque naturalium (quamquam Velleius aliter existimat), sed tamen ea ipsa vitia natura<a class="footnoteLink" href="#note_LCL268_182_2" id="target_note_LCL268_182_2"><sup>2</sup></a> vehementius saepe pulsant. <span class="br"></span><span class="lineNumber">62</span><span class="br"></span> Utilitatum igitur magnitudine constituti sunt ei di qui utilitates quasque gignebant, atque his quidem nominibus quae paulo ante dicta sunt quae vis sit in quoque declaratur deo.</p>
<p>XXIV. “Suscepit autem vita hominum consuetudoque communis ut beneficiis excellentis viros in caelum fama ac voluntate tollerent. Hinc Hercules hinc Castor et Pollux hinc Aesculapius hinc Liber etiam (hunc dico Liberum Semela natum, non eum quem nostri maiores auguste sancteque [Liberum]<a class="footnoteLink" href="#note_LCL268_182_3" id="target_note_LCL268_182_3"><sup>3</sup></a> cum Cerere et Libera consecraverunt, quod quale sit ex mysteriis intellegi potest; sed quod ex nobis natos liberos appellamus, idcirco Cerere nati nominati sunt Liber et Libera, quod in Libera<a class="footnoteLink" href="#note_LCL268_182_4" id="target_note_LCL268_182_4"><sup>4</sup></a> servant, in Libero<a class="footnoteLink" href="#note_LCL268_182_5" id="target_note_LCL268_182_5"><sup>5</sup></a> non item)—hinc etiam Romulus,<a class="footnoteLink" href="#note_LCL268_182_6" id="target_note_LCL268_182_6"><sup>6</sup></a> quem quidem eundem esse Quirinum putant, quorum cum remanerent animi atque aeternitate fruerentur, rite di sunt habiti, cum et optimi essent et aeterni.</p>
<span class="br"></span><span class="lineNumber">63</span><span class="br"></span><p>“Alia quoque ex ratione et quidem physica magna fluxit multitudo deorum qui induti specie humana 





</p></section><notes><section class="footnotes"><ul><li class="note" id="note_LCL268_182_1"><a class="footnoteCrossrefLink" href="#target_note_LCL268_182_1" title="Click to highlight in text"><sup class="lineRef">1</sup>intellegi <span class="italic">Goethe</span>.</a></li><script type="text/javascript">document.getElementById('note_LCL268_182_1').style.display = "none";</script><li class="note" id="note_LCL268_182_2"><a class="footnoteCrossrefLink" href="#target_note_LCL268_182_2" title="Click to highlight in text"><sup class="lineRef">2</sup>natura <span class="italic">A, B</span>: naturam <span class="italic">B corr</span>.</a></li><script type="text/javascript">document.getElementById('note_LCL268_182_2').style.display = "none";</script><li class="note" id="note_LCL268_182_3"><a class="footnoteCrossrefLink" href="#target_note_LCL268_182_3" title="Click to highlight in text"><sup class="lineRef">3</sup>Liberum <span class="italic">om. dett</span>.</a></li><script type="text/javascript">document.getElementById('note_LCL268_182_3').style.display = "none";</script><li class="note inline" id="note_LCL268_182_4"><a class="footnoteCrossrefLink" href="#target_note_LCL268_182_4" title="Click to highlight in text"><sup class="lineRef">4</sup>Libero <span class="italic">dett</span>.</a></li><script type="text/javascript">document.getElementById('note_LCL268_182_4').style.display = "none";</script><li class="note inline" id="note_LCL268_182_5"><a class="footnoteCrossrefLink" href="#target_note_LCL268_182_5" title="Click to highlight in text"><sup class="lineRef">5</sup>Libera <span class="italic">dett</span>.</a></li><script type="text/javascript">document.getElementById('note_LCL268_182_5').style.display = "none";</script><li class="note" id="note_LCL268_182_6"><a class="footnoteCrossrefLink" href="#target_note_LCL268_182_6" title="Click to highlight in text"><sup class="lineRef">6</sup>Romulus <span class="italic">Marsus</span>; Romulum.</a></li><script type="text/javascript">document.getElementById('note_LCL268_182_6').style.display = "none";</script></ul></section></notes></section>