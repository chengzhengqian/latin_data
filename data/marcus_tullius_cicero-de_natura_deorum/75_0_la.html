<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ceteris naturis omnibus salutarem inpertit et vitalem <span class="br"></span><span class="lineNumber">28</span><span class="br"></span> calorem. Ex quo concluditur, cum omnes mundi partes sustineantur calore, mundum etiam ipsum simili parique natura in tanta diuturnitate servari, eoque magis quod intellegi debet calidum illud atque igneum ita in omni fusum esse natura ut in eo insit procreandi vis et causa gignendi, a quo et animantia omnia et ea quorum stirpes terra continentur et nasci sit necesse et augescere.</p>
<span class="br"></span><span class="lineNumber">29</span><span class="br"></span><p>XI. “Natura est igitur<a class="footnoteLink" href="#note_LCL268_150_1" id="target_note_LCL268_150_1"><sup>1</sup></a> quae contineat mundum omnem eumque tueatur, et ea quidem non sine sensu atque ratione; omnem enim naturam necesse est quae non solitaria sit neque simplex sed cum alio iuncta atque conexa habere aliquem in se principatum, ut in homine mentem, in belua quiddam simile mentis unde oriantur rerum adpetitus; in arborum autem et earum rerum quae gignuntur e terra radicibus inesse principatus putatur. Principatum autem id dico quod Graeci ἡγεμονικόν vocant, quo nihil in quoque genere nec potest nec debet esse praestantius; ita necesse est illud etiam in quo sit totius naturae principatus esse omnium optimum omniumque rerum potestate dominatuque dignissimum. <span class="br"></span><span class="lineNumber">30</span><span class="br"></span> Videmus autem in partibus mundi (nihil est enim in omni mundo quod non pars universi sit) inesse sensum atque rationem. In ea parte igitur in qua <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_150_1"><a class="footnoteCrossrefLink" href="#target_note_LCL268_150_1" title="Click to highlight in text"><sup class="lineRef">1</sup>&lt;ignea&gt; igitur? <span class="italic">Mayor</span>.</a></li><script type="text/javascript">document.getElementById('note_LCL268_150_1').style.display = "none";</script></ul></section></notes></section>