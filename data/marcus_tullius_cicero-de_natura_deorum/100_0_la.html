<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">80</span><span class="br"></span> optumis rebus; nihil autem nec maius nec melius mundo; necesse est ergo eum deorum consilio et providentia administrari. Postremo cum satis docuerimus hos esse deos quorum insignem vim et inlustrem faciem videremus, solem dico et lunam et vagas stellas et inerrantes et caelum et mundum ipsum et earum rerum vim quae inessent in omni mundo cum magno usu et commoditate generis humani, efficitur omnia regi divina mente atque prudentia. Ac de prima quidem parte satis dictum est.</p>
<span class="br"></span><span class="lineNumber">81</span><span class="br"></span><p>XXXII. â€œSequitur ut doceam omnia subiecta esse naturae eaque ab ea pulcherrime geri.<a class="footnoteLink" href="#note_LCL268_200_1" id="target_note_LCL268_200_1"><sup>1</sup></a> Sed quid sit ipsa natura explicandum est ante breviter, quo facilius id quod docere volumus intellegi possit. Namque alii naturam esse censent vim quandam sine ratione cientem motus in corporibus necessarios, alii autem vim participem rationis atque ordinis tamquam via progredientem declarantemque quid cuiusque rei causa efficiat quid sequatur, cuius sollertiam nulla ars nulla manus nemo opifex consequi possit imitando; seminis enim vim esse tantam ut id, quamquam sit perexiguum, tamen si inciderit in concipientem conprendentemque naturam nanctumque sit materiam qua ali augerique possit, ita fingat et efficiat in suo quidque genere, partim ut tantum modo per stirpes alantur suas, partim ut moveri etiam et sentire et appetere possint et ex sese <span class="br"></span><span class="lineNumber">82</span><span class="br"></span> similia sui gignere. Sunt autem qui omnia naturae 
</p></section><notes><section class="footnotes"><ul><li class="note" id="note_LCL268_200_1"><a class="footnoteCrossrefLink" href="#target_note_LCL268_200_1" title="Click to highlight in text"><sup class="lineRef">1</sup>geri <span class="italic">A, B</span>: regi <span class="italic">dett</span>.</a></li><script type="text/javascript">document.getElementById('note_LCL268_200_1').style.display = "none";</script></ul></section></notes></section>