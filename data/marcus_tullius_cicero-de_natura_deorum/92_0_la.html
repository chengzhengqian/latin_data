<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

fabulas poetis suppeditaverunt, hominum autem vitam superstitione omni referserunt. Atque hic locus a Zenone tractatus post a Cleanthe et Chrysippo pluribus verbis explicatus est. Nam cum<a class="footnoteLink" href="#note_LCL268_184_1" id="target_note_LCL268_184_1"><sup>1</sup></a> vetus haec opinio Graeciam opplevisset,<a class="footnoteLink" href="#note_LCL268_184_2" id="target_note_LCL268_184_2"><sup>2</sup></a> exsectum Caelum a filio Saturno, vinctum autem Saturnum ipsum a <span class="br"></span><span class="lineNumber">64</span><span class="br"></span> filio Iove, physica ratio non inelegans inclusa est in impias fabulas. Caelestem enim altissimam aetheriamque naturam, id est igneam, quae per sese omnia gigneret, vacare voluerunt ea parte corporis quae coniunctione alterius egeret ad procreandum.</p>
<p>XXV. Saturnum autem eum esse voluerunt qui cursum et conversionem spatiorum ac temporum contineret; qui deus Graece id ipsum nomen habet: Κρόνος enim dicitur, qui est idem χρόνος id est spatium temporis. Saturnus autem est appellatus quod saturaretur annis; ex se enim natos comesse fingitur solitus, quia consumit aetas temporum spatia annisque praeteritis insaturabiliter expletur; vinctus autem a Iove ne inmoderatos cursus haberet atque ut eum siderum vinclis alligaret. Sed ipse Iuppiter—id est iuvans pater, quem conversis casibus appellamus a iuvando Iovem, a poetis ‘pater divomque hominumque’ dicitur, a maioribus autem nostris optumus maxumus, et quidem ante optumus, id est beneficentissimus, quam maxumus quia maius est certeque gratius prodesse omnibus quam opes magnas habere 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_184_1"><a class="footnoteCrossrefLink" href="#target_note_LCL268_184_1" title="Click to highlight in text"><sup class="lineRef">1</sup>cum <span class="italic">A corr.</span>: <span class="italic">om. cett</span>.</a></li><script type="text/javascript">document.getElementById('note_LCL268_184_1').style.display = "none";</script><li class="note" id="note_LCL268_184_2"><a class="footnoteCrossrefLink" href="#target_note_LCL268_184_2" title="Click to highlight in text"><sup class="lineRef">2</sup>opplevisset <span class="italic">A, B</span>: opplevit <span class="italic">det</span>., opplevit esse <span class="italic">Heindorf</span>.</a></li><script type="text/javascript">document.getElementById('note_LCL268_184_2').style.display = "none";</script></ul></section></notes></section>