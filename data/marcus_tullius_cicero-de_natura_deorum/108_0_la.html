<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
deos et haec tanta opera deorum esse arbitrarentur.â€™</p>
<span class="br"></span><span class="lineNumber">96</span><span class="br"></span><p>XXXVIII. Atque haec quidem ille; nos autem tenebras cogitemus tantas quantae quondam eruptione Aetnaeorum ignium finitimas regiones obscuravisse dicuntur, ut per biduum nemo hominem homo agnosceret, cum autem tertio die sol inluxisset tum ut revixisse sibi viderentur: quodsi hoc idem ex aeternis tenebris contingeret ut subito lucem aspiceremus, quaenam species caeli videretur? Sed adsiduitate cotidiana et consuetudine oculorum adsuescunt animi, neque admirantur neque requirunt rationes earum rerum quas semper vident, proinde quasi novitas nos magis quam magnitudo rerum debeat <span class="br"></span><span class="lineNumber">97</span><span class="br"></span> ad exquirendas causas excitare. Quis enim hunc hominem dixerit qui, cum tam certos caeli motus tam ratos astrorum ordines tamque inter se omnia conexa et apta viderit, neget in his ullam inesse rationem, eaque casu fieri dicat quae quanto consilio gerantur nullo consilio adsequi possumus? An, cum machinatione quadam moveri aliquid videmus, ut sphaeram ut horas ut alia permulta, non dubitamus quin illa opera sint rationis, cum autem impetum caeli cum admirabili celeritate moveri vertique videamus<a class="footnoteLink" href="#note_LCL268_216_1" id="target_note_LCL268_216_1"><sup>1</sup></a> constantissime conficientem vicissitudines anniversarias cum summa salute et conservatione rerum omnium, dubitamus quin ea 
</p></section><notes><section class="footnotes"><ul><li class="note" id="note_LCL268_216_1"><a class="footnoteCrossrefLink" href="#target_note_LCL268_216_1" title="Click to highlight in text"><sup class="lineRef">1</sup>videmus <span class="italic">dett</span>.</a></li><script type="text/javascript">document.getElementById('note_LCL268_216_1').style.display = "none";</script></ul></section></notes></section>