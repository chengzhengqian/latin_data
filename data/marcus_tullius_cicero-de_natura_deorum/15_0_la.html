<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quid autem interius mente? cingetur<a class="footnoteLink" href="#note_LCL268_30_1" id="target_note_LCL268_30_1"><sup>1</sup></a> igitur <span class="br"></span><span class="lineNumber">27</span><span class="br"></span> corpore externo; quod quoniam non placet, aperta simplexque mens, nulla re adiuncta qua<a class="footnoteLink" href="#note_LCL268_30_2" id="target_note_LCL268_30_2"><sup>2</sup></a> sentire possit, fugere intellegentiae nostrae vim et notionem videtur. Crotoniates autem Alcmaeo, qui soli et lunae reliquisque sideribus animoque praeterea divinitatem dedit, non sensit sese mortalibus rebus inmortalitatem dare. Nam Pythagoras, qui censuit animum esse per naturam rerum omnem intentum et commeantem ex quo nostri animi carperentur, non vidit distractione humanorum animorum discerpi et lacerari deum, et cum miseri animi essent, quod plerisque contingeret, tum dei partem esse miseram, <span class="br"></span><span class="lineNumber">28</span><span class="br"></span> quod fieri non potest. Cur autem quicquam ignoraret animus hominis, si esset deus? quo modo porro deus iste, si nihil esset nisi animus, aut infixus aut infusus esset in mundo? Tum Xenophanes, qui mente adiuncta omne propterea<a class="footnoteLink" href="#note_LCL268_30_3" id="target_note_LCL268_30_3"><sup>3</sup></a> quod esset infinitum deum voluit esse, de ipsa mente item reprehenditur ut ceteri, de infinitate autem vehementius, in qua nihil neque sentiens neque coniunctum potest esse. Nam Parmenides quidem commenticium quiddam<a class="footnoteLink" href="#note_LCL268_30_4" id="target_note_LCL268_30_4"><sup>4</sup></a> coronae simile efficit (στεφάνην appellat), continentem ardorum<a class="footnoteLink" href="#note_LCL268_30_5" id="target_note_LCL268_30_5"><sup>5</sup></a> lucis orbem qui cingit<a class="footnoteLink" href="#note_LCL268_30_6" id="target_note_LCL268_30_6"><sup>6</sup></a> caelum, quem appellat deum; in quo neque figuram divinam neque sensum quisquam suspicari potest, multaque eiusdem monstra, quippe qui bellum, qui discordiam, qui cupiditatem ceteraque generis eiusdem ad deum revocet, quae vel morbo 





</p></section><notes><section class="footnotes"><ul><li class="note" id="note_LCL268_30_1"><a class="footnoteCrossrefLink" href="#target_note_LCL268_30_1" title="Click to highlight in text"><sup class="lineRef">1</sup>cingetur <span class="italic">Ast</span>: cingatur.</a></li><script type="text/javascript">document.getElementById('note_LCL268_30_1').style.display = "none";</script><li class="note" id="note_LCL268_30_2"><a class="footnoteCrossrefLink" href="#target_note_LCL268_30_2" title="Click to highlight in text"><sup class="lineRef">2</sup>qua <span class="italic">St. Augustine</span>: quae.</a></li><script type="text/javascript">document.getElementById('note_LCL268_30_2').style.display = "none";</script><li class="note" id="note_LCL268_30_3"><a class="footnoteCrossrefLink" href="#target_note_LCL268_30_3" title="Click to highlight in text"><sup class="lineRef">3</sup>propterea <span class="italic">Reid</span>: praeterea.</a></li><script type="text/javascript">document.getElementById('note_LCL268_30_3').style.display = "none";</script><li class="note" id="note_LCL268_30_4"><a class="footnoteCrossrefLink" href="#target_note_LCL268_30_4" title="Click to highlight in text"><sup class="lineRef">4</sup>Iam P. quiddam commenticium? <span class="italic">ed</span>.</a></li><script type="text/javascript">document.getElementById('note_LCL268_30_4').style.display = "none";</script><li class="note" id="note_LCL268_30_5"><a class="footnoteCrossrefLink" href="#target_note_LCL268_30_5" title="Click to highlight in text"><sup class="lineRef">5</sup>ardorum <span class="italic">pr. B</span>: ardorem.</a></li><script type="text/javascript">document.getElementById('note_LCL268_30_5').style.display = "none";</script><li class="note" id="note_LCL268_30_6"><a class="footnoteCrossrefLink" href="#target_note_LCL268_30_6" title="Click to highlight in text"><sup class="lineRef">6</sup>cingat <span class="italic">Ernesti</span>.</a></li><script type="text/javascript">document.getElementById('note_LCL268_30_6').style.display = "none";</script></ul></section></notes></section>