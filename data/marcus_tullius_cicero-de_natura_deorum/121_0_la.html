<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ipsa invaderet. Eademque haec avis scribitur conchis se solere complere easque cum stomachi calore concoxerit evomere, atque ita eligere ex iis quae sunt<a class="footnoteLink" href="#note_LCL268_242_1" id="target_note_LCL268_242_1"><sup>1</sup></a> <span class="br"></span><span class="lineNumber">125</span><span class="br"></span> esculenta. Ranae autem marinae dicuntur obruere sese harena solere et moveri prope aquam, ad quas quasi ad escam pisces cum accesserint confici a ranis atque consumi. Miluo est quoddam bellum quasi naturale cum corvo; ergo alter alterius ubicumque nanctus est ova frangit. Illud vero (ab Aristotele animadversum a quo pleraque) quis potest non mirari, grues cum loca calidiora petentes maria transmittant trianguli efficere formam? eius autem summo angulo aër ab iis adversus pellitur, deinde sensim ab utroque latere tamquam remis ita pinnis cursus avium levatur; basis autem trianguli, quem<a class="footnoteLink" href="#note_LCL268_242_2" id="target_note_LCL268_242_2"><sup>2</sup></a> efficiunt grues, ea tamquam a puppi ventis adiuvatur; eaeque in tergo praevolantium colla et capita reponunt; quod quia ipse dux facere non potest, quia non habet ubi nitatur, revolat ut ipse quoque quiescat, in eius locum succedit ex iis quae adquierunt, eaque vicissitudo in omni cursu conservatur. <span class="br"></span><span class="lineNumber">126</span><span class="br"></span> Multa eius modi proferre possum, sed genus ipsum videtis. Iam vero illa etiam notiora, quanto se opere custodiant bestiae, ut in pastu circumspectent, ut in cubilibus delitiscant.</p>
<p>L. Atque illa mirabilia, quod—ea quae nuper, id est paucis ante saeclis,<a class="footnoteLink" href="#note_LCL268_242_3" id="target_note_LCL268_242_3"><sup>3</sup></a>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_242_1"><a class="footnoteCrossrefLink" href="#target_note_LCL268_242_1" title="Click to highlight in text"><sup class="lineRef">1</sup>sint <span class="italic">Ernesti</span>.</a></li><script type="text/javascript">document.getElementById('note_LCL268_242_1').style.display = "none";</script><li class="note" id="note_LCL268_242_2"><a class="footnoteCrossrefLink" href="#target_note_LCL268_242_2" title="Click to highlight in text"><sup class="lineRef">2</sup>quem <span class="italic">dett</span>.: quam.</a></li><script type="text/javascript">document.getElementById('note_LCL268_242_2').style.display = "none";</script><li class="note inline" id="note_LCL268_242_3"><a class="footnoteCrossrefLink" href="#target_note_LCL268_242_3" title="Click to highlight in text"><sup class="lineRef">3</sup>id . . . saeclis <span class="italic">secl. Cobet</span>.</a></li><script type="text/javascript">document.getElementById('note_LCL268_242_3').style.display = "none";</script></ul></section></notes></section>