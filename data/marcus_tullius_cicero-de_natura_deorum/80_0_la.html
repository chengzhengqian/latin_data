<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
in mundo facilius; est ergo in eo virtus. Sapiens est igitur, et propterea deus.</p>
<p>XV. “Atque hac mundi divinitate perspecta tribuenda est sideribus eadem divinitas, quae ex mobilissima purissimaque aetheris parte gignuntur neque ulla praeterea sunt admixta natura totaque sunt calida atque perlucida, ut ea quoque rectissime et animantia esse et sentire atque intellegere dicantur. <span class="br"></span><span class="lineNumber">40</span><span class="br"></span> Atque ea quidem tota esse ignea duorum sensuum testimonio confirmari Cleanthes putat, tactus et oculorum. Nam solis et candor<a class="footnoteLink" href="#note_LCL268_160_1" id="target_note_LCL268_160_1"><sup>1</sup></a> inlustrior est quam ullius ignis, quippe qui inmenso mundo tam longe lateque conluceat, et is eius tactus est non ut tepefaciat solum sed etiam saepe comburat, quorum neutrum faceret nisi esset igneus. ‘Ergo’ inquit ‘cum sol igneus sit, Oceanique alatur umoribus quia nullus ignis sine pastu aliquo posset permanere, necesse est aut ei similis sit igni quem adhibemus ad usum atque victum aut et qui corporibus animantium <span class="br"></span><span class="lineNumber">41</span><span class="br"></span> continetur. Atqui hic noster ignis quem usus vitae requirit confector est et consumptor omnium, idemque quocumque invasit cuncta disturbat ac dissipat; contra ille corporeus vitalis et salutaris omnia conservat alit auget sustinet sensuque adficit.’ Negat ergo esse dubium horum ignium sol utri similis sit, cum is quoque efficiat ut omnia floreant 
</p></section><notes><section class="footnotes"><ul><li class="note" id="note_LCL268_160_1"><a class="footnoteCrossrefLink" href="#target_note_LCL268_160_1" title="Click to highlight in text"><sup class="lineRef">1</sup>et candor <span class="italic">Klotz</span>: calor et candor <span class="italic">A, B</span>, candor <span class="italic">dett</span>.</a></li><script type="text/javascript">document.getElementById('note_LCL268_160_1').style.display = "none";</script></ul></section></notes></section>