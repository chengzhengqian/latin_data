<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
quarum est cotidiana conveniens constansque conversio nec habent aetherios cursus neque caelo inhaerentes, ut plerique dicunt physicae rationis ignari; non est enim aetheris ea natura ut vi sua Stellas conplexa contorqueat, nam tenuis ac perlucens et aequabili calore suffusus aether non satis aptus <span class="br"></span><span class="lineNumber">55</span><span class="br"></span> ad stellas continendas videtur; habent igitur suam sphaeram stellae inerrantes ab aetheria coniunctione secretam et liberam. Earum autem perennes cursus atque perpetui cum admirabili incredibilique constantia declarant in his vim et mentem esse divinam, ut haec ipsa qui non sentiat deorum vim habere is nihil omnino sensurus esse videatur.</p>
<span class="br"></span><span class="lineNumber">56</span><span class="br"></span><p>“Nulla igitur in caelo nec fortuna nec temeritas nec erratio nec vanitas inest contraque omnis ordo veritas ratio constantia; quaeque his vacant ementita et falsa plenaque erroris, ea circum terras infra lunam (quae omnium ultima est) in terrisque versantur. Caelestium<a class="footnoteLink" href="#note_LCL268_176_1" id="target_note_LCL268_176_1"><sup>1</sup></a> ergo admirabilem ordinem incredibilemque constantiam, ex qua conservatio et salus omnium omnis oritur, qui vacare mente putat is ipse mentis expers habendus est.</p>
<span class="br"></span><span class="lineNumber">57</span><span class="br"></span><p>“Haud ergo, ut opinor, erravero si a principe investigandae veritatis huius disputationis principium duxero.</p>
<p>XXII. Zeno igitur naturam ita definit ut eam dicat ignem esse artificiosum, ad gignendum 
</p></section><notes><section class="footnotes"><ul><li class="note" id="note_LCL268_176_1"><a class="footnoteCrossrefLink" href="#target_note_LCL268_176_1" title="Click to highlight in text"><sup class="lineRef">1</sup>caelestium <span class="italic">dett</span>.: caelestem <span class="italic">A, B</span>.</a></li><script type="text/javascript">document.getElementById('note_LCL268_176_1').style.display = "none";</script></ul></section></notes></section>