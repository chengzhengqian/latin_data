<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
nunc reprehendo quod ad voluptatem omnia referantur (alia est ea quaestio), sed doceo deos vestros esse voluptatis expertes, ita vestro iudicio ne beatos quidem.</p>
<span class="br"></span><span class="lineNumber">114</span><span class="br"></span>
<p>XLI. ‘At dolore vacant.’ Satin est id ad illam abundantem bonis vitam beatissimam? ‘Cogitat’ inquiunt ‘adsidue beatum esse se; habet enim nihil aliud quod agitet in mente.’ Conprehende igitur animo et propone ante oculos deum nihil aliud in omni aeternitate nisi ‘Mihi pulchre est’ et ‘Ego beatus sum’ cogitantem. Nec tamen video quo modo non vereatur iste deus beatus ne intereat, cum sine ulla intermissione pulsetur agiteturque atomorum incursione sempiterna, cumque ex ipso imagines semper afluant. Ita nec beatus est vester deus nec aeternus.</p>
<span class="br"></span><span class="lineNumber">115</span><span class="br"></span><p>“‘At etiam de sanctitate, de pietate adversus deos libros scripsit Epicurus.’ At quo modo in his loquitur? Ut T. Coruncanium aut P. Scaevolam pontifices maximos te audire dicas, non eum qui sustulerit omnem funditus religionem nec manibus ut Xerxes sed rationibus deorum inmortalium templa et aras everterit. Quid est enim, cur deos ab hominibus colendos dicas, cum dei non modo homines non <span class="br"></span><span class="lineNumber">116</span><span class="br"></span> colant<a class="footnoteLink" href="#note_LCL268_110_1" id="target_note_LCL268_110_1"><sup>1</sup></a> sed omnino nihil curent nihil agant? ‘At est eorum eximia quaedam praestansque natura, ut ea debeat ipsa per se ad se colendam allicere sapientem.’ An quicquam eximium potest esse in <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_110_1"><a class="footnoteCrossrefLink" href="#target_note_LCL268_110_1" title="Click to highlight in text"><sup class="lineRef">1</sup>hominibus non consulant <span class="italic">Manutius</span>.</a></li><script type="text/javascript">document.getElementById('note_LCL268_110_1').style.display = "none";</script></ul></section></notes></section>