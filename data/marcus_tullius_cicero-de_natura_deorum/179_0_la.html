<section class="div1 language" lang="la"><header><hgroup><h1>Cicero</h1></hgroup></header><section class="div2">
<blockquote><p>
<span class="line">quem neque quo pacto fallam nec quid inde auferam</span><span class="linebreak"></span>
<span class="line">nec quem dolum ad eum aut machinam commoliar</span><span class="linebreak"></span>
<span class="line">scio quicquam: ita omnes meos dolos fallacias</span><span class="linebreak"></span>
<span class="line">praestrigias praestrinxit commoditas patris.</span><span class="linebreak"></span>
</p></blockquote>
<p>Quid ergo isti doli, quid machinae, quid fallaciae praestrigiaeque num sine ratione esse potuerunt? O praeclarum munus deorum, ut Phormio possit dicere:</p>
<blockquote><p>
<span class="line">cedo senem; iam instructa sunt mi in corde consilia omnia!</span><span class="linebreak"></span>
</p></blockquote>
<span class="br"></span><span class="lineNumber">74</span><span class="br"></span><p>XXX. “Sed exeamus e theatro, veniamus in forum. Sessum it praetor. Quid ut iudicetur? Qui tabularium incenderit. Quod facinus occultius? at<a class="footnoteLink" href="#note_LCL268_358_1" id="target_note_LCL268_358_1"><sup>1</sup></a> se Q. Sosius splendidus eques Romanus ex agro Piceno fecisse confessus est. Qui transscripserit tabulas publicas. Id quoque L. Alenus fecit, cum chirographum sex primorum imitatus est: quid hoc homine sollertius? Cognosce alias quaestiones, auri Tolossani, coniurationis Iugurthinae; repete superiora, Tubuli de pecunia capta ob rem iudicandam, posteriora, de incestu rogatione Peducaea, tum haec cotidiana, sicae veneni<a class="footnoteLink" href="#note_LCL268_358_2" id="target_note_LCL268_358_2"><sup>2</sup></a> peculatus, testamentorum etiam, lege nova quaestiones. Inde illa actio ‘ope consilioque tuo furtum aio factum esse,’ inde tot iudicia de fide mala, tutelae, mandati, pro socio, fiduciae, reliqua quae ex empto aut vendito aut conducto aut locato contra fidem fiunt, inde iudicium 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_358_1"><a class="footnoteCrossrefLink" href="#target_note_LCL268_358_1" title="Click to highlight in text"><sup class="lineRef">1</sup>at <span class="italic">B</span>: ad <span class="italic">A</span>, id <span class="italic">Davies</span>, at id <span class="italic">Schütz</span>.</a></li><script type="text/javascript">document.getElementById('note_LCL268_358_1').style.display = "none";</script><li class="note" id="note_LCL268_358_2"><a class="footnoteCrossrefLink" href="#target_note_LCL268_358_2" title="Click to highlight in text"><sup class="lineRef">2</sup>veneni <span class="italic">dett</span>.: venena <span class="italic">A, B</span>.</a></li><script type="text/javascript">document.getElementById('note_LCL268_358_2').style.display = "none";</script></ul></section></notes></section>