<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

nervis, est autem multiplex et tortuosa, arcetque et continet sive illud aridum est sive umidum quod recepit, ut id mutari et concoqui possit, eaque tum astringitur tum relaxatur, atque omne quod accepit cogit et confundit, ut facile et calore, quem multum habet, et terendo cibo et praeterea spiritu omnia cocta atque confecta in reliquum corpus dividantur.</p>
<p>LV. In pulmonibus autem inest raritas quaedam et adsimilis spongiis mollitudo ad hauriendum spiritum aptissima, qui tum se contrahunt adspirantes, tum in respiratu dilatantur, ut frequenter ducatur cibus <span class="br"></span><span class="lineNumber">137</span><span class="br"></span> animalis quo maxime aluntur animantes. Ex intestinis autem alvo<a class="footnoteLink" href="#note_LCL268_254_1" id="target_note_LCL268_254_1"><sup>1</sup></a> secretus a reliquo cibo sucus is quo alimur permanat ad iecur per quasdam a medio intestino usque ad portas iecoris (sic enim appellantur) ductas et derectas vias, quae pertinent ad iecur eique adhaerent; atque inde aliae &lt;alio&gt;<a class="footnoteLink" href="#note_LCL268_254_2" id="target_note_LCL268_254_2"><sup>2</sup></a> pertinentes sunt, per quas cadit cibus a iecore dilapsus. Ab eo cibo cum est secreta bilis eique umores qui e renibus profunduntur, reliqua se in sanguinem vertunt ad easdemque portas iecoris confluunt, ad quas omnes eius viae pertinent; per quas lapsus cibus in hoc ipso loco in eam venam quae cava appellatur confunditur perque eam ad cor confectus iam coctusque<a class="footnoteLink" href="#note_LCL268_254_3" id="target_note_LCL268_254_3"><sup>3</sup></a> perlabitur; a corde autem in totum corpus distribuitur per venas admodum multas in omnes partes corporis pertinentes. <span class="br"></span><span class="lineNumber">138</span><span class="br"></span> Quem ad modum autem reliquiae cibi depellantur tum astringentibus se intestinis tum relaxantibus, 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_254_1"><a class="footnoteCrossrefLink" href="#target_note_LCL268_254_1" title="Click to highlight in text"><sup class="lineRef">1</sup>alvo <span class="italic">om. dett</span>.</a></li><script type="text/javascript">document.getElementById('note_LCL268_254_1').style.display = "none";</script><li class="note inline" id="note_LCL268_254_2"><a class="footnoteCrossrefLink" href="#target_note_LCL268_254_2" title="Click to highlight in text"><sup class="lineRef">2</sup><span class="italic">Heindorf</span>: &lt;ad renes&gt; <span class="italic">Ascensius</span>.</a></li><script type="text/javascript">document.getElementById('note_LCL268_254_2').style.display = "none";</script><li class="note" id="note_LCL268_254_3"><a class="footnoteCrossrefLink" href="#target_note_LCL268_254_3" title="Click to highlight in text"><sup class="lineRef">3</sup><span class="italic">Ascensius</span>: coactusque <span class="italic"><span class="sc">MSS</span></span>., concoctusque <span class="italic">Madvig</span>.</a></li><script type="text/javascript">document.getElementById('note_LCL268_254_3').style.display = "none";</script></ul></section></notes></section>