<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
ea natura quae sua voluptate laetans nihil nec actura sit umquam neque agat neque egerit? quae porro pietas ei debetur a quo nihil acceperis? aut quid omnino cuius nullum meritum sit ei deberi potest? Est enim pietas iustitia adversum deos; cum quibus quid potest nobis esse iuris, cum homini nulla cum deo sit communitas? Sanctitas autem est scientia colendorum deorum; qui quam ob rem colendi sint non intellego nullo nec accepto ab iis nec sperato <span class="br"></span><span class="lineNumber">117</span><span class="br"></span> bono.</p>
<p>XLII. Quid est autem quod deos veneremur propter admirationem eius naturae in qua egregium nihil videmus<a class="footnoteLink" href="#note_LCL268_112_1" id="target_note_LCL268_112_1"><sup>1</sup></a>?</p>
<p>â€œNam superstitione, quod gloriari soletis, facile est liberari cum sustuleris omnem vim deorum; nisi forte Diagoram aut Theodorum qui omnino deos esse negabant censes superstitiosos esse potuisse; ego ne Protagoram quidem, cui neutrum licuerit, nec esse deos nec non esse. Horum enim sententiae omnium non modo superstitionem tollunt in qua inest timor inanis deorum, sed etiam religionem quae deorum <span class="br"></span><span class="lineNumber">118</span><span class="br"></span> cultu pio continetur. Quid, ii qui dixerunt totam de dis inmortalibus opinionem fictam esse ab hominibus sapientibus rei publicae causa, ut quos ratio non posset eos ad officium religio duceret, nonne omnem religionem funditus sustulerunt? Quid, Prodicus Cius, qui ea quae prodessent hominum vitae deorum 
</p></section><notes><section class="footnotes"><ul><li class="note" id="note_LCL268_112_1"><a class="footnoteCrossrefLink" href="#target_note_LCL268_112_1" title="Click to highlight in text"><sup class="lineRef">1</sup>videamus <span class="italic">Alan</span>.</a></li><script type="text/javascript">document.getElementById('note_LCL268_112_1').style.display = "none";</script></ul></section></notes></section>