<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
oculis sevocare, sed quo magis sevoco eo minus id quod tu vis possum mente comprehendere.</p>
<p>IX. ‘Nihil est mundo melius in rerum natura.’ Ne in terris quidem urbe nostra: num igitur idcirco in urbe esse rationem cogitationem mentem putas, aut, quoniam non sit, num idcirco existimas formicam anteponendam esse huic pulcherrumae urbi, quod in urbe sensus sit nullus, in formica non modo sensus sed etiam mens ratio memoria? Videre oportet, Balbe, quid tibi <span class="br"></span><span class="lineNumber">22</span><span class="br"></span> concedatur, non te ipsum quod velis sumere. Istum enim locum totum illa vetus Zenonis brevis et ut tibi videbatur acuta conclusio dilatavit. Zeno enim ita concludit: ‘Quod ratione utitur id melius est quam id quod ratione non utitur; nihil autem mundo melius; <span class="br"></span><span class="lineNumber">23</span><span class="br"></span> ratione igitur mundus utitur.’ Hoc si placet, iam efficies ut mundus optime librum legere videatur; Zenonis enim vestigiis hoc modo rationem poteris concludere: ‘Quod litteratum est id est melius quam quod non est litteratum; nihil autem mundo melius; litteratus igitur est mundus.’ Isto modo etiam disertus et quidem mathematicus, musicus, omni denique doctrina eruditus, postremo philosophus.<a class="footnoteLink" href="#note_LCL268_306_1" id="target_note_LCL268_306_1"><sup>1</sup></a> Saepe dixisti nihil fieri nisi ex eo, nec illam vim esse naturae ut sui dissimilia posset effingere: concedam non modo animantem et sapientem esse mundum sed fidicinem etiam et tubicinem, quoniam earum quoque artium homines ex eo procreantur? Nihil igitur <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_306_1"><a class="footnoteCrossrefLink" href="#target_note_LCL268_306_1" title="Click to highlight in text"><sup class="lineRef">1</sup><span class="italic">post</span> philosophus <span class="italic">addit</span> erit mundus <span class="italic">det</span>.</a></li><script type="text/javascript">document.getElementById('note_LCL268_306_1').style.display = "none";</script></ul></section></notes></section>