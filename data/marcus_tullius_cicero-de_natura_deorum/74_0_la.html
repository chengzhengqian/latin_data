<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
caloris eaque hieme sit<a class="footnoteLink" href="#note_LCL268_148_1" id="target_note_LCL268_148_1"><sup>1</sup></a> densior ob eamque causam calorem insitum in terris contineat<a class="footnoteLink" href="#note_LCL268_148_2" id="target_note_LCL268_148_2"><sup>2</sup></a> artius.</p>
<span class="br"></span><span class="lineNumber">26</span><span class="br"></span><p>X. Longa est oratio multaeque rationes quibus doceri possit omnia quae terra concipiat semina quaeque ipsa ex se generata stirpibus infixa contineat ea temperatione caloris et oriri et augescere. Atque aquae etiam admixtum esse calorem primum ipse liquor aquae declarat [effusio],<a class="footnoteLink" href="#note_LCL268_148_3" id="target_note_LCL268_148_3"><sup>3</sup></a> quae neque conglaciaret frigoribus neque nive pruinaque concresceret nisi eadem se admixto calore liquefacta et dilapsa diffunderet; itaque et aquilonibus<a class="footnoteLink" href="#note_LCL268_148_4" id="target_note_LCL268_148_4"><sup>4</sup></a> reliquisque frigoribus adiectis<a class="footnoteLink" href="#note_LCL268_148_5" id="target_note_LCL268_148_5"><sup>5</sup></a> durescit umor et idem vicissim mollitur tepefactus et tabescit calore. Atque etiam maria agitata ventis ita tepescunt ut intellegi facile possit in tantis illis umoribus esse inclusum calorem; nec enim ille externus et adventicius habendus est tepor sed ex intimis maris partibus agitatione excitatus, quod nostris quoque corporibus contingit cum motu atque exercitatione recalescunt. Ipse vero aer, qui natura est maxime frigidus, minime est expers caloris; <span class="br"></span><span class="lineNumber">27</span><span class="br"></span> ille vero et multo quidem calore admixtus est, ipse enim oritur ex respiratione aquarum, earum enim quasi vapor quidam aer habendus est, is autem existit motu eius caloris qui aquis continetur, quam similitudinem cernere possumus in iis aquis<a class="footnoteLink" href="#note_LCL268_148_6" id="target_note_LCL268_148_6"><sup>6</sup></a> quae effervescunt subditis ignibus. Iam vero reliqua quarta pars mundi: ea et ipsa tota natura fervida est et 





</p></section><notes><section class="footnotes"><ul><li class="note" id="note_LCL268_148_1"><a class="footnoteCrossrefLink" href="#target_note_LCL268_148_1" title="Click to highlight in text"><sup class="lineRef">1</sup>fit <span class="italic">dett</span>.</a></li><script type="text/javascript">document.getElementById('note_LCL268_148_1').style.display = "none";</script><li class="note inline" id="note_LCL268_148_2"><a class="footnoteCrossrefLink" href="#target_note_LCL268_148_2" title="Click to highlight in text"><sup class="lineRef">2</sup>continet <span class="italic">Heindorf</span>.</a></li><script type="text/javascript">document.getElementById('note_LCL268_148_2').style.display = "none";</script><li class="note" id="note_LCL268_148_3"><a class="footnoteCrossrefLink" href="#target_note_LCL268_148_3" title="Click to highlight in text"><sup class="lineRef">3</sup>effusio <span class="italic">om. det</span>.: effusae <span class="italic">B</span>, et fusio <span class="italic">Gruter</span>.</a></li><script type="text/javascript">document.getElementById('note_LCL268_148_3').style.display = "none";</script><li class="note" id="note_LCL268_148_4"><a class="footnoteCrossrefLink" href="#target_note_LCL268_148_4" title="Click to highlight in text"><sup class="lineRef">4</sup>aquiloniis? <span class="italic">ed</span>.</a></li><script type="text/javascript">document.getElementById('note_LCL268_148_4').style.display = "none";</script><li class="note inline" id="note_LCL268_148_5"><a class="footnoteCrossrefLink" href="#target_note_LCL268_148_5" title="Click to highlight in text"><sup class="lineRef">5</sup>adstrictus <span class="italic">Heindorf</span>.</a></li><script type="text/javascript">document.getElementById('note_LCL268_148_5').style.display = "none";</script><li class="note" id="note_LCL268_148_6"><a class="footnoteCrossrefLink" href="#target_note_LCL268_148_6" title="Click to highlight in text"><sup class="lineRef">6</sup>iis aquis <span class="italic">ed. Rom</span>.: his aquis <span class="italic"><span class="sc">mss</span></span>. aeneis <span class="italic">Allen</span> (aeneis, aenis <span class="italic">post</span> quae <span class="italic">addunt dett.</span>).</a></li><script type="text/javascript">document.getElementById('note_LCL268_148_6').style.display = "none";</script></ul></section></notes></section>