<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
et mari continuatus et iunctus est et natura fertur ad caelum, cuius tenuitate et calore temperatus vitalem et salutarem spiritum praebet animantibus. Quem complexa summa pars caeli, quae aetheria dicitur, et suum retinet ardorem tenuem et nulla admixtione concretum et cum aëris extremitate coniungitur.</p>
<p>XLVI. In aethere autem astra volvuntur, quae se et nisu suo conglobata continent et forma ipsa figuraque sua momenta sustentant; sunt enim rotunda, quibus formis, ut ante dixisse videor, <span class="br"></span><span class="lineNumber">118</span><span class="br"></span> minime noceri potest. Sunt autem stellae natura flammeae, quocirca terrae maris aquarum<a class="footnoteLink" href="#note_LCL268_234_1" id="target_note_LCL268_234_1"><sup>1</sup></a> vaporibus aluntur iis qui a sole ex agris tepefactis et ex aquis excitantur; quibus altae renovataeque stellae atque omnis aether refundunt eadem et rursum trahunt indidem, nihil ut fere intereat aut admodum paululum quod astrorum ignis et aetheris flamma consumit. Ex quo eventurum nostri putant id de quo Panaetium addubitare dicebant, ut ad extremum omnis mundus ignesceret, cum umore consumpto neque terra ali posset nec remearet aër, cuius ortus aqua omni exhausta esse non posset; ita relinqui nihil praeter ignem, a quo rursum animante ac deo renovatio <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_234_1"><a class="footnoteCrossrefLink" href="#target_note_LCL268_234_1" title="Click to highlight in text"><sup class="lineRef">1</sup>aquarumque reliquarum <span class="italic">Probus, Plasberg</span>.</a></li><script type="text/javascript">document.getElementById('note_LCL268_234_1').style.display = "none";</script></ul></section></notes></section>