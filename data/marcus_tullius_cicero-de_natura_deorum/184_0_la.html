<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
acerbe quam praedones necatos. Anaxarchum Democriteum a Cyprio tyranno excarnificatum accepimus, Zenonem Eleatem<a class="footnoteLink" href="#note_LCL268_368_1" id="target_note_LCL268_368_1"><sup>1</sup></a> in tormentis necatum; quid dicam de Socrate, cuius morti inlacrimare<a class="footnoteLink" href="#note_LCL268_368_2" id="target_note_LCL268_368_2"><sup>2</sup></a> soleo Platonem legens? Videsne igitur deorum iudicio, si vident res humanas, discrimen esse sublatum?</p>
<span class="br"></span><span class="lineNumber">83</span><span class="br"></span><p>XXXIV. Diogenes quidem Cynicus dicere solebat Harpalum, qui temporibus illis praedo felix habebatur, contra deos testimonium dicere quod in illa fortuna tam diu viveret. Dionysius, de quo ante dixi, cum fanum Proserpinae Locris expilavisset navigabat Syracusas, isque cum secundissumo vento cursum teneret, ridens ‘Videtisne’ inquit, ‘amici, quam bona a dis inmortalibus navigatio sacrilegis detur?’ Idque<a class="footnoteLink" href="#note_LCL268_368_3" id="target_note_LCL268_368_3"><sup>3</sup></a> homo acutus cum bene planeque percepisset, in eadem sententia perseverabat; qui cum ad Peloponnesum classem appulisset et in fanum venisset Iovis Olympii, aureum ei detraxit amiculum grandi pondere, quo Iovem ornarat e manubiis Karthaginiensium tyrannus Gelo, atque in eo etiam cavillatus est aestate grave esse aureum amiculum, hieme frigidum, eique laneum pallium iniecit, cum id esse<a class="footnoteLink" href="#note_LCL268_368_4" id="target_note_LCL268_368_4"><sup>4</sup></a> ad omne anni tempus<a class="footnoteLink" href="#note_LCL268_368_5" id="target_note_LCL268_368_5"><sup>5</sup></a> diceret. Idemque Aesculapii Epidauri barbam auream demi iussit, neque enim convenire barbatum esse filium cum in <span class="br"></span><span class="lineNumber">84</span><span class="br"></span> omnibus fanis pater inberbis esset. Etiam mensas argenteas de omnibus delubris iussit auferri, in quibus cum more veteris Graeciae inscriptum esset 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_368_1"><a class="footnoteCrossrefLink" href="#target_note_LCL268_368_1" title="Click to highlight in text"><sup class="lineRef">1</sup>Eleatem <span class="italic">Marsus</span>: Elete <span class="italic">A</span>, Elee <span class="italic">B</span>, Eleae <span class="italic">dett</span>.</a></li><script type="text/javascript">document.getElementById('note_LCL268_368_1').style.display = "none";</script><li class="note" id="note_LCL268_368_2"><a class="footnoteCrossrefLink" href="#target_note_LCL268_368_2" title="Click to highlight in text"><sup class="lineRef">2</sup>inlacrimare <span class="italic">det</span>.: -ri <span class="italic">A, B</span>.</a></li><script type="text/javascript">document.getElementById('note_LCL268_368_2').style.display = "none";</script><li class="note inline" id="note_LCL268_368_3"><a class="footnoteCrossrefLink" href="#target_note_LCL268_368_3" title="Click to highlight in text"><sup class="lineRef">3</sup>idque <span class="italic">Lambinus</span>: atque.</a></li><script type="text/javascript">document.getElementById('note_LCL268_368_3').style.display = "none";</script><li class="note" id="note_LCL268_368_4"><a class="footnoteCrossrefLink" href="#target_note_LCL268_368_4" title="Click to highlight in text"><sup class="lineRef">4</sup>esse aptum <span class="italic">dett</span>.</a></li><script type="text/javascript">document.getElementById('note_LCL268_368_4').style.display = "none";</script><li class="note inline" id="note_LCL268_368_5"><a class="footnoteCrossrefLink" href="#target_note_LCL268_368_5" title="Click to highlight in text"><sup class="lineRef">5</sup>tempus aptum <span class="italic">dett</span>.</a></li><script type="text/javascript">document.getElementById('note_LCL268_368_5').style.display = "none";</script></ul></section></notes></section>