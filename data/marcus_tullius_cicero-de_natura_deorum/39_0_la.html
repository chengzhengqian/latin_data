<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
sunt in nobis? an omnia emendata in illis? Detur id vobis; num etiam una est omnium facies? nam si plures, aliam esse alia pulchriorem necesse est: igitur aliquis non pulcherrimus deus. Si<a class="footnoteLink" href="#note_LCL268_78_1" id="target_note_LCL268_78_1"><sup>1</sup></a> una omnium facies est, florere in caelo Academiam necesse est: si enim nihil inter deum et deum differt, nulla est apud deos cognitio, nulla perceptio.</p>
<span class="br"></span><span class="lineNumber">81</span><span class="br"></span><p>â€œQuid si etiam, Vellei, falsum illud omnino est, nullam aliam nobis de deo cogitantibus speciem nisi hominis occurrere? tamenne ista tam absurda defendes? Nobis fortasse sic occurrit ut dicis; a parvis enim<a class="footnoteLink" href="#note_LCL268_78_2" id="target_note_LCL268_78_2"><sup>2</sup></a> Iovem Iunonem Minervam Neptunum Vulcanum Apollinem reliquos deos ea facie novimus qua pictores fictoresque voluerunt, neque solum facie sed etiam ornatu aetate vestitu. At non Aegyptii nec Syri nec fere cuncta barbaria; firmiores enim videas apud eos opiniones esse de bestiis quibusdam quam apud nos de sanctissimis templis <span class="br"></span><span class="lineNumber">82</span><span class="br"></span> et simulacris deorum. Etenim fana multa spoliata et simulacra deorum de locis sanctissimis ablata vidimus<a class="footnoteLink" href="#note_LCL268_78_3" id="target_note_LCL268_78_3"><sup>3</sup></a> a nostris, at vero ne fando quidem auditum est crocodilum aut ibin aut faelem violatum ab Aegyptio. Quid igitur censes? Apim illum sanctum Aegyptiorum bovem nonne deum videri Aegyptiis? Tam hercle quam tibi illam vestram Sospitam. Quam tu numquam ne in somnis quidem 


</p></section><notes><section class="footnotes"><ul><li class="note" id="note_LCL268_78_1"><a class="footnoteCrossrefLink" href="#target_note_LCL268_78_1" title="Click to highlight in text"><sup class="lineRef">1</sup>sin? <span class="italic">ed</span>.</a></li><script type="text/javascript">document.getElementById('note_LCL268_78_1').style.display = "none";</script><li class="note inline" id="note_LCL268_78_2"><a class="footnoteCrossrefLink" href="#target_note_LCL268_78_2" title="Click to highlight in text"><sup class="lineRef">2</sup>a parvis enim <span class="italic">Klotz</span>: apparuisse.</a></li><script type="text/javascript">document.getElementById('note_LCL268_78_2').style.display = "none";</script><li class="note" id="note_LCL268_78_3"><a class="footnoteCrossrefLink" href="#target_note_LCL268_78_3" title="Click to highlight in text"><sup class="lineRef">3</sup>vidimus <span class="italic">Bouhier</span>: videmus.</a></li><script type="text/javascript">document.getElementById('note_LCL268_78_3').style.display = "none";</script></ul></section></notes></section>