<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

alterum spatiis inmutabilibus ab ortu ad occasum commeans nullum umquam cursus sui vestigium inflectat, alterum autem continuas conversiones duas isdem spatiis cursibusque conficiat, ex utraque re et mundi volubilitas, quae nisi in globosa forma esse non posset, et stellarum rotundi ambitus cognoscuntur.</p>
<p>“Primusque sol, qui astrorum tenet principatum, ita movetur ut cum terras larga luce compleverit easdem modo his modo illis ex partibus opacet; ipsa enim umbra terrae soli officiens noctem efficit. Nocturnorum autem spatiorum eadem est aequabilitas quae diurnorum. Eiusdemque solis tum accessus modici tum recessus et frigoris et caloris modum temperant. Circumitus enim solis orbium quinque et sexaginta et trecentorum quarta fere diei parte addita conversionem conficiunt annuam; inflectens autem sol cursum tum ad septem triones tum ad meridiem aestates et hiemes efficit et ea duo tempora quorum alterum hiemi senescenti adiunctum est alterum aestati. Ita ex quattuor temporum mutationibus omnium quae terra marique gignuntur initia causaeque ducuntur.</p>
<span class="br"></span><span class="lineNumber">50</span><span class="br"></span><p>“Iam solis annuos cursus spatiis menstruis luna consequitur, cuius tenuissimum lumen facit proxiraus accessus ad solem, digressus autem longissimus quisque plenissimum. Neque solum eius species ac forma mutatur tum crescendo tum defectibus in initia recurrendo, sed etiam regio, quae tum est <span class="br"></span><span class="lineNumber"></span><span class="br"></span>
</p></section><notes></notes></section>