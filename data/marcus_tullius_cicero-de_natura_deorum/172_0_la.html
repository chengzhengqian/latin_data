<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Diana prima natus dicitur, secundus Mercurio et Venere secunda, tertius qui idem est Anteros Marte et Venere tertia. Atque haec quidem aliaque eius modi ex vetere Graeciae fama collecta sunt, quibus intellegis resistendum esse ne perturbentur religiones; vestri autem non modo haec non refellunt verum etiam confirmant interpretando quorsum quidque pertineat. Sed eo iam unde huc digressi sumus revertamur.</p>
<span class="br"></span><span class="lineNumber">61</span><span class="br"></span><p>XXIV. “. . . Num censes igitur subtiliore ratione opus esse ad haec refellenda? Nam mentem fidem spem virtutem honorem victoriam salutem concordiam ceteraque eius modi rerum vim habere videmus, non deorum. Aut enim in nobismet insunt ipsis, ut mens ut spes ut fides ut virtus ut concordia, aut optandae nobis sunt, ut honos ut salus ut victoria; quarum rerum utilitatem video, video etiam consecrata simulacra, quare autem in iis vis deorum insit tum intellegam cum<a class="footnoteLink" href="#note_LCL268_344_1" id="target_note_LCL268_344_1"><sup>1</sup></a> cognovero. Quo in genere vel maxime est Fortuna numeranda, quam nemo ab inconstantia et temeritate seiunget, quae digna certe non sunt deo.</p>
<span class="br"></span><span class="lineNumber">62</span><span class="br"></span><p>“Iam vero quid vos illa delectat explicatio fabularum et enodatio nominum? Exsectum a filio Caelum, vinctum itidem a filio Saturnum, haec et alia generis eiusdem ita defenditis ut ii qui ista finxerunt non <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_344_1"><a class="footnoteCrossrefLink" href="#target_note_LCL268_344_1" title="Click to highlight in text"><sup class="lineRef">1</sup>cum &lt;ex te&gt;<span class="italic">Bouhier</span>.</a></li><script type="text/javascript">document.getElementById('note_LCL268_344_1').style.display = "none";</script></ul></section></notes></section>