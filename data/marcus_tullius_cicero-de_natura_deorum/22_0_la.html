<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

induxerunt deos feceruntque ut eorum bella proelia pugnas vulnera videremus, odia praeterea discidia discordias, ortus interitus, querellas lamentationes, effusas in omni intemperantia<a class="footnoteLink" href="#note_LCL268_44_1" id="target_note_LCL268_44_1"><sup>1</sup></a> libidines, adulteria, vincula, cum humano genere concubitus mortalisque <span class="br"></span><span class="lineNumber">43</span><span class="br"></span> ex inmortali procreatos. Cum poetarum autem errore coniungere licet portenta magorum Aegyptiorumque in eodem genere dementiam, tum etiam vulgi opiniones, quae in maxima inconstantia veritatis ignoratione versantur.</p>
<p>“Ea qui consideret quam inconsulte ac temere dicantur, venerari Epicurum et in eorum ipsorum numero de quibus haec quaestio est habere debeat. Solus enim vidit primum esse deos, quod in omnium animis eorum notionem inpressisset ipsa natura. Quae est enim gens aut quod genus hominum, quod non habeat sine doctrina anticipationem quandam deorum? quam appellat πρóληψιν Epicurus, id est anteceptam animo rei quandam informationem, sine qua nec intellegi quicquam nec quaeri nec disputari possit.<a class="footnoteLink" href="#note_LCL268_44_2" id="target_note_LCL268_44_2"><sup>2</sup></a> Cuius rationis vim atque utilitatem ex illo caelesti Epicuri de regula et iudicio volumine accepimus.</p>
<span class="br"></span><span class="lineNumber">44</span><span class="br"></span><p>XVII. Quod igitur fundamentum huius quaestionis est, id praeclare iactum videtis. Cum enim non instituto aliquo aut more aut lege sit opinio constituta maneatque ad unum omnium firma consensio, intellegi necesse est esse deos, quoniam insitas eorum vel potius innatas cognitiones habemus; de quo autem omnium natura consentit, id verum esse 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_44_1"><a class="footnoteCrossrefLink" href="#target_note_LCL268_44_1" title="Click to highlight in text"><sup class="lineRef">1</sup>omnem intemperantiam? <span class="italic">ed</span>.</a></li><script type="text/javascript">document.getElementById('note_LCL268_44_1').style.display = "none";</script><li class="note" id="note_LCL268_44_2"><a class="footnoteCrossrefLink" href="#target_note_LCL268_44_2" title="Click to highlight in text"><sup class="lineRef">2</sup>possit <span class="italic">dett</span>.: potest <span class="italic">A, B</span>.</a></li><script type="text/javascript">document.getElementById('note_LCL268_44_2').style.display = "none";</script></ul></section></notes></section>