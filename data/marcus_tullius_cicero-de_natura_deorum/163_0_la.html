<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>Iovis est &lt;et&gt;<a class="footnoteLink" href="#note_LCL268_326_1" id="target_note_LCL268_326_1"><sup>1</sup></a> Asteriae Latonae sororis, qui Tyri maxime colitur, cuius Karthaginem filiam ferunt. Quintus in India qui Belus dicitur. Sextus hic ex Alcmena quem Iuppiter genuit, sed tertius Iuppiter quoniam ut iam docebo pluris Ioves etiam accepimus.</p>
<span class="br"></span><span class="lineNumber">43</span><span class="br"></span><p>XVII. “Quando enim me in hunc locum deduxit oratio, docebo meliora me didicisse de colendis dis inmortalibus iure pontificio et more maiorum capedunculis iis quas Numa nobis reliquit, de quibus in illa aureola oratiuncula dicit Laelius, quam rationibus Stoicorum. Si enim vos sequar, dic quid ei respondeam qui me sic roget: ‘Si di sunt,<a class="footnoteLink" href="#note_LCL268_326_2" id="target_note_LCL268_326_2"><sup>2</sup></a> suntne etiam Nymphae deae? si Nymphae, Panisci etiam et Satyri; hi autem non sunt; ne Nymphae [deae]<a class="footnoteLink" href="#note_LCL268_326_3" id="target_note_LCL268_326_3"><sup>3</sup></a> quidem igitur. At earum templa sunt publice vota et dedicata; ne ceteri quidem ergo di, quorum templa sunt dedicata? Age porro: Iovem et Neptunum deos<a class="footnoteLink" href="#note_LCL268_326_4" id="target_note_LCL268_326_4"><sup>4</sup></a> numeras; ergo etiam Orcus frater eorum deus; et illi qui fluere apud inferos dicuntur, Acheron Cocytus Pyriphlegethon, tum Charon tum Cerberus <span class="br"></span><span class="lineNumber">44</span><span class="br"></span> di putandi. At id quidem repudiandum; ne Orcus quidem igitur; quid dicitis ergo de fratribus?’ Haec Carneades aiebat, non ut deos tolleret (quid enim philosopho minus conveniens?) sed ut Stoicos 


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_326_1"><a class="footnoteCrossrefLink" href="#target_note_LCL268_326_1" title="Click to highlight in text"><sup class="lineRef">1</sup><span class="italic">add. Heindorf</span>.</a></li><script type="text/javascript">document.getElementById('note_LCL268_326_1').style.display = "none";</script><li class="note inline" id="note_LCL268_326_2"><a class="footnoteCrossrefLink" href="#target_note_LCL268_326_2" title="Click to highlight in text"><sup class="lineRef">2</sup><span class="italic">post</span> sunt <span class="italic">lacunam signat Mayor</span>.</a></li><script type="text/javascript">document.getElementById('note_LCL268_326_2').style.display = "none";</script><li class="note" id="note_LCL268_326_3"><a class="footnoteCrossrefLink" href="#target_note_LCL268_326_3" title="Click to highlight in text"><sup class="lineRef">3</sup>deae <span class="italic">om. dett</span>.</a></li><script type="text/javascript">document.getElementById('note_LCL268_326_3').style.display = "none";</script><li class="note inline" id="note_LCL268_326_4"><a class="footnoteCrossrefLink" href="#target_note_LCL268_326_4" title="Click to highlight in text"><sup class="lineRef">4</sup>deos <span class="italic">dett</span>.: deum <span class="italic">A, B</span>.</a></li><script type="text/javascript">document.getElementById('note_LCL268_326_4').style.display = "none";</script></ul></section></notes></section>