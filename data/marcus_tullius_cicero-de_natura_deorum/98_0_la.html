<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

deorum mundum et omnes mundi partes et initio constitutas esse et omni tempore administrari; eamque disputationem tris in partes nostri fere dividunt, quarum prima pars est quae ducitur ab ea ratione quae docet esse deos; quo concesso confitendum est eorum consilio mundum administrari. Secunda est autem quae docet omnes res subiectas esse naturae sentienti ab eaque omnia pulcherrume geri; quo constituto sequitur ab animantibus principiis ea esse generata.<a class="footnoteLink" href="#note_LCL268_196_1" id="target_note_LCL268_196_1"><sup>1</sup></a> Tertius est locus qui ducitur ex admiratione rerum caelestium atque terrestrium.</p>
<span class="br"></span><span class="lineNumber">76</span><span class="br"></span><p>â€œPrimum igitur aut negandum est esse deos, quod et Democritus simulacra et Epicurus imagines inducens quodam pacto negat, aut qui deos esse concedant iis fatendum est eos aliquid agere idque praeclarum; nihil est autem praeclarius mundi administratione; deorum igitur consilio administratur. Quod si aliter est, aliquid profecto sit necesse est melius et maiore vi praeditum quam deus, quale id cumque est, sive inanima natura sive necessitas vi magna incitata haec <span class="br"></span><span class="lineNumber">77</span><span class="br"></span> pulcherrima opera efficiens quae videmus; non est igitur natura deorum praepotens neque excellens, siquidem ea subiecta est ei vel necessitati vel naturae qua caelum maria terrae regantur. Nihil est autem praestantius deo; ab eo igitur mundum necesse est regi; nulli igitur est naturae oboediens aut subiectus deus, omnem ergo regit ipse naturam. Etenim si 
</p></section><notes><section class="footnotes"><ul><li class="note" id="note_LCL268_196_1"><a class="footnoteCrossrefLink" href="#target_note_LCL268_196_1" title="Click to highlight in text"><sup class="lineRef">1</sup>ea esse generata <span class="italic">dett</span>.: eam e. generatam <span class="italic">A, B</span>, omnia e. generata <span class="italic">Heindorf</span>, eum e. generatum <span class="italic">Walker</span>.</a></li><script type="text/javascript">document.getElementById('note_LCL268_196_1').style.display = "none";</script></ul></section></notes></section>