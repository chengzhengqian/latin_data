<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

totius naturae menti atque animo tribuit hoc nomen, tum ultimum et altissimum atque undique circumfusum et extremum omnia cingentem atque conplexum ardorem, qui aether nominetur, certissimum deum iudicat; idemque quasi delirans, in iis libris quos scripsit contra voluptatem, tum fingit formam quandam et speciem deorum, tum divinitatem omnem tribuit astris, tum nihil ratione censet esse divinius. Ita fit ut deus ille quem mente noscimus atque in animi notione tamquam in vestigio volumus <span class="br"></span><span class="lineNumber">38</span><span class="br"></span> reponere nusquam prorsus appareat.</p>
<p>XV. At Persaeus eiusdem Zenonis auditor eos esse<a class="footnoteLink" href="#note_LCL268_40_1" id="target_note_LCL268_40_1"><sup>1</sup></a> habitos deos a quibus aliqua magna utilitas ad vitae cultum esset inventa, ipsasque res utiles et salutares deorum esse vocabulis nuncupatas, ut ne hoc quidem diceret, illa inventa esse deorum, sed ipsa divina; quo quid absurdius quam aut res sordidas atque deformis deorum honore adficere aut homines iam morte deletos reponere in deos, quorum omnis cultus esset futurus in luctu? <span class="br"></span><span class="lineNumber">39</span><span class="br"></span> Iam vero Chrysippus, qui Stoicorum somniorum vaferrumus habetur interpres, magnam turbam congregat ignotorum deorum, atque ita ignotorum ut eos ne coniectura quidem informare possimus, cum mens nostra quidvis videatur cogitatione posse depingere, ait enim vim divinam in ratione esse positam et in universae naturae animo atque mente, ipsumque mundum deum dicit esse et eius animi fusionem universam, tum eius ipsius principatum qui in mente et ratione versetur, communemque rerum 
</p></section><notes><section class="footnotes"><ul><li class="note" id="note_LCL268_40_1"><a class="footnoteCrossrefLink" href="#target_note_LCL268_40_1" title="Click to highlight in text"><sup class="lineRef">1</sup>eos dicit esse <span class="italic">det</span>.</a></li><script type="text/javascript">document.getElementById('note_LCL268_40_1').style.display = "none";</script></ul></section></notes></section>