<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

nomine appellent, ut Epicurus, qui ita dividit: omnium quae sint naturam esse corpora et inane quaeque his accidant. Sed nos cum dicimus natura constare administrarique mundum, non ita dicimus ut glaebam aut fragmentum lapidis aut aliquid eius modi sola<a class="footnoteLink" href="#note_LCL268_202_1" id="target_note_LCL268_202_1"><sup>1</sup></a> cohaerendi natura, sed ut arborem ut animal, in quibus nulla temeritas sed ordo apparet et artis quaedam similitudo.</p>
<span class="br"></span><span class="lineNumber">83</span><span class="br"></span><p>XXXIII. “Quodsi ea quae a terra stirpibus continentur arte naturae vivunt et vigent, profecto ipsa terra eadem vi continetur [arte naturae],<a class="footnoteLink" href="#note_LCL268_202_2" id="target_note_LCL268_202_2"><sup>2</sup></a> quippe quae gravidata seminibus omnia pariat et fundat ex sese, stirpes amplexa alat et augeat ipsaque alatur vicissim a superis externisque naturis. Eiusdemque exspirationibus et aër alitur et aether et omnia supera. Ita si terra natura tenetur et viget eadem ratio in reliquo mundo est; stirpes enim terrae inhaerent, animantes autem adspiratione aëris sustinentur, ipseque aër nobiscum videt nobiscum audit nobiscum sonat, nihil enim eorum sine eo fieri potest; quin etiam movetur nobiscum, quacumque enim imus quacumque<a class="footnoteLink" href="#note_LCL268_202_3" id="target_note_LCL268_202_3"><sup>3</sup></a> movemur <span class="br"></span><span class="lineNumber">84</span><span class="br"></span> videtur quasi locum dare et cedere. Quaeque in medium locum mundi qui est infimus<a class="footnoteLink" href="#note_LCL268_202_4" id="target_note_LCL268_202_4"><sup>4</sup></a> et quae a medio in superum quaeque conversione rotunda circum medium feruntur, ea continentem mundi efficiunt unamque naturam. Et cum quattuor genera sint corporum, vicissitudine eorum mundi 


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_202_1"><a class="footnoteCrossrefLink" href="#target_note_LCL268_202_1" title="Click to highlight in text"><sup class="lineRef">1</sup>sola <span class="italic">Walker</span>: nulla <span class="sc"><span class="italic">mss</span></span>., una <span class="italic">vel</span> nuda <span class="italic">Davies</span>, nulla &lt;nisi&gt; <span class="italic">Heindorf</span>.</a></li><script type="text/javascript">document.getElementById('note_LCL268_202_1').style.display = "none";</script><li class="note inline" id="note_LCL268_202_2"><a class="footnoteCrossrefLink" href="#target_note_LCL268_202_2" title="Click to highlight in text"><sup class="lineRef">2</sup><span class="italic">om. Davies</span>.</a></li><script type="text/javascript">document.getElementById('note_LCL268_202_2').style.display = "none";</script><li class="note" id="note_LCL268_202_3"><a class="footnoteCrossrefLink" href="#target_note_LCL268_202_3" title="Click to highlight in text"><sup class="lineRef">3</sup>quacunque <span class="italic">B corr</span>.: qua.</a></li><script type="text/javascript">document.getElementById('note_LCL268_202_3').style.display = "none";</script><li class="note" id="note_LCL268_202_4"><a class="footnoteCrossrefLink" href="#target_note_LCL268_202_4" title="Click to highlight in text"><sup class="lineRef">4</sup>&lt;in rotundo&gt; infimus <span class="italic">Plasberg</span>.</a></li><script type="text/javascript">document.getElementById('note_LCL268_202_4').style.display = "none";</script></ul></section></notes></section>