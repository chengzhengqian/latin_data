<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">35</span><span class="br"></span>Neque enim dici potest in ulla rerum institutione non esse aliquid extremum atque perfectum. Ut enim in vite ut in pecude nisi quae vis obstitit videmus naturam suo quodam itinere ad ultimum pervenire, atque ut pictura et fabrica ceteraeque artes habent quendam absoluti operis effectum, sic in omni natura ac multo etiam magis necesse est absolvi aliquid ac perfici. Etenim ceteris naturis multa externa quo minus perficiantur possunt obsistere, universam autem naturam nulla res potest impedire, propterea quod omnis naturas ipsa cohibet et continet. Quocirca necesse est esse quartum illum et altissimum <span class="br"></span><span class="lineNumber">36</span><span class="br"></span> gradum quo nulla vis possit accedere. Is autem est gradus in quo rerum omnium natura ponitur; quae quoniam talis est ut et praesit omnibus et eam nulla res possit inpedire, necesse est intellegentem esse mundum et quidem etiam sapientem.</p>
<p>â€œQuid autem est inscitius quam<a class="footnoteLink" href="#note_LCL268_156_1" id="target_note_LCL268_156_1"><sup>1</sup></a> eam naturam quae omnis res sit conplexa non optumam dici, aut cum sit optuma non primum animantem esse, deinde rationis et consilii compotem, postremo sapientem? Qui enim potest aliter esse optuma? Neque enim si stirpium similis sit aut etiam bestiarum, optuma putanda sit potius quam deterruma; nec vero si rationis particeps sit nec sit tamen a principio sapiens, non sit deterior mundi potius quam humana condicio; homo enim sapiens fieri potest, mundus autem si in aeterno praeteriti temporis spatio fuit insipiens, numquam profecto sapientiam consequetur; 
</p></section><notes><section class="footnotes"><ul><li class="note" id="note_LCL268_156_1"><a class="footnoteCrossrefLink" href="#target_note_LCL268_156_1" title="Click to highlight in text"><sup class="lineRef">1</sup>quam &lt;aut&gt; <span class="italic">Manutius</span>.</a></li><script type="text/javascript">document.getElementById('note_LCL268_156_1').style.display = "none";</script></ul></section></notes></section>