<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Ita fit ut mediterranei mare esse non credant. Quae sunt tantae animi angustiae? Ut, si Seriphi natus esses nec umquam egressus ex insula in qua lepusculos vulpeculasque saepe vidisses, non crederes leones et pantheras esse cum tibi quales essent diceretur, si vero de elephanto quis diceret, etiam rideri te putares.<a class="footnoteLink" href="#note_LCL268_86_1" id="target_note_LCL268_86_1"><sup>1</sup></a></p>
<span class="br"></span><span class="lineNumber">89</span><span class="br"></span><p>“Et tu quidem, Vellei, non vestro more sed dialecticorum, quae funditus gens vestra non novit, argumenti<a class="footnoteLink" href="#note_LCL268_86_2" id="target_note_LCL268_86_2"><sup>2</sup></a> sententiam conclusisti. Beatos esse deos sumpsisti: concedimus. Beatum autem esse sine virtute neminem posse.</p>
<p>XXXII. Id quoque damus, et libenter quidem. Virtutem autem sine ratione constare non posse: conveniat id quoque necesse est. Adiungis nec rationem esse nisi in hominis figura: quem tibi hoc daturum putas? si enim ita esset, quid opus erat te gradatim istuc pervenire? sumpsisses tuo iure. Qui<a class="footnoteLink" href="#note_LCL268_86_3" id="target_note_LCL268_86_3"><sup>3</sup></a> autem est istuc gradatim? nam a beatis ad virtutem, a virtute ad rationem video te venisse gradibus: a ratione ad humanam figuram quo modo accedis? Praecipitare istuc quidem est, non descendere.</p>
<span class="br"></span><span class="lineNumber">90</span><span class="br"></span><p>“Nec vero intellego cur maluerit Epicurus deos hominum similes dicere quam homines deorum. Quaeres quid intersit; si enim hoc illi simile sit, esse illud huic. Video, sed hoc dico, non ab hominibus formae figuram venisse ad deos; di enim semper fuerunt, nati numquam sunt, siquidem aeterni sunt 



</p></section><notes><section class="footnotes"><ul><li class="note" id="note_LCL268_86_1"><a class="footnoteCrossrefLink" href="#target_note_LCL268_86_1" title="Click to highlight in text"><sup class="lineRef">1</sup>an quicquam . . . numquam vidimus <span class="italic">e</span> § 97 <span class="italic">huc bene transtulit Hude</span>.</a></li><script type="text/javascript">document.getElementById('note_LCL268_86_1').style.display = "none";</script><li class="note" id="note_LCL268_86_2"><a class="footnoteCrossrefLink" href="#target_note_LCL268_86_2" title="Click to highlight in text"><sup class="lineRef">2</sup>argumenti <span class="italic">A, B</span>: argumento <span class="italic">dett</span>.</a></li><script type="text/javascript">document.getElementById('note_LCL268_86_2').style.display = "none";</script><li class="note" id="note_LCL268_86_3"><a class="footnoteCrossrefLink" href="#target_note_LCL268_86_3" title="Click to highlight in text"><sup class="lineRef">3</sup>qui <span class="italic">Schömann</span>: quid <span class="italic">dett</span>., quod <span class="italic">A, B</span> (= quale <span class="italic">Plasberg</span>).</a></li><script type="text/javascript">document.getElementById('note_LCL268_86_3').style.display = "none";</script></ul></section></notes></section>