<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

nec consulto dicis occulte tamquam Heraclitus, sed, quod inter nos liceat, ne tu quidem intellegis.</p>
<span class="br"></span><span class="lineNumber">75</span><span class="br"></span><p>XXVII. Illud video pugnare te, species ut quaedam sit deorum quae nihil concreti habeat nihil solidi nihil expressi nihil eminentis, sitque pura levis perlucida. Dicemus igitur idem quod in Venere Coa: corpus illud non est sed simile corporis, nec ille fusus et candore mixtus rubor sanguis est sed quaedam sanguinis similitudo; sic in Epicureo deo non res sed similitudines rerum esse. Fac id quod ne intellegi quidem potest mihi esse persuasum; cedo mihi istorum adumbratorum deorum liniamenta atque <span class="br"></span><span class="lineNumber">76</span><span class="br"></span> formas. Non deest hoc loco copia rationum quibus docere velitis humanas esse formas deorum; primum quod ita sit informatum anticipatumque mentibus nostris ut homini, cum de deo cogitet, forma occurrat humana; deinde quod, quoniam rebus omnibus excellat natura divina, forma quoque esse pulcherrima debeat, nec esse humana ullam pulchriorem; tertiam rationem adfertis, quod nulla in <span class="br"></span><span class="lineNumber">77</span><span class="br"></span> alia figura domicilium mentis esse possit. Primum igitur quidque considera quale sit; arripere enim mihi videmini quasi vestro iure rem nullo modo probabilem. &lt;Primum<a class="footnoteLink" href="#note_LCL268_72_1" id="target_note_LCL268_72_1"><sup>1</sup></a>&gt; omnium quis tam caecus in contemplandis rebus umquam fuit ut non videret species istas hominum conlatas in deos aut consilio 
</p></section><notes><section class="footnotes"><ul><li class="note" id="note_LCL268_72_1"><a class="footnoteCrossrefLink" href="#target_note_LCL268_72_1" title="Click to highlight in text"><sup class="lineRef">1</sup><span class="italic">Plasberg</span>.</a></li><script type="text/javascript">document.getElementById('note_LCL268_72_1').style.display = "none";</script></ul></section></notes></section>