<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
nihil autem mundo melius; ratione igitur mundus utitur.’ Similiter effici potest sapientem esse mundum, similiter beatum, similiter aeternum; omnia enim haec meliora sunt quam ea quae sunt his carentia, nec mundo quicquam melius. Ex quo efficietur esse mundum deum. Idemque hoc modo: <span class="br"></span><span class="lineNumber">22</span><span class="br"></span> ‘Nullius sensu carentis pars aliqua potest esse sentiens; mundi autem partes sentientes sunt; non igitur caret sensu mundus.’ Pergit idem et urget angustius: ‘Nihil’ inquit ‘quod animi quodque rationis est expers, id generare ex se potest animantem conpotemque rationis; mundus autem generat animantis compotesque rationis; animans est igitur mundus composque rationis.’ Idemque similitudine ut saepe solet rationem conclusit<a class="footnoteLink" href="#note_LCL268_144_1" id="target_note_LCL268_144_1"><sup>1</sup></a> hoc modo: ‘Si ex oliva modulate canentes tibiae nascerentur, num dubitares quin inesset in oliva tibicinii quaedam scientia? Quid si platani fidiculas ferrent numerose sonantes? idem scilicet censeres in platanis inesse musicam. Cur igitur mundus non animans sapiensque iudicetur, cum ex se procreet animantis atque sapientis?’</p>
<span class="br"></span><span class="lineNumber">23</span><span class="br"></span><p>IX. “Sed quoniam coepi secus agere atque initio dixeram (negaram enim hanc primam partem egere oratione, quod esset omnibus perspicuum deos esse), tamen id ipsum rationibus physicis (id est naturalibus<a class="footnoteLink" href="#note_LCL268_144_2" id="target_note_LCL268_144_2"><sup>2</sup></a>) confirmare<a class="footnoteLink" href="#note_LCL268_144_3" id="target_note_LCL268_144_3"><sup>3</sup></a> volo. Sic enim res se habet ut omnia quae alantur<a class="footnoteLink" href="#note_LCL268_144_4" id="target_note_LCL268_144_4"><sup>4</sup></a> et quae crescant<a class="footnoteLink" href="#note_LCL268_144_5" id="target_note_LCL268_144_5"><sup>5</sup></a> contineant in 




</p></section><notes><section class="footnotes"><ul><li class="note" id="note_LCL268_144_1"><a class="footnoteCrossrefLink" href="#target_note_LCL268_144_1" title="Click to highlight in text"><sup class="lineRef">1</sup>concludit <span class="italic">dett</span>.</a></li><script type="text/javascript">document.getElementById('note_LCL268_144_1').style.display = "none";</script><li class="note inline" id="note_LCL268_144_2"><a class="footnoteCrossrefLink" href="#target_note_LCL268_144_2" title="Click to highlight in text"><sup class="lineRef">2</sup>id . . . naturalibus <span class="italic">om. Ald</span>.</a></li><script type="text/javascript">document.getElementById('note_LCL268_144_2').style.display = "none";</script><li class="note" id="note_LCL268_144_3"><a class="footnoteCrossrefLink" href="#target_note_LCL268_144_3" title="Click to highlight in text"><sup class="lineRef">3</sup>confirmare <span class="italic">dett</span>.: -ri <span class="italic">A, B</span>.</a></li><script type="text/javascript">document.getElementById('note_LCL268_144_3').style.display = "none";</script><li class="note inline" id="note_LCL268_144_4"><a class="footnoteCrossrefLink" href="#target_note_LCL268_144_4" title="Click to highlight in text"><sup class="lineRef">4</sup>aluntur <span class="italic">dett</span>.</a></li><script type="text/javascript">document.getElementById('note_LCL268_144_4').style.display = "none";</script><li class="note" id="note_LCL268_144_5"><a class="footnoteCrossrefLink" href="#target_note_LCL268_144_5" title="Click to highlight in text"><sup class="lineRef">5</sup>crescunt <span class="italic">dett</span>.</a></li><script type="text/javascript">document.getElementById('note_LCL268_144_5').style.display = "none";</script></ul></section></notes></section>