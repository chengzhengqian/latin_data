<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
equitare et in acie pugnare potuisse? aut si hoc fieri potuisse dicis, doceas oportet quo modo, nec fabellas aniles proferas.”</p>
<span class="br"></span><span class="lineNumber">13</span><span class="br"></span><p>Tum Lucilius “An tibi” inquit “fabellae videntur? Nonne ab A. Postumio aedem Castori et Polluci in foro dedicatam, nonne senatus consultum de Vatinio vides? Nam de Sagra Graecorum etiam est volgare proverbium, qui quae adfirmant certiora esse dicunt quam illa quae apud Sagram. His igitur auctoribus nonne debes moveri?”</p>
<p>Tum Cotta “Rumoribus” inquit “mecum pugnas, Balbe, ego autem a te rationes requiro . . .<a class="footnoteLink" href="#note_LCL268_298_1" id="target_note_LCL268_298_1"><sup>1</sup></a></p>
<span class="br"></span><span class="lineNumber">14</span><span class="br"></span><p>VI. “. . . sequuntur quae futura sunt; effugere enim nemo id potest quod futurum est. Saepe autem ne utile quidem est scire quid futurum sit; miserum est enim nihil proficientem angi nec habere ne spei quidem extremum et tamen commune solacium, praesertim cum vos iidem fato fieri dicatis omnia, quod autem semper ex omni aeternitate verum fuerit id esse fatum: quid igitur iuvat aut quid adfert ad cavendum scire aliquid futurum, cum id certe futurum sit? Unde porro ista divinatio? Quis invenit fissum iecoris, quis cornicis cantum notavit, quis sortis? Quibus ego credo, nec possum Atti Navii quem commemorabas lituum contemnere; sed qui ista intellecta <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_298_1"><a class="footnoteCrossrefLink" href="#target_note_LCL268_298_1" title="Click to highlight in text"><sup class="lineRef">1</sup><span class="italic">lacunam signavit Viotorius</span>.</a></li><script type="text/javascript">document.getElementById('note_LCL268_298_1').style.display = "none";</script></ul></section></notes></section>