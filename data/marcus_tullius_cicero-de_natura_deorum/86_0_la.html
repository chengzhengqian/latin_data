<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
aquilonia tum<a class="footnoteLink" href="#note_LCL268_172_1" id="target_note_LCL268_172_1"><sup>1</sup></a> australis. In<a class="footnoteLink" href="#note_LCL268_172_2" id="target_note_LCL268_172_2"><sup>2</sup></a> lunae quoque cursu est et brumae quaedam et solstitii similitudo, multaque ab ea manant et fluunt quibus et animantes alantur augescantque et pubescant maturitatemque adsequantur quae oriuntur e terra.</p>
<span class="br"></span><span class="lineNumber">51</span><span class="br"></span><p>XX. “Maxume vero sunt admirabiles motus earum quinque stellarum quae falso vocantur errantes—nihil enim errat quod in omni aeternitate conservat progressus et regressus reliquosque motus constantis et ratos. Quod eo est admirabilius in his stellis quas dicimus, quia tum occultantur tum rursus aperiuntur, tum adeunt tum recedunt, tum antecedunt tum autem subsequuntur, tum celerius moventur tum tardius tum omnino ne moventur quidem sed ad quoddam tempus insistunt. Quarum ex disparibus motionibus magnum annum mathematici nominaverunt, qui tum efficitur cum solis et lunae et quinque errantium ad eandem inter se comparationem confectis omnium spatiis est facta conversio. <span class="br"></span><span class="lineNumber">52</span><span class="br"></span> Quae quam longa sit magna quaestio est, esse vero certam et definitam necesse est. Nam ea quae Saturni stella dicitur Φαίνων que a Graecis nominatur, quae a terra abest plurimum, triginta fere annis cursum suum conficit, in quo cursu multa mirabiliter efficiens tum antecedendo tum retardando, tum vespertinis temporibus delitiscendo tum matutinis rursum se aperiendo, nihil inmutat sempiternis 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_172_1"><a class="footnoteCrossrefLink" href="#target_note_LCL268_172_1" title="Click to highlight in text"><sup class="lineRef">1</sup>tum <span class="italic">det</span>.: aut <span class="italic">A, B</span>.</a></li><script type="text/javascript">document.getElementById('note_LCL268_172_1').style.display = "none";</script><li class="note" id="note_LCL268_172_2"><a class="footnoteCrossrefLink" href="#target_note_LCL268_172_2" title="Click to highlight in text"><sup class="lineRef">2</sup>&lt;inde&gt; <span class="italic">vel</span> &lt;nam&gt; <span class="italic">vel</span> &lt;ita&gt; in <span class="italic">edd</span>.</a></li><script type="text/javascript">document.getElementById('note_LCL268_172_2').style.display = "none";</script></ul></section></notes></section>