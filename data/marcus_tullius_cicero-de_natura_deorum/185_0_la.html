<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

‘bonorum deorum,’ uti se eorum bonitate velle dicebat. Idem Victoriolas aureas et pateras coronasque quae simulacrorum porrectis manibus sustinebantur sine dubitatione tollebat, eaque se accipere non auferre dicebat, esse enim stultitiam a quibus bona precaremur ab iis porrigentibus et dantibus nolle sumere. Eundemque ferunt haec quae dixi sublata de fanis in forum protulisse et per praeconem vendidisse, exactaque pecunia edixisse ut quod quisque a sacris<a class="footnoteLink" href="#note_LCL268_370_1" id="target_note_LCL268_370_1"><sup>1</sup></a> haberet id ante diem certam in suum quidque fanum referret; ita ad impietatem in deos in homines adiunxit iniuriam.</p>
<p>XXXV. Hunc igitur nec Olympius Iuppiter fulmine percussit nec Aesculapius misero diuturnoque morbo tabescentem interemit, atque in suo lectulo mortuus in † tyrannidis<a class="footnoteLink" href="#note_LCL268_370_2" id="target_note_LCL268_370_2"><sup>2</sup></a> rogum inlatus est, eamque potestatem quam ipse per scelus erat nanctus quasi iustam et legitimam <span class="br"></span><span class="lineNumber">85</span><span class="br"></span> hereditatis loco filio tradidit. Invita in hoc loco versatur oratio, videtur enim auctoritatem adferre peccandi: recte videretur, nisi et virtutis et vitiorum sine ulla divina ratione grave ipsius conscientiae pondus esset. Qua sublata iacent omnia; ut enim nec domus nec res publica ratione quadam et disciplina dissignata videatur si in ea nec recte factis praemia extent ulla nec supplicia peccatis, sic mundi divina [in homines]<a class="footnoteLink" href="#note_LCL268_370_3" id="target_note_LCL268_370_3"><sup>3</sup></a> moderatio profecto 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_370_1"><a class="footnoteCrossrefLink" href="#target_note_LCL268_370_1" title="Click to highlight in text"><sup class="lineRef">1</sup>a sacris: sacri <span class="italic">B</span>.</a></li><script type="text/javascript">document.getElementById('note_LCL268_370_1').style.display = "none";</script><li class="note" id="note_LCL268_370_2"><a class="footnoteCrossrefLink" href="#target_note_LCL268_370_2" title="Click to highlight in text"><sup class="lineRef">2</sup>tyranni dis <span class="italic">B</span>: typanidis <span class="italic">A</span>.</a></li><script type="text/javascript">document.getElementById('note_LCL268_370_2').style.display = "none";</script><li class="note inline" id="note_LCL268_370_3"><a class="footnoteCrossrefLink" href="#target_note_LCL268_370_3" title="Click to highlight in text"><sup class="lineRef">3</sup><span class="italic">Bouhier</span>.</a></li><script type="text/javascript">document.getElementById('note_LCL268_370_3').style.display = "none";</script></ul></section></notes></section>