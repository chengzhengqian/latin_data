<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
putat, nec quemquam vidi qui magis ea quae timenda esse negaret timeret, mortem dico et deos; quibus mediocres homines non ita valde moventur, his ille clamat omnium mortalium mentes esse perterritas; tot milia latrocinantur morte proposita, alii omnia quae possunt fana conpilant: credo aut illos mortis timor terret aut hos religionis!</p>
<span class="br"></span><span class="lineNumber">87</span><span class="br"></span><p>“Sed quoniam non audes (iam enim cum ipso Epicuro loquar) negare esse deos, quid est quod te inpediat aut solem aut mundum aut mentem aliquam sempiternam in deorum numero<a class="footnoteLink" href="#note_LCL268_84_1" id="target_note_LCL268_84_1"><sup>1</sup></a> ponere? ‘Numquam vidi’ inquit ‘animam rationis consiliique participem in ulla alia nisi humana figura.’ Quid? solis numquidnam aut lunae aut quinque errantium siderum simile vidisti? Sol duabus unius orbis ultimis partibus definiens motum cursus annuos conficit; huius hanc lustrationem eiusdem incensa radiis menstruo spatio luna complet; quinque autem stellae eundem orbem tenentes, aliae propius a terris, aliae remotius, ab isdem principiiis disparibus <span class="br"></span><span class="lineNumber">88</span><span class="br"></span> temporibus eadem spatia conficiunt. Num quid tale, Epicure, vidisti? Ne sit igitur sol ne luna ne stellae, quoniam nihil esse potest nisi quod attigimus aut vidimus. Quid? deum ipsum numne vidisti? Cur igitur credis esse? Omnia tollamus ergo quae aut historia nobis aut ratio nova adfert. <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_84_1"><a class="footnoteCrossrefLink" href="#target_note_LCL268_84_1" title="Click to highlight in text"><sup class="lineRef">1</sup>numero <span class="italic">Walker</span>: natura.</a></li><script type="text/javascript">document.getElementById('note_LCL268_84_1').style.display = "none";</script></ul></section></notes></section>