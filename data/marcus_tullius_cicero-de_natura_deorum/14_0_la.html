<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

membra partim ardentia partim refrigerata dicenda sunt.</p>
<span class="br"></span><span class="lineNumber">25</span><span class="br"></span><p>“Atque haec quidem vestra, Lucili; qualia vero * * est,<a class="footnoteLink" href="#note_LCL268_28_1" id="target_note_LCL268_28_1"><sup>1</sup></a> ab ultimo repetam superiorum. Thales enim Milesius, qui primus de talibus rebus quaesivit, aquam dixit esse initium rerum, deum eam mentem quae ex aqua cuncta fingeret—si<a class="footnoteLink" href="#note_LCL268_28_2" id="target_note_LCL268_28_2"><sup>2</sup></a> di possunt esse sine sensu; et mentem<a class="footnoteLink" href="#note_LCL268_28_3" id="target_note_LCL268_28_3"><sup>3</sup></a> cur aquae adiunxit, si ipsa mens constare potest vacans corpore? Anaximandri autem opinio est nativos esse deos longis intervallis orientis occidentisque, eosque innumerabilis esse mundos. Sed nos deum nisi sempiternum intellegere <span class="br"></span><span class="lineNumber">26</span><span class="br"></span> qui possumus? Post Anaximenes aera deum statuit, eumque gigni esseque inmensum et infinitum et semper in motu: quasi aut aër sine ulla forma deus esse possit, cum praesertim deum non modo aliqua sed pulcherrima specie deceat esse, aut non omne quod ortum sit mortalitas consequatur.</p>
<p>I. Inde Anaxagoras, qui accepit ab Anaximene disciplinam, primus omnium rerum discriptionem et modum mentis infinitae vi ac ratione dissignari et confici voluit; in quo non vidit neque motum sensui iunctum et continentem in infinito<a class="footnoteLink" href="#note_LCL268_28_4" id="target_note_LCL268_28_4"><sup>4</sup></a> ullum esse posse, neque sensum omnino quo non ipsa natura pulsa sentiret. Deinde si mentem istam quasi animal aliquod voluit esse, erit aliquid interius ex quo illud animal nominetur; 



</p></section><notes><section class="footnotes"><ul><li class="note" id="note_LCL268_28_1"><a class="footnoteCrossrefLink" href="#target_note_LCL268_28_1" title="Click to highlight in text"><sup class="lineRef">1</sup>qualia uero alia sint <span class="italic">B corr</span>.: <span class="italic">sed veri simile est aliqua verba excidisse</span>.</a></li><script type="text/javascript">document.getElementById('note_LCL268_28_1').style.display = "none";</script><li class="note inline" id="note_LCL268_28_2"><a class="footnoteCrossrefLink" href="#target_note_LCL268_28_2" title="Click to highlight in text"><sup class="lineRef">2</sup>si <span class="italic">det</span>., sic <span class="italic">A, B</span>.</a></li><script type="text/javascript">document.getElementById('note_LCL268_28_2').style.display = "none";</script><li class="note" id="note_LCL268_28_3"><a class="footnoteCrossrefLink" href="#target_note_LCL268_28_3" title="Click to highlight in text"><sup class="lineRef">3</sup>mentem <span class="italic">B</span>, mente <span class="italic">cett</span>.; <span class="italic">post</span> mente <span class="italic">lacunam edd</span>.</a></li><script type="text/javascript">document.getElementById('note_LCL268_28_3').style.display = "none";</script><li class="note" id="note_LCL268_28_4"><a class="footnoteCrossrefLink" href="#target_note_LCL268_28_4" title="Click to highlight in text"><sup class="lineRef">4</sup>incontinentem infinite <span class="italic">A, B</span>.</a></li><script type="text/javascript">document.getElementById('note_LCL268_28_4').style.display = "none";</script></ul></section></notes></section>