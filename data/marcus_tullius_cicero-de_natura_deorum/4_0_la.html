<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

earum nulla, alterum certe non potest ut plus una vera sit.</p>
<p>III. Qua quidem in causa et benivolos obiurgatores placare et invidos vituperatores confutare possumus, ut alteros reprehendisse paeniteat, alteri didicisse se gaudeant; nam qui admonent amice docendi sunt, qui inimice insectantur repellendi.<a class="footnoteLink" href="#note_LCL268_8_1" id="target_note_LCL268_8_1"><sup>1</sup></a></p>
<span class="br"></span><span class="lineNumber">6</span><span class="br"></span><p>Multum autem fluxisse video de libris nostris, quos compluris brevi tempore edidimus, variumque sermonem partim admirantium unde hoc philosophandi nobis subito studium extitisset, partim quid quaque de re certi haberemus scire cupientium. Multis etiam sensi mirabile videri eam nobis potissimum probatam esse philosophiam quae lucem eriperet et quasi noctem quandam rebus offunderet, desertaeque disciplinae et iam pridem relictae patrocinium necopinatum a nobis esse susceptum.</p>
<p>Nos autem nec subito coepimus philosophari nec mediocrem a primo tempore aetatis in eo studio operam curamque consumpsimus et cum minime videbamur, tum maxime philosophabamur, quod et orationes declarant refertae philosophorum sententiis et doctissimorum hominum familiaritates quibus semper domus nostra floruit, et principes illi Diodotus Philo Antiochus Posidonius a quibus instituti sumus. <span class="br"></span><span class="lineNumber">7</span><span class="br"></span> Et si omnia philosophiae praecepta referuntur ad vitam, arbitramur nos et publicis et privatis in rebus 

</p></section><notes><section class="footnotes"><ul><li class="note" id="note_LCL268_8_1"><a class="footnoteCrossrefLink" href="#target_note_LCL268_8_1" title="Click to highlight in text"><sup class="lineRef">1</sup>qua . . . repellendi <span class="italic">infra post</span> susceptum <span class="italic">tr. Mayor</span>.</a></li><script type="text/javascript">document.getElementById('note_LCL268_8_1').style.display = "none";</script></ul></section></notes></section>