<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

eos rebus humanis: haec, si recte memini, partitio fuit.”</p>
<p>“Rectissume” inquit Balbus, “sed expecto quid requiras.”</p>
<span class="br"></span><span class="lineNumber">7</span><span class="br"></span><p>Tum Cotta “Primum quidque videamus” inquit, “et si id est primum quod inter omnis nisi admodum impios convenit, mihi quidem ex animo excuti non potest esse deos, id tamen ipsum, quod mihi persuasum est auctoritate maiorum, cur ita sit, nihil tu me doces.”</p>
<p>“Quid est” inquit Balbus, “si tibi persuasum est, cur a me velis discere?”</p>
<p>Tum Cotta “Quia sic adgredior” inquit “ad hanc disputationem quasi nihil umquam audierim de dis inmortalibus nihil cogitaverim; rudem me et integrum discipulum accipe et ea quae requiro doce.”</p>
<span class="br"></span><span class="lineNumber">8</span><span class="br"></span><p>“Dic igitur” inquit “quid requiras.”</p>
<p>“Egone? primum illud, cur, quom<a class="footnoteLink" href="#note_LCL268_292_1" id="target_note_LCL268_292_1"><sup>1</sup></a> [perspicuum in]<a class="footnoteLink" href="#note_LCL268_292_2" id="target_note_LCL268_292_2"><sup>2</sup></a> istam partem<a class="footnoteLink" href="#note_LCL268_292_3" id="target_note_LCL268_292_3"><sup>3</sup></a> ne egere quidem oratione dixisses, quod esset perspicuum et inter omnis constaret &lt;deos esse&gt;,<a class="footnoteLink" href="#note_LCL268_292_4" id="target_note_LCL268_292_4"><sup>4</sup></a> de eo ipso tam multa dixeris.”</p>
<p>“Quia te quoque” inquit “animadverti, Cotta, saepe cum in foro diceres quam plurimis posses argumentis onerare iudicem, si modo eam facultatem tibi daret causa. Atque hoc idem et philosophi faciunt et ego ut potui feci. Tu autem qui id<a class="footnoteLink" href="#note_LCL268_292_5" id="target_note_LCL268_292_5"><sup>5</sup></a> quaeris similiter facis ac si me roges cur te duobus contuear 




</p></section><notes><section class="footnotes"><ul><li class="note" id="note_LCL268_292_1"><a class="footnoteCrossrefLink" href="#target_note_LCL268_292_1" title="Click to highlight in text"><sup class="lineRef">1</sup>quom <span class="italic">Forchhammer</span>: quod.</a></li><script type="text/javascript">document.getElementById('note_LCL268_292_1').style.display = "none";</script><li class="note inline" id="note_LCL268_292_2"><a class="footnoteCrossrefLink" href="#target_note_LCL268_292_2" title="Click to highlight in text"><sup class="lineRef">2</sup><span class="italic">secl. Plasberg</span>.</a></li><script type="text/javascript">document.getElementById('note_LCL268_292_2').style.display = "none";</script><li class="note" id="note_LCL268_292_3"><a class="footnoteCrossrefLink" href="#target_note_LCL268_292_3" title="Click to highlight in text"><sup class="lineRef">3</sup>in ista partitione <span class="italic">Heindorf</span>.</a></li><script type="text/javascript">document.getElementById('note_LCL268_292_3').style.display = "none";</script><li class="note inline" id="note_LCL268_292_4"><a class="footnoteCrossrefLink" href="#target_note_LCL268_292_4" title="Click to highlight in text"><sup class="lineRef">4</sup><span class="italic">add. Plasberg</span>.</a></li><script type="text/javascript">document.getElementById('note_LCL268_292_4').style.display = "none";</script><li class="note" id="note_LCL268_292_5"><a class="footnoteCrossrefLink" href="#target_note_LCL268_292_5" title="Click to highlight in text"><sup class="lineRef">5</sup>qui id <span class="italic">dett</span>.: quod.</a></li><script type="text/javascript">document.getElementById('note_LCL268_292_5').style.display = "none";</script></ul></section></notes></section>