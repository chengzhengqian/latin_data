<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
nec solum nihil est sed ne cogitari quidem quicquam melius potest. Et si ratione et sapientia nihil est melius, necesse est haec inesse in eo quod optimum <span class="br"></span><span class="lineNumber">19</span><span class="br"></span> esse concedimus. Quid vero, tanta rerum consentiens conspirans continuata cognatio quem non coget ea quae dicuntur a me conprobare? Possetne uno<a class="footnoteLink" href="#note_LCL268_142_1" id="target_note_LCL268_142_1"><sup>1</sup></a> tempore florere, dein vicissim horrere terra, aut tot rebus ipsis se inmutantibus solis accessus discessusque solstitiis brumisque cognosci, aut aestus maritimi fretorumque angustiae ortu aut obitu lunae commoveri, aut una totius caeli conversione cursus astrorum dispares conservari? Haec ita fieri omnibus inter se concinentibus mundi partibus profecto non possent nisi ea uno divino et continuato spiritu continerentur.</p>
<span class="br"></span><span class="lineNumber">20</span><span class="br"></span><p>“Atque haec cum uberius disputantur et fusius, ut mihi est in animo facere, facilius effugiunt Academicorum calumniam; cum autem, ut Zeno solebat, brevius angustiusque concluduntur, tum apertiora sunt ad reprendendum. Nam ut profluens amnis aut vix aut nullo modo, conclusa autem aqua facile conrumpitur, sic orationis flumine reprensoris convicia diluuntur, angustia autem conclusae rationis non facile se ipsa tutatur. Haec enim quae dilatantur a <span class="br"></span><span class="lineNumber">21</span><span class="br"></span> nobis Zeno sic premebat:</p>
<p>VIII. ‘Quod ratione utitur id melius est quam id quod ratione non utitur; 
</p></section><notes><section class="footnotes"><ul><li class="note" id="note_LCL268_142_1"><a class="footnoteCrossrefLink" href="#target_note_LCL268_142_1" title="Click to highlight in text"><sup class="lineRef">1</sup>uno: verno <span class="italic">Bouhier</span>, suo <span class="italic">Reizenstein</span>.</a></li><script type="text/javascript">document.getElementById('note_LCL268_142_1').style.display = "none";</script></ul></section></notes></section>