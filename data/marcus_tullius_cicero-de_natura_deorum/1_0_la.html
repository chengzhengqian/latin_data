<section class="div1 language" lang="la"><header><hgroup><h1>Cicero</h1></hgroup></header><section class="div2">
<h2><span class="ac">M. Tullii Ciceronis De Natura Deorum</span></h2>
<h2><span class="ac">Ad M. Brutum</span></h2>
<h2><span class="ac">Liber Primus</span></h2>
<span class="br"></span><span class="lineNumber">1</span><span class="br"></span>
<p>I. Cum multae res in philosophia nequaquam satis adhuc explicatae sint, tum perdifficilis, Brute, quod tu minime ignoras, et perobscura quaestio est de natura deorum, quae et ad cognitionem animi pulcherrima est et ad moderandam religionem necessaria. De qua tam variae sunt doctissimorum hominum tamque discrepantes sententiae, ut magno argumento esse debeat causam et principium philosophiae esse inscientiam, prudenterque Academicos a rebus incertis adsensionem cohibuisse: quid est enim temeritate turpius? aut quid tam temerarium tamque indignum sapientis gravitate atque constantia quam aut falsum sentire aut quod non satis explorate perceptum sit et cognitum sine ulla <span class="br"></span><span class="lineNumber">2</span><span class="br"></span> dubitatione defendere? Velut in hac quaestione plerique (quod maxime veri simile est et quo omnes <span class="br"></span><span class="lineNumber"></span><span class="br"></span>
</p></section><notes></notes></section>