<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Musa matre nati, nisi forte maritumae nuptiae terrenis anteponuntur. Si hi di non sunt, quia nusquam <span class="br"></span><span class="lineNumber">46</span><span class="br"></span> coluntur, quo modo illi sunt? Vide igitur ne virtutibus hominum isti honores habeantur, non immortalitatibus; quod tu quoque, Balbe, visus es dicere. Quo modo autem potes, si Latonam deam putas, Hecatam non putare, quae matre Asteria est, sorore Latonae? An haec quoque dea est? vidimus enim eius aras delubraque in Graecia. Sin haec dea est, cur non Eumenides? Quae si deae sunt, quarum et Athenis fanum est et apud nos, ut ego interpretor, lucus Furinae, Furiae deae sunt, speculatrices credo et vindices <span class="br"></span><span class="lineNumber">47</span><span class="br"></span> facinorum et sceleris. Quodsi tales dei sunt ut rebus humanis intersint. Natio quoque dea putanda est, cui cum fana circumimus in agro Ardeati rem divinam facere solemus; quae quia partus matronarum tueatur<a class="footnoteLink" href="#note_LCL268_330_1" id="target_note_LCL268_330_1"><sup>1</sup></a> a nascentibus Natio nominata est. Ea si dea est, di omnes illi qui commemorabantur a te, Honos Fides Mens Concordia, ergo etiam Spes Moneta omniaque quae cogitatione nobismet ipsi<a class="footnoteLink" href="#note_LCL268_330_2" id="target_note_LCL268_330_2"><sup>2</sup></a> possumus fingere. Quod si veri simile non est, ne illud quidem est haec unde fluxerunt.</p>
<p>XIX. Quid autem dicis, si di sunt illi quos colimus et accepimus, cur non eodem in genere Serapim Isimque numeremus? quod si facimus, cur barbarorum deos repudiemus? Boves 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_330_1"><a class="footnoteCrossrefLink" href="#target_note_LCL268_330_1" title="Click to highlight in text"><sup class="lineRef">1</sup>tuetur <span class="italic">B corr</span>.</a></li><script type="text/javascript">document.getElementById('note_LCL268_330_1').style.display = "none";</script><li class="note inline" id="note_LCL268_330_2"><a class="footnoteCrossrefLink" href="#target_note_LCL268_330_2" title="Click to highlight in text"><sup class="lineRef">2</sup>ipsi <span class="italic">Davies</span>: ipsis.</a></li><script type="text/javascript">document.getElementById('note_LCL268_330_2').style.display = "none";</script></ul></section></notes></section>