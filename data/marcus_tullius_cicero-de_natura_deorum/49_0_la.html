<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
solem lunam stellasque vidissent, cumque temporum maturitates mutationes vicissitudinesque cognovissent, suspicati essent aliquam excellentem esse praestantemque naturam quae haec effecisset moveret regeret gubernaret. Qui etiam si aberrant a<a class="footnoteLink" href="#note_LCL268_98_1" id="target_note_LCL268_98_1"><sup>1</sup></a> coniectura, video tamen quid sequantur; tu quod opus tandem magnum et egregium habes quod effectum divina mente videatur, ex quo esse deos suspicere? ‘Habemus’<a class="footnoteLink" href="#note_LCL268_98_2" id="target_note_LCL268_98_2"><sup>2</sup></a> inquis ‘in animo insitam informationem quandam dei.’ Et barbati quidem Iovis, galeatae <span class="br"></span><span class="lineNumber">101</span><span class="br"></span> Minervae: num igitur esse talis putas? Quanto melius haec vulgus imperitorum, qui non membra solum hominis deo tribuant sed usum etiam membrorum. Dant enim arcum sagittas hastam clipeum fuscinam fulmen, et si actiones quae sint deorum non vident, nihil agentem tamen deum non queunt cogitare. Ipsi qui inridentur Aegyptii nullam beluam nisi ob aliquam utilitatem quam ex ea caperent consecraverunt; velut ibes maximam vim serpentium conficiunt, cum sint aves excelsae, cruribus rigidis, corneo proceroque rostro; avertunt pestem ab Aegypto, cum volucris anguis ex vastitate Libyae vento Africo invectas interficiunt atque consumunt, ex quo fit ut illae nec morsu vivae noceant nec odore mortuae. Possum de ichneumonum utilitate de crocodilorum de faelium dicere, sed nolo esse longus. Ita concludam, tamen beluas a barbaris propter beneficium consecratas, vestrorum deorum non modo beneficium nullum exstare sed ne factum quidem 

</p></section><notes><section class="footnotes"><ul><li class="note" id="note_LCL268_98_1"><a class="footnoteCrossrefLink" href="#target_note_LCL268_98_1" title="Click to highlight in text"><sup class="lineRef">1</sup>a <span class="italic">om. Walker</span>.</a></li><script type="text/javascript">document.getElementById('note_LCL268_98_1').style.display = "none";</script><li class="note inline" id="note_LCL268_98_2"><a class="footnoteCrossrefLink" href="#target_note_LCL268_98_2" title="Click to highlight in text"><sup class="lineRef">2</sup>habemus <span class="italic">dett</span>.: habebam <span class="italic">A, B</span>.</a></li><script type="text/javascript">document.getElementById('note_LCL268_98_2').style.display = "none";</script></ul></section></notes></section>