<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

cum deorum notione comprehendimus. Idem et in Timaeo dicit et in Legibus et mundum deum esse et caelum et astra et terram et animos et eos quos maiorum institutis accepimus; quae et per se sunt falsa perspicue et inter se vehementer repugnantia. <span class="br"></span><span class="lineNumber">31</span><span class="br"></span> Atque etiam Xenophon paucioribus verbis eadem fere peccat; facit enim in iis quae a Socrate dicta rettulit Socratem disputantem formam dei quaeri non oportere, eundemque et solem et animum deum dicere, et modo unum tum autem plures deos; quae sunt isdem in erratis fere quibus ea quae de <span class="br"></span><span class="lineNumber">32</span><span class="br"></span> Platone diximus.</p>
<p>XIII. Atque etiam Antisthenes in eo libro qui Physicus inscribitur popularis deos multos naturalem unum esse dicens tollit vim et naturam deorum. Nec multo secus Speusippus Platonem avunculum subsequens et vim quandam dicens qua omnia regantur, eamque animalem, evellere <span class="br"></span><span class="lineNumber">33</span><span class="br"></span> ex animis conatur cognitionem deorum. Aristotelesque in tertio de philosophia libro multa turbat a magistro suo<a class="footnoteLink" href="#note_LCL268_34_1" id="target_note_LCL268_34_1"><sup>1</sup></a> Platone &lt;non&gt;<a class="footnoteLink" href="#note_LCL268_34_2" id="target_note_LCL268_34_2"><sup>2</sup></a> dissentiens; modo enim menti tribuit omnem divinitatem, modo mundum ipsum deum dicit esse, modo alium quendam praeficit mundo eique eas partis tribuit ut replicatione quadam mundi motum regat atque tueatur, 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_34_1"><a class="footnoteCrossrefLink" href="#target_note_LCL268_34_1" title="Click to highlight in text"><sup class="lineRef">1</sup>suo <span class="italic">dett</span>.: uno <span class="italic">A, B</span>.</a></li><script type="text/javascript">document.getElementById('note_LCL268_34_1').style.display = "none";</script><li class="note inline" id="note_LCL268_34_2"><a class="footnoteCrossrefLink" href="#target_note_LCL268_34_2" title="Click to highlight in text"><sup class="lineRef">2</sup><span class="italic">Manutius</span>.</a></li><script type="text/javascript">document.getElementById('note_LCL268_34_2').style.display = "none";</script></ul></section></notes></section>