<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

duces mare ingredientes inmolare hostiam <span class="br"></span><span class="lineNumber">52</span><span class="br"></span> fluctibus consuerunt. Iam si est Ceres a gerendo (ita enim dicebas), terra ipsa dea est (et ita habetur; quae est enim alia Tellus?) Sin terra, mare etiam, quem Neptunum esse dicebas; ergo et flumina et fontes. Itaque et Fontis delubrum Maso ex Corsica dedicavit, et in augurum precatione Tiberinum Spinonem Almonem Nodinum alia propinquorum fluminum nomina videmus. Ergo hoc aut in inmensum serpet, aut nihil horum recipiemus; nec illa infinita ratio superstitionis probabitur; nihil ergo horum probandum est.</p>
<span class="br"></span><span class="lineNumber">53</span><span class="br"></span><p>XXI. “Dicamus igitur, Balbe, oportet contra illos etiam qui hos deos ex hominum genere in caelum translatos non re sed opinione esse dicunt, quos auguste omnes sancteque veneramur. . . . Principio Ioves tres numerant ii qui theologi nominantur, ex quibus primum et secundum natos in Arcadia, alterum patre Aethere, ex quo etiam Proserpinam natam ferunt et Liberum, alterum patre Caelo, qui genuisse Minervam dicitur, quam principem et inventricem belli ferunt, tertium Cretensem Saturni filium, cuius in illa insula sepulcrum ostenditur. Διόσκουροι etiam apud Graios multis modis nominantur: primi tres, qui appellantur Anaces<a class="footnoteLink" href="#note_LCL268_336_1" id="target_note_LCL268_336_1"><sup>1</sup></a> Athenis, ex rege Iove antiquissimo et Proserpina nati, Tritopatreus <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_336_1"><a class="footnoteCrossrefLink" href="#target_note_LCL268_336_1" title="Click to highlight in text"><sup class="lineRef">1</sup>Anaces <span class="italic">Marsus</span>: Anaktes.</a></li><script type="text/javascript">document.getElementById('note_LCL268_336_1').style.display = "none";</script></ul></section></notes></section>