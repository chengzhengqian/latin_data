<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quaedam<a class="footnoteLink" href="#note_LCL268_64_1" id="target_note_LCL268_64_1"><sup>1</sup></a> levia, alia aspera, rotunda alia, partim autem angulata, curvata<a class="footnoteLink" href="#note_LCL268_64_2" id="target_note_LCL268_64_2"><sup>2</sup></a> quaedam et quasi adunca, ex his effectum esse caelum atque terram nulla cogente natura sed concursu quodam fortuito—hanc tu opinionem, C. Vellei, usque ad hanc aetatem perduxisti, priusque te quis de omni vitae statu quam de ista auctoritate deiecerit; ante enim iudicasti Epicureum te esse oportere quam ista cognovisti: ita necesse fuit aut haec flagitia concipere animo aut <span class="br"></span><span class="lineNumber">67</span><span class="br"></span> susceptae philosophiae nomen amittere. Quid enim mereas ut Epicureus esse desinas? ‘Nihil equidem’ inquis ‘ut rationem vitae beatae veritatemque deseram.’ Ista igitur est veritas? Nam de vita beata nihil repugno, quam tu ne in deo quidem esse censes nisi plane otio langueat. Sed ubi est veritas? In mundis credo innumerabilibus omnibus minimis temporum punctis aliis nascentibus aliis cadentibus; an in individuis corpusculis tam praeclara opera nulla moderante natura, nulla ratione fingentibus? Sed oblitus liberalitatis meae qua tecum paulo ante uti coeperam, plura complector. Concedam igitur ex individuis constare omnia: quid ad rem? deorum <span class="br"></span><span class="lineNumber">68</span><span class="br"></span> enim natura quaeritur. Sint sane ex atomis; non igitur aeterni. Quod enim ex atomis, id natum aliquando est; si nati,<a class="footnoteLink" href="#note_LCL268_64_3" id="target_note_LCL268_64_3"><sup>3</sup></a> nulli dei ante quam nati; 



</p></section><notes><section class="footnotes"><ul><li class="note" id="note_LCL268_64_1"><a class="footnoteCrossrefLink" href="#target_note_LCL268_64_1" title="Click to highlight in text"><sup class="lineRef">1</sup>quaedam, &lt;alia&gt; <span class="italic">Reid</span>.</a></li><script type="text/javascript">document.getElementById('note_LCL268_64_1').style.display = "none";</script><li class="note" id="note_LCL268_64_2"><a class="footnoteCrossrefLink" href="#target_note_LCL268_64_2" title="Click to highlight in text"><sup class="lineRef">2</sup>curvata <span class="italic">B</span>: firamata <span class="italic">A</span>, hamata <span class="italic">edd</span>.</a></li><script type="text/javascript">document.getElementById('note_LCL268_64_2').style.display = "none";</script><li class="note" id="note_LCL268_64_3"><a class="footnoteCrossrefLink" href="#target_note_LCL268_64_3" title="Click to highlight in text"><sup class="lineRef">3</sup>nati <span class="italic">dett</span>., natum <span class="italic">A, B</span>.</a></li><script type="text/javascript">document.getElementById('note_LCL268_64_3').style.display = "none";</script></ul></section></notes></section>