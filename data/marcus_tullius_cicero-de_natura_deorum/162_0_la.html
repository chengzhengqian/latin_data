<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ut Taurum ut Leonem, aut rerum inanimarum, ut <span class="br"></span><span class="lineNumber">41</span><span class="br"></span> Argo ut Aram ut Coronam. Sed ut haec concedantur, reliqua qui tandem non modo concedi sed omnino intellegi possunt? Cum fruges Cererem, vinum Liberum dicimus, genere nos quidem sermonis utimur usitato, sed ecquem tam amentem esse putas qui illud quo vescatur deum credat esse? Nam quos ab hominibus pervenisse dicis ad deos, tu reddes rationem quem ad modum id fieri potuerit aut cur fieri desierit, et ego discam libenter; quo modo nunc quidem est, non video quo pacto ille cui ‘in monte Oetaeo illatae lampades’ fuerint, ut ait Accius, ‘in domum aeternam patris’ ex illo ardore pervenerit; quem tamen Homerus apud inferos conveniri facit ab Ulixe, sicut ceteros qui excesserant vita.</p>
<span class="br"></span><span class="lineNumber">42</span><span class="br"></span><p>“Quamquam quem potissimum Herculem colamus scire sane velim; pluris enim tradunt nobis ii qui interiores scrutantur et reconditas litteras, antiquissimum Iove natum sed item Iove antiquissimo—nam Ioves quoque pluris in priscis Graecorum litteris invenimus: ex eo igitur et Lysithoë est is Hercules quem concertavisse cum Apolline de tripode accepimus. Alter traditur Nilo natus Aegyptius, quem aiunt Phrygias litteras conscripsisse. Tertius est ex Idaeis Digitis, cui inferias adferunt.<a class="footnoteLink" href="#note_LCL268_324_1" id="target_note_LCL268_324_1"><sup>1</sup></a> Quartus</p><span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL268_324_1"><a class="footnoteCrossrefLink" href="#target_note_LCL268_324_1" title="Click to highlight in text"><sup class="lineRef">1</sup>adferunt <span class="italic">dett</span>.: adferunt qui <span class="italic">A, B</span>, adferunt Coi <span class="italic">Gronovius</span>.</a></li><script type="text/javascript">document.getElementById('note_LCL268_324_1').style.display = "none";</script></ul></section></notes></section>