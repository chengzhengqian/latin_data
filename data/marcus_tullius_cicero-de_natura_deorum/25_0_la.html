<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

brevius quam causa desiderat. Epicurus autem, qui res occultas et penitus abditas non modo videat animo sed etiam sic tractet ut manu, docet eam esse vim et naturam deorum ut primum non sensu sed mente cernantur,<a class="footnoteLink" href="#note_LCL268_50_1" id="target_note_LCL268_50_1"><sup>1</sup></a> nec soliditate quadam nec ad numerum, ut ea quae ille propter firmitatem στερέμνια appellat, sed imaginibus similitudine et transitione perceptis, cum infinita simillumarum imaginum series<a class="footnoteLink" href="#note_LCL268_50_2" id="target_note_LCL268_50_2"><sup>2</sup></a> ex innumerabilibus individuis existat et ad deos<a class="footnoteLink" href="#note_LCL268_50_3" id="target_note_LCL268_50_3"><sup>3</sup></a> adfluat, cum maximis voluptatibus in eas imagines mentem intentam infixamque nostram intellegentiam <span class="br"></span><span class="lineNumber">50</span><span class="br"></span> capere quae sit et beata natura et aeterna. Summa vero vis infinitatis et magna ac diligenti contemplatione dignissima est, in qua intellegi necesse est eam esse naturam ut omnia omnibus paribus paria respondeant. Hanc ἰσονομίαν appellat Epicurus, id est aequabilem tributionem. Ex hac igitur illud efficitur, si mortalium tanta multitudo sit, esse inmortalium non minorem, et si quae interimant innumerabilia sint, etiam ea quae conservent infinita esse debere.</p>
<p>“Et quaerere a nobis, Balbe, soletis, quae vita <span class="br"></span><span class="lineNumber">51</span><span class="br"></span> deorum sit quaeque ab iis degatur aetas. Ea videlicet qua nihil beatius, nihil omnibus bonis affluentius cogitari potest. Nihil enim agit, nullis occupationibus est inplicatus, nulla opera molitur, sua sapientia et 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_50_1"><a class="footnoteCrossrefLink" href="#target_note_LCL268_50_1" title="Click to highlight in text"><sup class="lineRef">1</sup>cernantur <span class="italic">B</span>: cernatur.</a></li><script type="text/javascript">document.getElementById('note_LCL268_50_1').style.display = "none";</script><li class="note" id="note_LCL268_50_2"><a class="footnoteCrossrefLink" href="#target_note_LCL268_50_2" title="Click to highlight in text"><sup class="lineRef">2</sup>series <span class="italic">Brieger</span>: species.</a></li><script type="text/javascript">document.getElementById('note_LCL268_50_2').style.display = "none";</script><li class="note" id="note_LCL268_50_3"><a class="footnoteCrossrefLink" href="#target_note_LCL268_50_3" title="Click to highlight in text"><sup class="lineRef">3</sup>ad eos <span class="italic">B</span>: a deo, ad nos, a diis ad nos <span class="italic">edd</span>.</a></li><script type="text/javascript">document.getElementById('note_LCL268_50_3').style.display = "none";</script></ul></section></notes></section>