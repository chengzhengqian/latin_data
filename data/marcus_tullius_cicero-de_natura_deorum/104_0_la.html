<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
errantibus quod efficitur in caelo singulis diebus et noctibus, quis in illa barbari a dubitet quin ea sphaera sit perfecta ratione?</p>
<p>XXXV. Hi autem dubitant de mundo ex quo et oriuntur et fiunt omnia, casune ipse sit effectus aut necessitate aliqua an ratione ac mente divina, et Archimedem arbitrantur plus valuisse in imitandis sphaerae conversionibus quam naturam in efficiendis, praesertim cum multis partibus sint illa perfecta quam haec simulata sollertius. <span class="br"></span><span class="lineNumber">89</span><span class="br"></span> Utque<a class="footnoteLink" href="#note_LCL268_208_1" id="target_note_LCL268_208_1"><sup>1</sup></a> ille apud Accium pastor qui navem numquam ante vidisset, ut procul divinum et novum vehiculum Argonautarum e monte conspexit, primo admirans et perterritus hoc modo loquitur:</p>
<blockquote><p>
<span class="line indent14">tanta moles labitur</span><span class="linebreak"></span>
<span class="line">fremibunda ex alto ingenti sonitu et spiritu<a class="footnoteLink" href="#note_LCL268_208_2" id="target_note_LCL268_208_2"><sup>2</sup></a>:</span><span class="linebreak"></span>
<span class="line">prae se undas volvit, vertices vi suscitat,</span><span class="linebreak"></span>
<span class="line">ruit prolapsa, pelagus respergit reflat;</span><span class="linebreak"></span>
<span class="line">ita dum interruptum credas nimbum volvier,</span><span class="linebreak"></span>
<span class="line">dum quod sublime ventis expulsum rapi</span><span class="linebreak"></span>
<span class="line">saxum aut procellis, vel globosos turbines</span><span class="linebreak"></span>
<span class="line">existere ictos undis concursantibus,</span><span class="linebreak"></span>
<span class="line">nisi quas terrestris pontus strages conciet,</span><span class="linebreak"></span>
<span class="line">aut forte Triton fuscina evertens specus</span><span class="linebreak"></span>
<span class="line">subter radices penitus undanti in freto</span><span class="linebreak"></span>
<span class="line">molem ex profundo saxeam ad caelum eruit.</span><span class="linebreak"></span>
</p></blockquote>
<p>Dubitat primo quae sit ea natura quam cernit ignotam; idemque iuvenibus visis auditoque nautico cantu:</p>
<blockquote><p>
<span class="line">[sicut]<a class="footnoteLink" href="#note_LCL268_208_3" id="target_note_LCL268_208_3"><sup>3</sup></a> inciti atque alacres rostris perfremunt</span><span class="linebreak"></span>
<span class="line">delphini—</span><span class="linebreak"></span>
</p></blockquote>
<p>item alia multa—</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL268_208_1"><a class="footnoteCrossrefLink" href="#target_note_LCL268_208_1" title="Click to highlight in text"><sup class="lineRef">1</sup>utque <span class="italic">Plasberg</span>: atque <span class="italic">A, B</span>, atqui <span class="italic">dett</span>.</a></li><script type="text/javascript">document.getElementById('note_LCL268_208_1').style.display = "none";</script><li class="note" id="note_LCL268_208_2"><a class="footnoteCrossrefLink" href="#target_note_LCL268_208_2" title="Click to highlight in text"><sup class="lineRef">2</sup>spiritu <span class="italic">Priscian</span>: strepitu.</a></li><script type="text/javascript">document.getElementById('note_LCL268_208_2').style.display = "none";</script><li class="note" id="note_LCL268_208_3"><a class="footnoteCrossrefLink" href="#target_note_LCL268_208_3" title="Click to highlight in text"><sup class="lineRef">3</sup>sicut <span class="italic">non habuit pr. B</span> (<span class="italic">Dieckhoff</span>).</a></li><script type="text/javascript">document.getElementById('note_LCL268_208_3').style.display = "none";</script></ul></section></notes></section>