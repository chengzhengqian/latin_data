<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

geometria quiddam novi invenisset Musis bovem immolasse dicitur; sed id quidem non credo, quoniam ille ne Apollini quidem Delio hostiam immolare voluit ne aram sanguine aspergeret. Ad rem autem ut redeam, iudicium hoc omnium mortalium est, fortunam a deo petendam, a se ipso sumendam esse sapientiam. Quamvis licet Menti delubra et Virtuti et Fidei<a class="footnoteLink" href="#note_LCL268_374_1" id="target_note_LCL268_374_1"><sup>1</sup></a> consecremus, tamen haec in nobis ipsis sita videmus; spei salutis opis victoriae facultas a dis expetenda est. Inproborum igitur prosperitates secundaeque res redarguunt, ut Diogenes dicebat, <span class="br"></span><span class="lineNumber">89</span><span class="br"></span> vim omnem deorum ac potestatem.</p>
<p>XXXVII. ‘At non numquam bonos exitus habent boni.’ Eos quidem arripimus attribuimusque sine ulla ratione dis inmortalibus. At Diagoras cum Samothracam venisset, ἄθεος ille qui dicitur, atque ei quidam amicus ‘Tu, qui deos putas humana neglegere, nonne animadvertis ex tot tabulis pictis quam multi votis vim tempestatis effugerint in portumque salvi pervenerint?’ ‘Ita fit’ inquit, ‘illi enim nusquam picti sunt qui naufragia fecerunt in marique perierunt.’ Idemque, cum ei naviganti vectores adversa tempestate timidi et perterriti dicerent non iniuria sibi illud accidere qui illum in eandem navem recepissent, ostendit eis in eodem cursu multas alias laborantis quaesivitque num etiam in iis navibus Diagoram vehi crederent. Sic enim res se habet ut ad <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_374_1"><a class="footnoteCrossrefLink" href="#target_note_LCL268_374_1" title="Click to highlight in text"><sup class="lineRef">1</sup>Fidei <span class="italic">secl</span>. &lt;et Spei&gt; (<span class="italic">del. infra</span> spei) <span class="italic">Pearce</span>.</a></li><script type="text/javascript">document.getElementById('note_LCL268_374_1').style.display = "none";</script></ul></section></notes></section>