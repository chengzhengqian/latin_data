<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

mundi inest principatus haec inesse necesse est, et acriora quidem atque maiora. Quocirca sapientem esse mundum necesse est, naturamque eam quae res omnes conplexa teneat perfectione rationis excellere, eoque deum esse mundum omnemque vim mundi natura divina contineri.</p>
<p>â€œAtque etiam mundi ille fervor purior perlucidior mobiliorque multo ob easque causas aptior ad sensus commovendos quam hic noster calor quo haec quae <span class="br"></span><span class="lineNumber">31</span><span class="br"></span> nota nobis sunt retinentur et vigent. Absurdum igitur est dicere, cum homines bestiaeque hoc calore teneantur et propterea moveantur ac sentiant, mundum esse sine sensu qui integro et libero et puro eodemque acerrimo et mobilissimo ardore teneatur, praesertim cum is ardor qui est mundi non agitatus ab alio neque externo pulsu sed per se ipse ac sua sponte moveatur; nam quid potest esse mundo<a class="footnoteLink" href="#note_LCL268_152_1" id="target_note_LCL268_152_1"><sup>1</sup></a> valentius, quod pellat atque moveat calorem <span class="br"></span><span class="lineNumber">32</span><span class="br"></span> eum quo ille teneatur?</p>
<p>XII. Audiamus enim Platonem quasi quendam deum philosophorum; cui duo placet esse<a class="footnoteLink" href="#note_LCL268_152_2" id="target_note_LCL268_152_2"><sup>2</sup></a> motus, unum suum alterum externum, esse autem divinius quod ipsum ex se sua sponte moveatur quam quod pulsu agitetur alieno. Hunc autem motum in solis animis esse ponit, ab hisque principium motus esse ductum putat. Quapropter quoniam ex mundi ardore motus omnis oritur, is autem ardor non alieno inpulsu sed sua sponte 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_152_1"><a class="footnoteCrossrefLink" href="#target_note_LCL268_152_1" title="Click to highlight in text"><sup class="lineRef">1</sup>&lt;in&gt; mundo <span class="italic">Goethe</span>.</a></li><script type="text/javascript">document.getElementById('note_LCL268_152_1').style.display = "none";</script><li class="note inline" id="note_LCL268_152_2"><a class="footnoteCrossrefLink" href="#target_note_LCL268_152_2" title="Click to highlight in text"><sup class="lineRef">2</sup>esse &lt;genera&gt; <span class="italic">Plasberg</span>.</a></li><script type="text/javascript">document.getElementById('note_LCL268_152_2').style.display = "none";</script></ul></section></notes></section>