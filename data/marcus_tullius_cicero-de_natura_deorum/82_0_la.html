<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
fortuitum; ordo autem siderum et in omni aeternitate constantia neque naturam significat (est enim plena rationis) neque fortunam quae amica varietati constantiam respuit; sequitur ergo ut ipsa sua <span class="br"></span><span class="lineNumber">44</span><span class="br"></span> sponte suo sensu ac divinitate moveantur. Nec vero Aristoteles non laudandus est in eo quod omnia quae moventur aut natura moveri censuit aut vi aut voluntate; moveri autem solem et lunam et sidera omnia; quae autem natura moverentur haec aut pondere deorsum aut levitate in sublime ferri, quorum neutrum astris contingeret, propterea quod eorum motus in orbem circumque ferretur; nec vero dici potest vi quadam maiore fieri ut contra naturam astra moveantur; quae enim potest maior esse? restat igitur ut motus astrorum sit voluntarius.</p>
<p>“Quae qui videat non indocte solum verum etiam impie faciat si deos esse neget. Nec sane multum interest utrum id neget an eos omni procuratione atque actione privet; mihi enim qui nihil agit esse omnino non videtur. Esse igitur deos ita perspicuum est ut id qui neget vix eum sanae mentis existimem.</p>
<span class="br"></span><span class="lineNumber">45</span><span class="br"></span><p>XVII. “Restat ut qualis eorum natura sit consideremus; in quo nihil est difficilius quam a consuetudine oculorum aciem mentis abducere. Ea difficultas induxit et vulgo inperitos et similes philosophos <span class="br"></span><span class="lineNumber"></span><span class="br"></span>
</p></section><notes></notes></section>