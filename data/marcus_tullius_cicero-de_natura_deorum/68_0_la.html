<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
est, esse nemo negat. Cleanthes quidem noster quattuor de causis dixit in animis hominum informatas deorum esse notiones. Primam posuit eam de qua modo dixi, quae orta esset ex praesensione rerum futurarum; alteram, quam ceperimus<a class="footnoteLink" href="#note_LCL268_136_1" id="target_note_LCL268_136_1"><sup>1</sup></a> ex magnitudine commodorum quae percipiuntur caeli temperatione fecunditate terrarum aliarumque commoditatum <span class="br"></span><span class="lineNumber">14</span><span class="br"></span> conplurium copia; tertiam, quae terreret animos fulminibus tempestatibus nimbis nivibus grandinibus vastitate pestilentia terrae motibus et saepe fremitibus lapideisque imbribus et guttis imbrium quasi cruentis, tum labibus aut repentinis terrarum hiatibus, tum praeter naturam hominum pecudumque portentis, tum facibus visis caelestibus, tum stellis iis quas Graeci cometas nostri cincinnatas vocant, quae nuper bello Octaviano magnarum fuerunt calamitatum praenuntiae, tum sole geminato, quod ut e patre audivi Tuditano et Aquilio consulibus evenerat, quo quidem anno P. Africanus sol alter extinctus est, quibus exterriti homines vim quandam <span class="br"></span><span class="lineNumber">15</span><span class="br"></span> esse caelestem et divinam suspicati sunt; quartam causam esse eamque vel maximam aequabilitatem motus conversionumque<a class="footnoteLink" href="#note_LCL268_136_2" id="target_note_LCL268_136_2"><sup>2</sup></a> caeli, solis lunae siderumque omnium distinctionem varietatem pulchritudinem ordinem, quarum rerum aspectus ipse satis indicaret non esse ea fortuita. Ut, si quis in domum aliquam 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_136_1"><a class="footnoteCrossrefLink" href="#target_note_LCL268_136_1" title="Click to highlight in text"><sup class="lineRef">1</sup>caperemus <span class="italic">Bake</span>.</a></li><script type="text/javascript">document.getElementById('note_LCL268_136_1').style.display = "none";</script><li class="note" id="note_LCL268_136_2"><a class="footnoteCrossrefLink" href="#target_note_LCL268_136_2" title="Click to highlight in text"><sup class="lineRef">2</sup>conversionumque <span class="italic">Ernesti</span>: conversionem <span class="italic">MSS</span>.: &lt;constantiamque&gt; conversionum <span class="italic">Regenhart</span>.</a></li><script type="text/javascript">document.getElementById('note_LCL268_136_2').style.display = "none";</script></ul></section></notes></section>