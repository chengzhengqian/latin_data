<section class="div1 language" lang="la"><header><hgroup><h1>Cicero</h1></hgroup></header><section class="div2">
<blockquote><p>
<span class="line"> . . . quod re in summa summum esse arbitror</span><span class="linebreak"></span>
<span class="line">periclum, matres coinquinari regias,</span><span class="linebreak"></span>
<span class="line">contaminari stirpem ac misceri<a class="footnoteLink" href="#note_LCL268_352_1" id="target_note_LCL268_352_1"><sup>1</sup></a> genus.</span><span class="linebreak"></span>
</p></blockquote>
<p>At id ipsum quam callide, qui regnum adulterio quaereret:</p>
<blockquote><p>
<span class="line">adde<a class="footnoteLink" href="#note_LCL268_352_2" id="target_note_LCL268_352_2"><sup>2</sup></a> (inquit) huc, quod mihi portento caelestum pater</span><span class="linebreak"></span>
<span class="line">prodigium misit, regni stabilimen mei,</span><span class="linebreak"></span><span class="line">agnum inter pecudes aurea clarum coma</span><span class="linebreak"></span><span class="line">quondam Thyestem clepere ausum esse e regia,</span><span class="linebreak"></span>
<span class="line">qua in re adiutricem coniugem cepit sibi.</span><span class="linebreak"></span>
</p></blockquote>
<span class="br"></span><span class="lineNumber">69</span><span class="br"></span><p>Videturne summa inprobitate usus non sine summa esse ratione? Nec vero scaena solum referta est his sceleribus, sed multo<a class="footnoteLink" href="#note_LCL268_352_3" id="target_note_LCL268_352_3"><sup>3</sup></a> vita communis paene maioribus. Sentit domus unius cuiusque, sentit forum, sentit curia campus socii provinciae, ut quem ad modum ratione recte fiat sic ratione peccetur, alterumque et a paucis et raro, alterum et saepe et a plurimis, ut satius fuerit nullam omnino nobis a dis inmortalibus datam esse rationem quam tanta cum pernicie datam. Ut vinum aegrotis, quia prodest raro nocet saepissime, melius est non adhibere omnino quam spe dubiae salutis in apertam perniciem incurrere, sic haud scio an melius fuerit humano generi motum istum celerem cogitationis, acumen, sollertiam, quam rationem vocamus, quoniam pestifera est multis, admodum paucis salutaris, non dari 


</p></section><notes><section class="footnotes"><ul><li class="note" id="note_LCL268_352_1"><a class="footnoteCrossrefLink" href="#target_note_LCL268_352_1" title="Click to highlight in text"><sup class="lineRef">1</sup>ac misceri <span class="italic">Ribbeck</span>: admisceri.</a></li><script type="text/javascript">document.getElementById('note_LCL268_352_1').style.display = "none";</script><li class="note" id="note_LCL268_352_2"><a class="footnoteCrossrefLink" href="#target_note_LCL268_352_2" title="Click to highlight in text"><sup class="lineRef">2</sup>adde <span class="italic">Scriverius</span>: addo.</a></li><script type="text/javascript">document.getElementById('note_LCL268_352_2').style.display = "none";</script><li class="note" id="note_LCL268_352_3"><a class="footnoteCrossrefLink" href="#target_note_LCL268_352_3" title="Click to highlight in text"><sup class="lineRef">3</sup>multo &lt;magis&gt;? <span class="italic">Mayor</span>.</a></li><script type="text/javascript">document.getElementById('note_LCL268_352_3').style.display = "none";</script></ul></section></notes></section>