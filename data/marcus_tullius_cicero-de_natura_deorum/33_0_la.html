<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
et si ortus est deorum, interitus sit necesse est, ut tu paulo ante de Platonis mundo disputabas. Ubi igitur illud vestrum beatum et aeternum, quibus duobus verbis significatis deum? quod cum efficere vultis, in dumeta conrepitis: ita enim dicebas, non corpus esse in deo sed quasi corpus, nec sanguinem sed tamquam sanguinem.</p>
<span class="br"></span><span class="lineNumber">69</span><span class="br"></span><p>XXV. “Hoc persaepe facitis, ut cum aliquid non veri simile dicatis et effugere reprehensionem velitis adferatis aliquid quod omnino ne fieri quidem possit, ut satius fuerit illud ipsum de quo ambigebatur concedere quam tam inpudenter resistere. Velut Epicurus cum videret, si atomi ferrentur in locum inferiorem suopte pondere, nihil fore in nostra potestate, quod esset earum motus certus et necessarius, invenit quo modo necessitatem effugeret, quod videlicet Democritum fugerat: ait atomum, cum pondere et gravitate directo deorsus feratur, declinare paululum. <span class="br"></span><span class="lineNumber">70</span><span class="br"></span> Hoc dicere turpius est quam illud quod vult non posse defendere. Idem facit contra dialecticos; a quibus cum traditum sit in omnibus diiunctionibus in quibus ‘aut etiam aut non’ poneretur alterum utrum esse verum, pertimuit ne si concessum esset huius modi aliquid ‘aut vivet eras aut non vivet Epicurus,’ alterutrum fieret necessarium: totum hoc ‘aut etiam <span class="br"></span><span class="lineNumber"></span><span class="br"></span>
</p></section><notes></notes></section>