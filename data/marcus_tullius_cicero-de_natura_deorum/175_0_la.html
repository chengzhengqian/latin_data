<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>qui est versus omnium seminator malorum.</p>
<blockquote><p>
<span class="line">ille traversa mente mi hodie tradidit repagula</span><span class="linebreak"></span>
<span class="line">quibus ego iram omnem recludam atque illi perniciem dabo,</span><span class="linebreak"></span>
<span class="line">mihi maerores illi luctum, exitium illi exilium mihi.</span><span class="linebreak"></span>
</p></blockquote>
<p>Hanc videlicet rationem, quam vos divino beneficio homini solum tributam dicitis, bestiae non habent; <span class="br"></span><span class="lineNumber">67</span><span class="br"></span> videsne igitur quanto munere deorum simus adfecti? Atque eadem Medea patrem patriamque fugiens,</p>
<blockquote><p>
<span class="line indent18">postquam pater</span><span class="linebreak"></span>
<span class="line">adpropinquat iamque paene ut conprehendatur parat,</span><span class="linebreak"></span>
<span class="line">puerum interea obtruncat membraque articulatim dividit</span><span class="linebreak"></span>
<span class="line">perque agros passim dispergit corpus: id ea gratia</span><span class="linebreak"></span>
<span class="line">ut, dum nati dissipatos artus captaret parens,</span><span class="linebreak"></span>
<span class="line">ipsa interea effugeret, illum ut maeror tardaret sequi,</span><span class="linebreak"></span>
<span class="line">sibi salutem ut familiari pareret parricidio.</span><span class="linebreak"></span>
</p></blockquote>
<span class="br"></span><span class="lineNumber">68</span><span class="br"></span><p>Huic ut scelus sic ne ratio quidem defuit. Quid? ille funestas epulas fratri conparans nonne versat huc et illuc cogitatione rationem?</p>
<blockquote><p>
<span class="line">maior mihi moles, maius miscendumst malum,</span><span class="linebreak"></span>
<span class="line">qui illius acerbum cor contundam et conprimam.</span><span class="linebreak"></span>
</p></blockquote>
<p>XXVII. Nec tamen ille ipse est praetereundus</p>
<blockquote><p>
<span class="line">qui non sat habuit coniugem inlexe in stuprum,</span><span class="linebreak"></span>
</p></blockquote>
<p>de quo recte et verissume loquitur Atreus:</p>
<span class="br"></span><span class="lineNumber"></span><span class="br"></span>
</section><notes></notes></section>