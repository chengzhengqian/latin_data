<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Si quidem nos non quasi Graece loquentem audiamus; docet idem alio loco:</p>
<blockquote><p>
<span class="line">Graiugena: de isto<a class="footnoteLink" href="#note_LCL268_212_1" id="target_note_LCL268_212_1"><sup>1</sup></a> aperit ipsa oratio.</span><span class="linebreak"></span>
</p></blockquote>
<span class="br"></span><span class="lineNumber">92</span><span class="br"></span><p>Sed ad maiora redeamus. Ex aethere igitur innumerabiles flammae siderum exsistunt, quorum est princeps sol omnia clarissima luce conlustrans, multis partibus maior atque amplior quam terra universa, deinde reliqua sidera magnitudinibus inmensis. Atque hi tanti ignes tamque multi non modo nihil nocent terris rebusque terrestribus, sed ita prosunt ut si moti<a class="footnoteLink" href="#note_LCL268_212_2" id="target_note_LCL268_212_2"><sup>2</sup></a> loco sint conflagrare terras necesse sit a tantis ardoribus moderatione et temperatione sublata.</p>
<span class="br"></span><span class="lineNumber">93</span><span class="br"></span><p>XXXVII. “Hic ego non mirer esse quemquam qui sibi persuadeat corpora quaedam solida atque individua vi<a class="footnoteLink" href="#note_LCL268_212_3" id="target_note_LCL268_212_3"><sup>3</sup></a> et gravitate ferri mundumque effici ornatissimum et pulcherrimum ex eorum corporum concursione fortuita? Hoc qui existimat fieri potuisse, non intellego cur non idem putet, si innumerabiles unius et viginti formae litterarum vel aureae vel qualeslibet aliquo coiciantur, posse ex iis in terram excussis annales Ennii ut deinceps legi possint effici; quod nescio an ne in uno quidem <span class="br"></span><span class="lineNumber">94</span><span class="br"></span> versu possit tantum valere fortuna. Isti autem quem ad modum adseverant ex corpusculis non calore non qualitate aliqua (quam ποιότητα Graeci 


</p></section><notes><section class="footnotes"><ul><li class="note" id="note_LCL268_212_1"><a class="footnoteCrossrefLink" href="#target_note_LCL268_212_1" title="Click to highlight in text"><sup class="lineRef">1</sup>istoc <span class="italic">Bothe</span>.</a></li><script type="text/javascript">document.getElementById('note_LCL268_212_1').style.display = "none";</script><li class="note inline" id="note_LCL268_212_2"><a class="footnoteCrossrefLink" href="#target_note_LCL268_212_2" title="Click to highlight in text"><sup class="lineRef">2</sup>moti <span class="italic">dett</span>.: mota <span class="italic">A, B</span>.</a></li><script type="text/javascript">document.getElementById('note_LCL268_212_2').style.display = "none";</script><li class="note" id="note_LCL268_212_3"><a class="footnoteCrossrefLink" href="#target_note_LCL268_212_3" title="Click to highlight in text"><sup class="lineRef">3</sup>&lt;sua&gt; vi <span class="italic">Lambinus</span>.</a></li><script type="text/javascript">document.getElementById('note_LCL268_212_3').style.display = "none";</script></ul></section></notes></section>