<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

in venando ad similitudinem bellicae disciplinae, et utamur domitis et condocefactis, ut elephantis, multaque ex earum corporibus remedia morbis et vulneribus eligamus, sicut ex quibusdam stirpibus et herbis quarum utilitates longinqui temporis usu et periclitatione percepimus. Totam licet animis tamquam oculis lustrare terram mariaque omnia: cernes iam spatia frugifera atque inmensa camporum vestitusque densissimos montium, pecudum pastus, <span class="br"></span><span class="lineNumber">162</span><span class="br"></span> tum incredibili cursus maritimos celeritate. Nec vero supra terram sed etiam in intumis eius tenebris plurimarum rerum latet utilitas quae ad usum hominum orta ab hominibus solis invenitur.</p>
<p>LXV. “Illud vero, quod uterque vestrum arripiet fortasse ad reprendendum, Cotta quia Carneades lubenter in Stoicos invehebatur, Velleius quia nihil tam inridet Epicurus quam praedictionem rerum futurarum, mihi videtur vel maxume confirmare deorum providentia consuli rebus humanis. Est enim profecto divinatio, quae multis locis rebus temporibus apparet cum [in]<a class="footnoteLink" href="#note_LCL268_278_1" id="target_note_LCL268_278_1"><sup>1</sup></a> privatis tum maxume <span class="br"></span><span class="lineNumber">163</span><span class="br"></span> publicis. Multa cernunt haruspices, multa augures provident, multa oraclis declarantur multa vaticinationibus multa somniis multa portentis; quibus cognitis multae saepe res ex<a class="footnoteLink" href="#note_LCL268_278_2" id="target_note_LCL268_278_2"><sup>2</sup></a> hominum sententia atque utilitate partae, multa etiam pericula depulsa sunt. Haec igitur sive vis sive ars sive natura ad scientiam rerum futurarum homini profecto est nec alii cuiquam a dis inmortalibus data.

</p></section><notes><section class="footnotes"><ul><li class="note" id="note_LCL268_278_1"><a class="footnoteCrossrefLink" href="#target_note_LCL268_278_1" title="Click to highlight in text"><sup class="lineRef">1</sup><span class="italic">secl. Müller</span>.</a></li><script type="text/javascript">document.getElementById('note_LCL268_278_1').style.display = "none";</script><li class="note" id="note_LCL268_278_2"><a class="footnoteCrossrefLink" href="#target_note_LCL268_278_2" title="Click to highlight in text"><sup class="lineRef">2</sup>ex <span class="italic">dett</span>.: <span class="italic">om. A, B</span>.</a></li><script type="text/javascript">document.getElementById('note_LCL268_278_2').style.display = "none";</script></ul></section></notes></section>