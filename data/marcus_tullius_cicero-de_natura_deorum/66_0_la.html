<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

testamenta perierunt, tum enim bella gerere nostri <span class="br"></span><span class="lineNumber">10</span><span class="br"></span> duces incipiunt cum auspicia posuerunt). At vero apud maiores tanta religionis vis fuit ut quidam imperatores etiam se ipsos dis inmortalibus capite velato verbis certis pro re publica devoverent. Multa ex Sibyllinis vaticinationibus multa ex haruspicum responsis commemorare possum quibus ea confirmentur quae dubia nemini debent esse.</p>
<p>IV. Atqui et nostrorum augurum et Etruscorum haruspicum disciplinam P. Scipione<a class="footnoteLink" href="#note_LCL268_132_1" id="target_note_LCL268_132_1"><sup>1</sup></a> C. Figulo consulibus res ipsa probavit; quos cum Ti. Gracchus consul iterum crearet, primus rogator ut eos rettulit ibidem est repente mortuus. Gracchus cum comitia nihilo minus peregisset remque illam in religionem populo venisse sentiret, ad senatum rettulit. Senatus ‘quos ad soleret’ referendum censuit. Haruspices introducti responderunt non fuisse iustum comitiorum <span class="br"></span><span class="lineNumber">11</span><span class="br"></span> rogatorem. Tum Gracchus, ut e patre audiebam, incensus ira: ‘Itane vero? ego non iustus, qui et consul rogavi et augur et auspicato? an vos Tusci ac barbari auspiciorum populi Romani ius tenetis et interpretes esse comitiorum potestis?’ Itaque tum illos exire iussit; post autem e provincia litteras ad collegium misit se cum legeret libros recordatum esse <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_132_1"><a class="footnoteCrossrefLink" href="#target_note_LCL268_132_1" title="Click to highlight in text"><sup class="lineRef">1</sup>&lt;in&gt; P. Scipione &lt;et&gt; <span class="italic">Bouhier</span>.</a></li><script type="text/javascript">document.getElementById('note_LCL268_132_1').style.display = "none";</script></ul></section></notes></section>