<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

enim ex terra homines non ut incolae atque habitatores sed quasi spectatores superarum rerum atque caelestium, quarum spectaculum ad nullum aliud genus animantium pertinet. Sensus autem interpretes ac nuntii rerum in capite tamquam in arce mirifice ad usus necessarios et facti et conlocati sunt. Nam oculi tamquam speculatores altissimum locum obtinent, ex quo plurima conspicientes fungantur suo <span class="br"></span><span class="lineNumber">141</span><span class="br"></span> munere; et aures, cum sonum percipere debeant qui natura in<a class="footnoteLink" href="#note_LCL268_258_1" id="target_note_LCL268_258_1"><sup>1</sup></a> sublime fertur, recte in altis corporum partibus collocatae sunt; itemque nares et quod omnis odor ad supera fertur recte sursum sunt et quod cibi et potionis iudicium magnum earum est non sine causa vicinitatem oris secutae sunt. Iam gustatus, qui sentire eorum quibus vescimur genera debet,<a class="footnoteLink" href="#note_LCL268_258_2" id="target_note_LCL268_258_2"><sup>2</sup></a> habitat in ea parte oris qua esculentis et potulentis iter natura patefecit. Tactus autem toto corpore aequabiliter fusus est, ut omnes ictus omnesque minimos<a class="footnoteLink" href="#note_LCL268_258_3" id="target_note_LCL268_258_3"><sup>3</sup></a> et frigoris et caloris adpulsus sentire possimus. Atque ut in aedificiis architecti avertunt ab oculis naribusque dominorum ea quae profluentia necessario taetri essent aliquid habitura, sic natura res similis procul amandavit a sensibus.</p>
<span class="br"></span><span class="lineNumber">142</span><span class="br"></span>
<p>LVII. â€œQuis vero opifex praeter naturam, qua nihil potest esse callidius, tantam sollertiam persequi potuisset in sensibus? quae primum oculos membranis tenuissimis vestivit et saepsit, quas primum 


</p></section><notes><section class="footnotes"><ul><li class="note" id="note_LCL268_258_1"><a class="footnoteCrossrefLink" href="#target_note_LCL268_258_1" title="Click to highlight in text"><sup class="lineRef">1</sup>in <span class="italic">om. dett</span>.</a></li><script type="text/javascript">document.getElementById('note_LCL268_258_1').style.display = "none";</script><li class="note inline" id="note_LCL268_258_2"><a class="footnoteCrossrefLink" href="#target_note_LCL268_258_2" title="Click to highlight in text"><sup class="lineRef">2</sup>debet <span class="italic">dett</span>.: deberet <span class="italic">A, B</span>.</a></li><script type="text/javascript">document.getElementById('note_LCL268_258_2').style.display = "none";</script><li class="note" id="note_LCL268_258_3"><a class="footnoteCrossrefLink" href="#target_note_LCL268_258_3" title="Click to highlight in text"><sup class="lineRef">3</sup>minimos <span class="italic">dett</span>.: nimios <span class="italic">A, B</span>.</a></li><script type="text/javascript">document.getElementById('note_LCL268_258_3').style.display = "none";</script></ul></section></notes></section>