<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

supervacaneum est, itaque nulla ars imitari sollertiam naturae potest? Habebit igitur linguam deus et non loquetur, dentes palatum fauces nullum ad usum; quaeque procreationis causa natura corpori adfinxit ea frustra habebit deus; nec externa magis quam interiora, cor pulmones iecur cetera, quae detracta utilitate quid habent venustatis?—quandoquidem haec esse in deo propter pulchritudinem voltis.</p>
<span class="br"></span><span class="lineNumber">93</span><span class="br"></span><p>“Istisne fidentes somniis non modo Epicurus et Metrodorus et Hermarchus contra Pythagoram Platonem Empedoclemque dixerunt sed meretricula etiam Leontium contra Theophrastum scribere ausa est? scito illa quidem sermone et Attico, sed tamen: tantum Epicuri hortus habuit licentiae. Et soletis queri; Zeno quidem etiam litigabat; quid dicam Albucium? Nam Phaedro nihil elegantius nihil humanius, sed stomachabatur senex si quid asperius dixeram, cum Epicurus Aristotelem vexarit contumeliosissime, Phaedoni Socratico turpissime male dixerit, Metrodori sodalis sui fratrem Timocraten quia nescio quid in philosophia dissentiret totis voluminibus conciderit, in Democritum ipsum quem secutus est fuerit ingratus, Nausiphanen magistrum suum a quo non<a class="footnoteLink" href="#note_LCL268_90_1" id="target_note_LCL268_90_1"><sup>1</sup></a> nihil didicerat tam male acceperit.</p>
<p>XXXIV. Zeno quidem non eos solum qui tum erant, Apollodorum 
</p></section><notes><section class="footnotes"><ul><li class="note" id="note_LCL268_90_1"><a class="footnoteCrossrefLink" href="#target_note_LCL268_90_1" title="Click to highlight in text"><sup class="lineRef">1</sup>non <span class="italic">dett</span>.: <span class="italic">om. A, B</span>.</a></li><script type="text/javascript">document.getElementById('note_LCL268_90_1').style.display = "none";</script></ul></section></notes></section>