<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

sciscitor cur mundi aedificatores repente exstiterint, innumerabilia saecla dormierint; non enim, si mundus nullus erat, saecla non erant (saecla nunc dico non ea quae dierum noctiumque numero annuis cursibus conficiuntur, nam fateor ea sine mundi conversione effici non potuisse; sed fuit quaedam ab infinito tempore aeternitas, quam nulla circumscriptio temporum metiebatur, spatio tamen qualis ea fuerit intellegi potest,<a class="footnoteLink" href="#note_LCL268_24_1" id="target_note_LCL268_24_1"><sup>1</sup></a> quod ne in cogitationem quidem cadit ut fuerit tempus aliquod nullum cum <span class="br"></span><span class="lineNumber">22</span><span class="br"></span> tempus esset)â€”isto igitur tam inmenso spatio quaero, Balbe, cur Pronoea vestra cessaverit. Laboremne fugiebat? At iste nec attingit deum nec erat ullus, cum omnes naturae numini divino, caelum ignes terrae maria, parerent. Quid autem erat quod concupisceret deus mundum signis et luminibus tamquam aedilis ornare? Si ut [deus]<a class="footnoteLink" href="#note_LCL268_24_2" id="target_note_LCL268_24_2"><sup>2</sup></a> ipse melius habitaret, antea videlicet tempore infinito in tenebris tamquam in gurgustio habitaverat; post autem varietatene eum delectari putamus qua caelum et terras exornatas videmus? Quae ista potest esse oblectatio deo? quae si esset, non ea tam diu carere <span class="br"></span><span class="lineNumber">23</span><span class="br"></span> potuisset. An haec, ut fere dicitis, hominum causa a deo constitute sunt? Sapientiumne? Propter paucos igitur tanta est facta rerum molitio. An stultorum? At primum causa non fuit cur de inprobis bene mereretur; deinde quid est adsecutus? 

 <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_24_1"><a class="footnoteCrossrefLink" href="#target_note_LCL268_24_1" title="Click to highlight in text"><sup class="lineRef">1</sup>intellegi non potest <span class="italic">dett</span>.</a></li><script type="text/javascript">document.getElementById('note_LCL268_24_1').style.display = "none";</script><li class="note" id="note_LCL268_24_2"><a class="footnoteCrossrefLink" href="#target_note_LCL268_24_2" title="Click to highlight in text"><sup class="lineRef">2</sup><span class="italic">secl. Ernesti</span>.</a></li><script type="text/javascript">document.getElementById('note_LCL268_24_2').style.display = "none";</script></ul></section></notes></section>