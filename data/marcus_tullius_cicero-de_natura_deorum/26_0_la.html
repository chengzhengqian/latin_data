<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

virtute gaudet, habet exploratum fore se semper cum <span class="br"></span><span class="lineNumber">52</span><span class="br"></span> in maximis tum in aeternis voluptatibus.</p>
<p>XX. Hunc deum rite beatum dixerimus, vestrum vero laboriosissimum. Sive enim ipse mundus deus est, quid potest esse minus quietum quam nullo puncto temporis intermisso versari circum axem caeli admirabili celeritate? nisi quietum autem nihil beatum est; sive in [ipso]<a class="footnoteLink" href="#note_LCL268_52_1" id="target_note_LCL268_52_1"><sup>1</sup></a> mundo deus inest aliquis qui regat, qui gubernet, qui cursus astrorum mutationes temporum rerum vicissitudines ordinesque conservet,<a class="footnoteLink" href="#note_LCL268_52_2" id="target_note_LCL268_52_2"><sup>2</sup></a> terras et maria contemplans hominum commoda vitasque tueatur, ne ille est inplicatus molestis <span class="br"></span><span class="lineNumber">53</span><span class="br"></span> negotiis et operosis! Nos autem beatam vitam in animi securitate et in omnium vacatione munerum ponimus. Docuit enim nos idem qui cetera, natura effectum esse mundum, nihil opus fuisse fabrica, tamque eam rem esse facilem quam vos effici negatis sine divina posse sollertia, ut innumerabilis natura mundos effectura sit efficiat effecerit. Quod quia quem ad modum natura efficere sine aliqua mente possit non videtis, ut tragici poetae cum explicare argumenti exitum non potestis confugitis ad deum; <span class="br"></span><span class="lineNumber">54</span><span class="br"></span> cuius operam profecto non desideraretis si inmensam et interminatam in omnis partis magnitudinem regionum videretis, in quam se iniciens animus et intendens ita late longeque peregrinatur ut nullam tamen oram ultimi<a class="footnoteLink" href="#note_LCL268_52_3" id="target_note_LCL268_52_3"><sup>3</sup></a> videat in qua possit insistere. In 

<span class="br"></span><span class="lineNumber"></span><span class="br"></span></p>
</section><notes><section class="footnotes"><ul><li class="note" id="note_LCL268_52_1"><a class="footnoteCrossrefLink" href="#target_note_LCL268_52_1" title="Click to highlight in text"><sup class="lineRef">1</sup><span class="italic">Sch√∂mann</span>.</a></li><script type="text/javascript">document.getElementById('note_LCL268_52_1').style.display = "none";</script><li class="note" id="note_LCL268_52_2"><a class="footnoteCrossrefLink" href="#target_note_LCL268_52_2" title="Click to highlight in text"><sup class="lineRef">2</sup>conservet &lt;et&gt; <span class="italic">Davies</span>.</a></li><script type="text/javascript">document.getElementById('note_LCL268_52_2').style.display = "none";</script><li class="note" id="note_LCL268_52_3"><a class="footnoteCrossrefLink" href="#target_note_LCL268_52_3" title="Click to highlight in text"><sup class="lineRef">3</sup>ultimam <span class="italic">Davies</span>.</a></li><script type="text/javascript">document.getElementById('note_LCL268_52_3').style.display = "none";</script></ul></section></notes></section>