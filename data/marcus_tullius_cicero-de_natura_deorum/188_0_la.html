<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

prosperam adversamve fortunam qualis sis aut quem ad modum vixeris nihil intersit.</p>
<span class="br"></span><span class="lineNumber">90</span><span class="br"></span><p>“‘Non animadvertunt’ inquit’ omnia di, ne reges quidem.’ Quid est simile? Reges enim si scientes praetermittunt, magna culpa est;</p>
<p>XXXVIII. at deone excusatio quidem est inscientiae. Quem vos praeclare defenditis, cum dicitis eam vim deorum esse ut etiamsi quis morte poenas sceleris effugerit expetantur eae poenae a liberis a nepotibus a posteris. O miram aequitatem deorum: ferretne civitas ulla latorem istius modi legis, ut condemnaretur filius aut nepos si pater aut avus deliquisset?</p>
<blockquote><p>
<span class="line">quinam Tantalidarum internecioni modus</span><span class="linebreak"></span>
<span class="line">paretur, aut quaenam umquam ob mortem Myrtili</span><span class="linebreak"></span>
<span class="line">poenis luendis dabitur satias supplici?</span><span class="linebreak"></span>
</p></blockquote><span class="br"></span><span class="lineNumber">91</span><span class="br"></span>
<p>Utrum poëtae Stoicos depravarint an Stoici poëtis dederint auctoritatem non facile dixerim; portenta enim ab utrisque et flagitia dicuntur. Neque enim quem Hipponactis iambus laeserat aut qui erat Archilochi versu volneratus, a deo inmissum dolorem, non conceptum a se ipso continebat, nec cum Aegisthi libidinem aut cum Paridis videmus a deo causam requirimus, cum culpae paene vocem audiamus, nec ego multorum aegrorum salutem non ab Hippocrate potius quam ab Aesculapio datam iudico, nec Lacedaemoniorum disciplinam dicam umquam ab Apolline potius Spartae quam a Lycurgo datam. Critolaus inquam evertit Corinthum, Karthaginem Hasdrubal:<span class="br"></span><span class="lineNumber"></span><span class="br"></span>
</p></section><notes></notes></section>