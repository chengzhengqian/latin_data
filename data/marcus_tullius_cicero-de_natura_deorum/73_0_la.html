<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
se vim caloris, sine qua neque ali possent nec crescere; nam omne quod est calidum et igneum cietur et agitur motu suo; quod autem alitur et crescit motu quodam utitur certo et aequabili; qui quam diu remanet in nobis tam diu sensus et vita remanet, refrigerato autem et extincto calore occidimus ipsi <span class="br"></span><span class="lineNumber">24</span><span class="br"></span> et extinguimur. Quod quidem Cleanthes his etiam argumentis docet, quanta vis insit caloris in omni corpore: negat enim esse ullum cibum tam gravem quin is nocte et die concoquatur; cuius etiam in reliquiis inest<a class="footnoteLink" href="#note_LCL268_146_1" id="target_note_LCL268_146_1"><sup>1</sup></a> calor iis quas natura respuerit. Iam vero venae et arteriae micare non desinunt quasi quodam igneo motu, animadversumque saepe est cum cor animantis alicuius evolsum ita mobiliter palpitaret ut imitaretur igneam celeritatem. Omne igitur quod vivit, sive animal sive terra editum, id vivit propter inclusum in eo calorem. Ex quo intellegi debet eam caloris naturam vim habere in se vitalem per omnem mundum pertinentem.</p>
<span class="br"></span><span class="lineNumber">25</span><span class="br"></span><p>“Atque id facilius cernemus toto genere hoc igneo quod tranat omnia subtilius explicato. Omnes igitur partes mundi (tangam autem maximas) calore fultae sustinentur. Quod primum in terrena natura perspici potest. Nam et lapidum conflictu atque tritu elici ignem videmus et recenti fossione ‘terram fumare calentem,’ atque etiam ex puteis iugibus aquam calidam trahi, et id maxime fieri temporibus hibernis, quod magna vis terrae cavernis contineatur<a class="footnoteLink" href="#note_LCL268_146_2" id="target_note_LCL268_146_2"><sup>2</sup></a>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_146_1"><a class="footnoteCrossrefLink" href="#target_note_LCL268_146_1" title="Click to highlight in text"><sup class="lineRef">1</sup>insit <span class="italic">Heindorf</span>.</a></li><script type="text/javascript">document.getElementById('note_LCL268_146_1').style.display = "none";</script><li class="note inline" id="note_LCL268_146_2"><a class="footnoteCrossrefLink" href="#target_note_LCL268_146_2" title="Click to highlight in text"><sup class="lineRef">2</sup>continetur <span class="italic">dett</span>.</a></li><script type="text/javascript">document.getElementById('note_LCL268_146_2').style.display = "none";</script></ul></section></notes></section>