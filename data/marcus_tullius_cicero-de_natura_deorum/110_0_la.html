<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

innantium beluarum, partim ad saxa nativis testis inhaerentium! Ipsum autem mare sic terram appetens litoribus alludit ut una ex duabus naturis conflata <span class="br"></span><span class="lineNumber">101</span><span class="br"></span> videatur. Exin mari finitumus aer die et nocte distinguitur, isque tum fusus et extenuatus sublime fertur, tum autem concretus in nubes cogitur umoremque colligens terram auget imbribus, tum effluens huc et illuc ventos efficit. Idem annuas frigorum et calorum facit varietates, idemque et volatus alitum sustinet et spiritu<a class="footnoteLink" href="#note_LCL268_220_1" id="target_note_LCL268_220_1"><sup>1</sup></a> ductus alit et sustentat animantes.</p>
<p>XL. Restat ultimus et a domiciliis nostris altissimus omnia cingens et coercens caeli complexus, qui idem aether vocatur, extrema ora et determinatio mundi, in quo cum admirabilitate maxima igneae formae <span class="br"></span><span class="lineNumber">102</span><span class="br"></span> cursus ordinatos definiunt. E quibus sol, cuius magnitudine multis partibus terra superatur, circum eam ipsam volvitur, isque oriens et occidens diem noctemque conficit, et modo accedens tum autem recedens binas in singulis annis reversiones ab extremo contrarias facit, quarum in intervallo tum quasi tristitia quadam contrahit terram, tum vicissim laetificat ut <span class="br"></span><span class="lineNumber">103</span><span class="br"></span> cum caelo hilarata videatur. Luna autem, quae est, ut ostendunt mathematici, maior quam dimidia pars terrae, isdem spatiis vagatur quibus sol, sed tum congrediens cum sole tum digrediens et eam lucem quam a sole accepit mittit in terras et varias ipsa 
</p></section><notes><section class="footnotes"><ul><li class="note" id="note_LCL268_220_1"><a class="footnoteCrossrefLink" href="#target_note_LCL268_220_1" title="Click to highlight in text"><sup class="lineRef">1</sup>spiritu <span class="italic">det</span>.: spiritus.</a></li><script type="text/javascript">document.getElementById('note_LCL268_220_1').style.display = "none";</script></ul></section></notes></section>