<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

“Quae si singula vos forte non movent, universa certe tamen inter se conexa atque coniuncta movere debebunt.<a class="footnoteLink" href="#note_LCL268_280_1" id="target_note_LCL268_280_1"><sup>1</sup></a></p>
<span class="br"></span><span class="lineNumber">164</span><span class="br"></span><p>“Nec vero universo generi hominum solum sed etiam singulis a dis inmortalibus consuli et provideri solet. Licet enim contrahere universitatem generis humani, eamque gradatim ad pauciores, postremo deducere ad singulos.</p>
<p>LXVI. Nam si omnibus hominibus qui ubique sunt quacumque in ora ac parte terrarum ab huiusce terrae quam nos incolimus continuatione distantium deos consulere censemus ob eas causas quas ante diximus, his quoque hominibus consulunt qui has nobiscum terras ab <span class="br"></span><span class="lineNumber">165</span><span class="br"></span> oriente ad occidentem colunt. Sin autem his consulunt<a class="footnoteLink" href="#note_LCL268_280_2" id="target_note_LCL268_280_2"><sup>2</sup></a> qui quasi magnam quandam insulam incolunt quam nos orbem terrae vocamus, etiam illis consulunt qui partes eius insulae tenent, Europam Asiam Africam. Ergo et earum partes diligunt, ut Romam Athenas Spartam Rhodum, et earum urbium separatim ab universis singulos diligunt, ut Pyrrhi bello Curium Fabricium Coruncanium, primo Punico Calatinum Duellium Metellum Lutatium, secundo Maxumum Marcellum Africanum, post hos Paulum Gracchum Catonem, patrumve memoria Scipionem Laelium; multosque praeterea et nostra civitas et Graecia tulit singulares viros, quorum neminem nisi iuvante deo talem fuisse credendum <span class="br"></span><span class="lineNumber">166</span><span class="br"></span> est. Quae ratio poetas maxumeque Homerum inpulit ut principibus heroum, Ulixi Diomedi Agamemnoni 

</p></section><notes><section class="footnotes"><ul><li class="note" id="note_LCL268_280_1"><a class="footnoteCrossrefLink" href="#target_note_LCL268_280_1" title="Click to highlight in text"><sup class="lineRef">1</sup>debebant <span class="italic">nonnulli</span>.</a></li><script type="text/javascript">document.getElementById('note_LCL268_280_1').style.display = "none";</script><li class="note" id="note_LCL268_280_2"><a class="footnoteCrossrefLink" href="#target_note_LCL268_280_2" title="Click to highlight in text"><sup class="lineRef">2</sup>his consulunt <span class="italic">Ald</span>.: consulunt iis <span class="italic">dett</span>.</a></li><script type="text/javascript">document.getElementById('note_LCL268_280_2').style.display = "none";</script></ul></section></notes></section>