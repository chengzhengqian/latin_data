<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

perlucidas fecit ut per eas cerni posset, firmas autem ut continerent<a class="footnoteLink" href="#note_LCL268_260_1" id="target_note_LCL268_260_1"><sup>1</sup></a>; sed lubricos oculos fecit et mobiles, ut et declinarent si quid noceret et aspectum quo vellent facile converterent; aciesque ipsa qua cernimus, quae pupula vocatur, ita parva est ut ea quae nocere possint facile vitet, palpebraeque, quae sunt tegmenta oculorum, mollissimae tactu ne laederent aciem, aptissime factae<a class="footnoteLink" href="#note_LCL268_260_2" id="target_note_LCL268_260_2"><sup>2</sup></a> et ad claudendas pupulas ne quid incideret et ad aperiendas, idque providit ut identidem fieri posset cum maxima celeritate. <span class="br"></span><span class="lineNumber">143</span><span class="br"></span> Munitaeque sunt palpebrae tamquam vallo pilorum, quibus et apertis oculis si quid incideret repelleretur et somno coniventibus, cum oculis ad cernendum non egeremus, â€ <a class="footnoteLink" href="#note_LCL268_260_3" id="target_note_LCL268_260_3"><sup>3</sup></a> ut qui tamquam involuti quiescerent. Latent praeterea utiliter et excelsis undique partibus saepiuntur; primum enim superiora superciliis obducta sudorem a capite et fronte defluentem repellunt; genae deinde ab inferiore parte tutantur subiectae leniterque eminentes; nasusque ita locatus est ut quasi murus oculis interiectus esse <span class="br"></span><span class="lineNumber">144</span><span class="br"></span> videatur. Auditus autem semper patet, eius enim sensu etiam dormientes egemus, a quo cum sonus est acceptus etiam e somno excitamur. Flexuosum iter habet, ne quid intrare possit si simplex et derectum pateret; provisum etiam ut si qua minima bestiola 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_260_1"><a class="footnoteCrossrefLink" href="#target_note_LCL268_260_1" title="Click to highlight in text"><sup class="lineRef">1</sup>continerent <span class="italic">Lambinus</span>: continerentur.</a></li><script type="text/javascript">document.getElementById('note_LCL268_260_1').style.display = "none";</script><li class="note" id="note_LCL268_260_2"><a class="footnoteCrossrefLink" href="#target_note_LCL268_260_2" title="Click to highlight in text"><sup class="lineRef">2</sup>et aptissimae factae sunt <span class="italic">Heindorf</span>.</a></li><script type="text/javascript">document.getElementById('note_LCL268_260_2').style.display = "none";</script><li class="note" id="note_LCL268_260_3"><a class="footnoteCrossrefLink" href="#target_note_LCL268_260_3" title="Click to highlight in text"><sup class="lineRef">3</sup><span class="italic">locum corruptum edd. varie sanant</span>.</a></li><script type="text/javascript">document.getElementById('note_LCL268_260_3').style.display = "none";</script></ul></section></notes></section>