<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

mortale igitur omne animal et dissolubile et dividuum <span class="br"></span><span class="lineNumber">30</span><span class="br"></span> sit necesse est. Ut enim,<a class="footnoteLink" href="#note_LCL268_314_1" id="target_note_LCL268_314_1"><sup>1</sup></a> si omnis cera commutabilis esset, nihil esset cereum quod commutari non posset, item nihil argenteum nihil aëneum si commutabilis esset natura argenti et aeris—similiter igitur, si omnia [quae sunt]<a class="footnoteLink" href="#note_LCL268_314_2" id="target_note_LCL268_314_2"><sup>2</sup></a> e quibus cuncta constant mutabilia sunt, nullum corpus esse potest non mutabile; mutabilia autem sunt illa ex quibus omnia constant, ut vobis videtur; omne igitur corpus mutabile est. At si esset corpus aliquod inmortale, non esset omne mutabile. Ita efficitur ut omne corpus mortale sit. Etenim omne corpus aut aqua aut aër aut ignis aut terra est, aut id quod est concretum ex his aut ex. aliqua parte eorum; horum autem nihil est quin <span class="br"></span><span class="lineNumber">31</span><span class="br"></span> intereat; nam et terrenum omne dividitur, et umor ita mollis est ut facile premi conlidique possit, ignis vero et aër omni pulsu facillime pellitur naturaque cedens est maxume et dissupabilis; praetereaque omnia haec tum intereunt cum in naturam aliam convertuntur, quod fit cum terra in aquam se vertit et cum ex aqua oritur aër, ex aëre aether, cumque eadem vicissim retro commeant; quodsi ea intereunt e quibus constat omne animal, nullum est animal <span class="br"></span><span class="lineNumber">32</span><span class="br"></span> sempiternum.</p>
<p>XIII. Et ut haec omittamus, tamen animal nullum inveniri potest quod neque natum umquam sit et semper sit futurum; omne enim animal sensus habet; sentit igitur et calida et frigida et 

</p></section><notes><section class="footnotes"><ul><li class="note" id="note_LCL268_314_1"><a class="footnoteCrossrefLink" href="#target_note_LCL268_314_1" title="Click to highlight in text"><sup class="lineRef">1</sup>necesset enim <span class="italic">pr. B</span>: necesse est. etenim <span class="italic">ci. Plasberg</span>.</a></li><script type="text/javascript">document.getElementById('note_LCL268_314_1').style.display = "none";</script><li class="note" id="note_LCL268_314_2"><a class="footnoteCrossrefLink" href="#target_note_LCL268_314_2" title="Click to highlight in text"><sup class="lineRef">2</sup><span class="italic">secl. Schömann</span>: si omnia e quibus quae sunt cuncta constant <span class="italic">Heindorf</span>: si ea e quibus constant omnia quae sunt <span class="italic">Mayor</span>: <span class="italic">lacunam signat Plasberg</span>.</a></li><script type="text/javascript">document.getElementById('note_LCL268_314_2').style.display = "none";</script></ul></section></notes></section>