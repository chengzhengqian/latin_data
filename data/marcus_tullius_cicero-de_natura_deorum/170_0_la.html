<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

excitata natura traditur quod aspectu Proserpinae commotus sit, alter Valentis et Phoronidis<a class="footnoteLink" href="#note_LCL268_340_1" id="target_note_LCL268_340_1"><sup>1</sup></a> filius is qui sub terris habetur idem Trophonius, tertius Iove tertio natus et Maia, ex quo et Penelopa Pana natum ferunt, quartus Nilo patre, quem Aegyptii nefas habent nominare, quintus quem colunt Pheneatae, qui Argum dicitur interemisse ob eamque causam Aegyptum profugisse atque Aegyptiis leges et litteras tradidisse: hunc Aegyptii Theuth<a class="footnoteLink" href="#note_LCL268_340_2" id="target_note_LCL268_340_2"><sup>2</sup></a> appellant, eodemque nomine anni primus mensis apud eos <span class="br"></span><span class="lineNumber">57</span><span class="br"></span> vocatur. Aesculapiorum primus Apollinis, quem Arcades colunt, qui specillum invenisse primusque volnus dicitur obligavisse, secundus secundi Mercurii frater: is fulmine percussus dicitur humatus esse Cynosuris; tertius Arsippi et Arsinoae, qui primus purgationem alvi dentisque evolsionem ut ferunt invenit, cuius in Arcadia non longe a Lusio flumine sepulcrum et lucus ostenditur.</p>
<p>XXIII. Apollinum antiquissimus is quem paulo antea<a class="footnoteLink" href="#note_LCL268_340_3" id="target_note_LCL268_340_3"><sup>3</sup></a> e Vulcano natum esse dixi custodem Athenarum, alter Corybantis filius natus in Creta, cuius de illa insula cum Iove ipso certamen fuisse traditur, tertius Iove tertio natus et Latona, quem ex Hyperboreis Delphos ferunt advenisse, quartus in Arcadia, quem Arcades Νόμιον<a class="footnoteLink" href="#note_LCL268_340_4" id="target_note_LCL268_340_4"><sup>4</sup></a> appellant quod ab eo se leges ferunt accepisse. <span class="br"></span><span class="lineNumber">58</span><span class="br"></span> Dianae item plures: prima Iovis et Proserpinae, 



</p></section><notes><section class="footnotes"><ul><li class="note" id="note_LCL268_340_1"><a class="footnoteCrossrefLink" href="#target_note_LCL268_340_1" title="Click to highlight in text"><sup class="lineRef">1</sup>Coronidis <span class="italic">Davies</span>.</a></li><script type="text/javascript">document.getElementById('note_LCL268_340_1').style.display = "none";</script><li class="note inline" id="note_LCL268_340_2"><a class="footnoteCrossrefLink" href="#target_note_LCL268_340_2" title="Click to highlight in text"><sup class="lineRef">2</sup>Theuth <span class="italic">Baiter</span>: Theyn.</a></li><script type="text/javascript">document.getElementById('note_LCL268_340_2').style.display = "none";</script><li class="note" id="note_LCL268_340_3"><a class="footnoteCrossrefLink" href="#target_note_LCL268_340_3" title="Click to highlight in text"><sup class="lineRef">3</sup>ante <span class="italic">ci. Plasberg</span>.</a></li><script type="text/javascript">document.getElementById('note_LCL268_340_3').style.display = "none";</script><li class="note inline" id="note_LCL268_340_4"><a class="footnoteCrossrefLink" href="#target_note_LCL268_340_4" title="Click to highlight in text"><sup class="lineRef">4</sup>Νόμιον <span class="italic">Huet</span>: nomionem.</a></li><script type="text/javascript">document.getElementById('note_LCL268_340_4').style.display = "none";</script></ul></section></notes></section>