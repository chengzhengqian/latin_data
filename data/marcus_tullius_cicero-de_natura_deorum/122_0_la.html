<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

medicorum ingeniis reperta sunt—vomitione canes, purgando<a class="footnoteLink" href="#note_LCL268_244_1" id="target_note_LCL268_244_1"><sup>1</sup></a> autem alvo se ibes<a class="footnoteLink" href="#note_LCL268_244_2" id="target_note_LCL268_244_2"><sup>2</sup></a> Aegyptiae curant. Auditum est pantheras, quae in barbaria venenata carne caperentur, remedium quoddam habere quo cum essent usae non morerentur, capras autem in Creta feras, cum essent confixae venenatis sagittis, herbam quaerere quae dictamnus vocaretur, quam cum gustavissent sagittas excidere dicunt e corpore. <span class="br"></span><span class="lineNumber">127</span><span class="br"></span> Cervaeque paulo ante partum perpurgant se quadam herbula quae seselis dicitur. Iam illa cernimus, ut contra vim et metum suis se armis quaeque defendant cornibus tauri, apri dentibus, morsu leones; aliae fuga se aliae occultatione tutantur, atramenti effusione sepiae torpore torpedines, multae etiam insectantis odoris intolerabili foeditate depellunt.</p>
<p>LI. “Ut vero perpetuus mundi esset ornatus, magna adhibita cura est a providentia deorum ut semper essent et bestiarum genera et arborum omniumque rerum quae a terra stirpibus continerentur. Quae quidem omnia eam vim seminis habent in se ut ex uno plura generentur, idque semen inclusum est in intuma parte earum bacarum quae ex quaque stirpe funduntur; isdemque seminibus et homines adfatim vescuntur et terrae eiusdem generis stirpium renovatione <span class="br"></span><span class="lineNumber">128</span><span class="br"></span> conplentur. Quid loquar quanta ratio in bestiis ad perpetuam conservationem earum generis appareat? Nam primum aliae mares aliae feminae sunt, quod perpetuitatis causa machinata natura est, 

</p></section><notes><section class="footnotes"><ul><li class="note" id="note_LCL268_244_1"><a class="footnoteCrossrefLink" href="#target_note_LCL268_244_1" title="Click to highlight in text"><sup class="lineRef">1</sup>purgando <span class="italic">Plasberg</span>: purgante, purgantes <span class="italic"><span class="sc">MSS</span></span>.</a></li><script type="text/javascript">document.getElementById('note_LCL268_244_1').style.display = "none";</script><li class="note" id="note_LCL268_244_2"><a class="footnoteCrossrefLink" href="#target_note_LCL268_244_2" title="Click to highlight in text"><sup class="lineRef">2</sup>alvo sibis <span class="italic">etc. MSS</span>.: purgantes autem alvos ibes Aegyptiae curantur <span class="italic">Madvig</span>.</a></li><script type="text/javascript">document.getElementById('note_LCL268_244_2').style.display = "none";</script></ul></section></notes></section>