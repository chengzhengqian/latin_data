<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
vides nisi cum pelle caprina cum hasta cum scutulo cum calceolis repandis: at non est talis Argia nec Romana Iuno. Ergo alia species Iunonis Argivis, alia Lanuvinis, alia nobis.<a class="footnoteLink" href="#note_LCL268_80_1" id="target_note_LCL268_80_1"><sup>1</sup></a> Et quidem alia nobis <span class="br"></span><span class="lineNumber">83</span><span class="br"></span> Capitolini, alia Afris Hammonis Iovis.</p>
<p>XXX. Non pudet igitur physicum, id est speculatorem venatoremque naturae, ab animis consuetudine inbutis petere testimonium veritatis? Isto enim modo dicere licebit Iovem semper barbatum, Apollinem semper inberbem, caesios oculos Minervae, caeruleos esse Neptuni. Et quidem laudamus Athenis Volcanum eum quem fecit Alcamenes, in quo stante atque vestito leviter apparet claudicatio non deformis. Claudum igitur habebimus deum quoniam de Volcano sic accepimus. Age et his vocabulis esse deos facimus<a class="footnoteLink" href="#note_LCL268_80_2" id="target_note_LCL268_80_2"><sup>2</sup></a> <span class="br"></span><span class="lineNumber">84</span><span class="br"></span> quibus a nobis nominantur? At primum, quot hominum linguae, tot nomina deorum. Non enim, ut tu Velleius, quocumque veneris, sic idem in Italia Volcanus, idem in Africa, idem in Hispania. Deinde nominum non magnus numerus ne in pontificiis quidem nostris, deorum autem innumerabilis. An sine nominibus sunt? Istud quidem ita vobis dicere necesse est; quid enim attinet, cum una facies sit, plura esse nomina? Quam bellum erat, Vellei, confiteri potius nescire quod nescires,<a class="footnoteLink" href="#note_LCL268_80_3" id="target_note_LCL268_80_3"><sup>3</sup></a> quam ista effutientem nauseare atque ipsum tibi<a class="footnoteLink" href="#note_LCL268_80_4" id="target_note_LCL268_80_4"><sup>4</sup></a> displicere! 



</p></section><notes><section class="footnotes"><ul><li class="note" id="note_LCL268_80_1"><a class="footnoteCrossrefLink" href="#target_note_LCL268_80_1" title="Click to highlight in text"><sup class="lineRef">1</sup>alia nobis <span class="italic">det., om. cett</span>.</a></li><script type="text/javascript">document.getElementById('note_LCL268_80_1').style.display = "none";</script><li class="note inline" id="note_LCL268_80_2"><a class="footnoteCrossrefLink" href="#target_note_LCL268_80_2" title="Click to highlight in text"><sup class="lineRef">2</sup>faciamus <span class="italic">dett</span>.</a></li><script type="text/javascript">document.getElementById('note_LCL268_80_2').style.display = "none";</script><li class="note" id="note_LCL268_80_3"><a class="footnoteCrossrefLink" href="#target_note_LCL268_80_3" title="Click to highlight in text"><sup class="lineRef">3</sup>nescires <span class="italic">dett</span>.: nesciris <span class="italic">A</span>, nescis <span class="italic">corr. B</span>.</a></li><script type="text/javascript">document.getElementById('note_LCL268_80_3').style.display = "none";</script><li class="note" id="note_LCL268_80_4"><a class="footnoteCrossrefLink" href="#target_note_LCL268_80_4" title="Click to highlight in text"><sup class="lineRef">4</sup>tibi <span class="italic">Manutius</span>: sibi.</a></li><script type="text/javascript">document.getElementById('note_LCL268_80_4').style.display = "none";</script></ul></section></notes></section>