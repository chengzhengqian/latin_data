<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
genus hoc argumenti, attende quo serpat. Tu enim sumebas nisi in hominis figura rationem inesse non posse; sumet alius nisi in terrestri, nisi in eo qui natus sit, nisi in eo qui adoleverit, nisi in eo qui didicerit, nisi in eo qui ex animo constet et corpore caduco et infirmo, postremo nisi in homine atque mortali. Quodsi in omnibus his rebus obsistis, quid est quod te forma una conturbet? His enim omnibus quae proposui adiunctis in homine rationem esse et mentem videbas; quibus detractis deum tamen nosse te dicis, modo liniamenta maneant. Hoc est non considerare sed quasi sortiri quid loquare. <span class="br"></span><span class="lineNumber">99</span><span class="br"></span> Nisi forte ne hoc quidem attendis, non modo in homine sed etiam in arbore quicquid supervacaneum sit aut usum non habeat obstare. Quam molestum est uno digito plus habere! Quid ita? Quia nec ad speciem nec ad<a class="footnoteLink" href="#note_LCL268_96_1" id="target_note_LCL268_96_1"><sup>1</sup></a> usum alium quinque desiderant. Tuus autem deus non digito uno redundat sed capite collo cervicibus lateribus alvo tergo poplitibus manibus pedibus feminibus cruribus. Si ut inmortalis sit, quid haec ad vitam membra pertinent? quid ipsa facies? Magis illa, cerebrum cor pulmones iecur: haec enim sunt domicilia vitae; oris quidem habitus ad vitae firmitatem nihil pertinet.</p>
<span class="br"></span><span class="lineNumber">100</span><span class="br"></span><p>XXXVI. â€œEt eos vituperabas qui ex operibus magnificis atque praeclaris, cum ipsum mundum, cum eius membra caelum terras maria, cumque horum insignia 
</p></section><notes><section class="footnotes"><ul><li class="note" id="note_LCL268_96_1"><a class="footnoteCrossrefLink" href="#target_note_LCL268_96_1" title="Click to highlight in text"><sup class="lineRef">1</sup>ad . . . ad <span class="italic">om. A, B</span>.</a></li><script type="text/javascript">document.getElementById('note_LCL268_96_1').style.display = "none";</script></ul></section></notes></section>