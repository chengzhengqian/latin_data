<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
vel somno vel oblivione vel vetustate delentur; eademque de sideribus, quae reprehensa in alio iam <span class="br"></span><span class="lineNumber">29</span><span class="br"></span> in hoc omittantur.</p>
<p>XII. Empedocles autem multa alia peccans in deorum opinione turpissume labitur. Quattuor enim naturas ex quibus omnia constare censet divinas esse vult; quas et nasci et extingui perspicuum est et sensu omni carere. Nec vero Protagoras, qui sese negat omnino de deis habere quod liqueat, sint non sint qualesve sint, quicquam videtur de natura deorum suspicari. Quid? Democritus, qui tum imagines earumque circumitus in deorum numerum<a class="footnoteLink" href="#note_LCL268_32_1" id="target_note_LCL268_32_1"><sup>1</sup></a> refert, tum illam naturam quae imagines fundat ac mittat, tum scientiam<a class="footnoteLink" href="#note_LCL268_32_2" id="target_note_LCL268_32_2"><sup>2</sup></a> intellegentiamque nostram, nonne in maximo errore versatur? cum idem omnino, quia nihil semper suo statu maneat, negat<a class="footnoteLink" href="#note_LCL268_32_3" id="target_note_LCL268_32_3"><sup>3</sup></a> esse quicquam sempiternum, nonne deum omnino ita tollit ut nullam opinionem eius reliquam faciat? Quid? aër, quo Diogenes Apolloniates utitur deo, quem sensum habere potest <span class="br"></span><span class="lineNumber">30</span><span class="br"></span> aut quam formam dei? Iam de Platonis inconstantia longum est dicere, qui in Timaeo patrem huius mundi nominari neget posse, in Legum autem libris, quid sit omnino deus anquiri oportere non censeat. Quod<a class="footnoteLink" href="#note_LCL268_32_4" id="target_note_LCL268_32_4"><sup>4</sup></a> vero sine corpore ullo deum vult esse (ut Graeci dicunt ἀσώματον), id quale esse possit intellegi non potest: careat enim sensu necesse est, careat etiam prudentia, careat voluptate; quae omnia una 


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_32_1"><a class="footnoteCrossrefLink" href="#target_note_LCL268_32_1" title="Click to highlight in text"><sup class="lineRef">1</sup>numerum <span class="italic">Lambinus</span>: numero.</a></li><script type="text/javascript">document.getElementById('note_LCL268_32_1').style.display = "none";</script><li class="note" id="note_LCL268_32_2"><a class="footnoteCrossrefLink" href="#target_note_LCL268_32_2" title="Click to highlight in text"><sup class="lineRef">2</sup>scientiam <span class="italic">dett</span>.: sententiam sensum; <span class="italic">ci. Plasberg</span>.</a></li><script type="text/javascript">document.getElementById('note_LCL268_32_2').style.display = "none";</script><li class="note" id="note_LCL268_32_3"><a class="footnoteCrossrefLink" href="#target_note_LCL268_32_3" title="Click to highlight in text"><sup class="lineRef">3</sup>negat <span class="italic">pr. B</span>: neget.</a></li><script type="text/javascript">document.getElementById('note_LCL268_32_3').style.display = "none";</script><li class="note" id="note_LCL268_32_4"><a class="footnoteCrossrefLink" href="#target_note_LCL268_32_4" title="Click to highlight in text"><sup class="lineRef">4</sup>Quod . . . comprehendimus <span class="italic">infra post</span> Idem . . . repugnantia <span class="italic">transponenda Mayor</span>.</a></li><script type="text/javascript">document.getElementById('note_LCL268_32_4').style.display = "none";</script></ul></section></notes></section>