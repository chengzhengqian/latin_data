<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

possit, quid est quod ullos deis inmortalibus cultus honores preces adhibeamus? In specie autem fictae simulationis sicut reliquae virtutes item pietas inesse non potest, cum qua simul sanctitatem et religionem tolli necesse est; quibus sublatis perturbatio vitae <span class="br"></span><span class="lineNumber">4</span><span class="br"></span> sequitur et magna confusio,<a class="footnoteLink" href="#note_LCL268_6_1" id="target_note_LCL268_6_1"><sup>1</sup></a> atque haud scio an pietate adversus deos sublata fides etiam et societas generis humani et una excellentissima virtus iustitia tollatur.</p>
<p>Sunt autem alii philosophi, et ii quidem magni atque nobiles, qui deorum mente atque ratione omnem mundum administrari et regi censeant, neque vero id solum, sed etiam ab isdem hominum vitae consuli et provideri; nam et fruges et reliqua quae terra pariat, et tempestates ac temporum varietates caelique mutationes quibus omnia quae terra gignat maturata pubescant, a dis inmortalibus tribui generi humano putant, multaque (quae dicentur in his libris) colligunt quae talia sunt ut ea ipsa dei inmortales ad usum hominum fabricati paene videantur. Contra quos Carneades ita multa disseruit ut excitaret homines non socordes ad veri investigandi <span class="br"></span><span class="lineNumber">5</span><span class="br"></span> cupiditatem. Res enim nulla est de qua tantopere non solum indocti sed etiam docti dissentiant; quorum opiniones cum tam variae sint tamque inter se dissidentes, alterum fieri profecto potest ut 

</p></section><notes><section class="footnotes"><ul><li class="note" id="note_LCL268_6_1"><a class="footnoteCrossrefLink" href="#target_note_LCL268_6_1" title="Click to highlight in text"><sup class="lineRef">1</sup>quibus . . . confusio <span class="italic">infra post</span> tollatur <span class="italic">tr. Wyttenbach</span>.</a></li><script type="text/javascript">document.getElementById('note_LCL268_6_1').style.display = "none";</script></ul></section></notes></section>