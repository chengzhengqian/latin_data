<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">17</span><span class="br"></span> dissensio. Verum hoc alias; nunc quod coepimus, si videtur.”</p>
<p>“Mihi vero,” inquit Cotta, “videtur. Sed ut hic qui intervenit” me intuens “ne ignoret quae res agatur, de natura agebamus deorum, quae cum mihi videretur perobscura, ut semper videri solet, Epicuri ex Velleio sciscitabar sententiam. Quam ob rem,” inquit “Vellei, nisi molestum est, repete quae coeperas.”</p>
<p>“Repetam vero, quamquam non mihi sed tibi hic venit adiutor; ambo enim” inquit adridens, “ab eodem Philone nihil scire didicistis.”</p>
<p>Tum ego: “Quid didicerimus Cotta viderit, tu autem nolo me existimes adiutorem huic venisse sed auditorem, et quidem aequum, libero iudicio, nulla eius modi adstrictum necessitate ut mihi velim nolim sit certa quaedam tuenda sententia.”</p>
<span class="br"></span><span class="lineNumber">18</span><span class="br"></span><p>VIII. Tum Velleius fidenter sane, ut solent isti, nihil tam verens quam ne dubitare aliqua de re videretur, tamquam modo ex deorum concilio et ex Epicuri intermundiis descendisset, “Audite” inquit, “non futtilis commenticiasque sententias, non opificem aedificatoremque mundi, Platonis de Timaeo deum, nec anum fatidicam Stoicorum πρóνοιαν, quam Latine licet providentiam dicere, neque vero <span class="br"></span><span class="lineNumber"></span><span class="br"></span>
</p></section><notes></notes></section>