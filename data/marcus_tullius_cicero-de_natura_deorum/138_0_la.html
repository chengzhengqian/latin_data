<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

non esse se ad onus accipiendum figurata, cervices autem natae ad iugum, tum vires umerorum et latitudines ad aratra [ex] trahenda.<a class="footnoteLink" href="#note_LCL268_276_1" id="target_note_LCL268_276_1"><sup>1</sup></a> Quibus cum terrae subigerentur fissione glebarum, ab illo aureo genere, ut poetae loquuntur, vis nulla umquam adferebatur;</p>
<blockquote><p>
<span class="line">ferrea tum vero proles exorta repente est,</span><span class="linebreak"></span>
<span class="line">ausaque funestum prima est fabricarier ensem</span><span class="linebreak"></span>
<span class="line">et gustare manu vinctum domitumque iuvencum.</span><span class="linebreak"></span>
</p></blockquote>
<p>Tanta putabatur utilitas percipi e bubus ut eorum visceribus vesci scelus haberetur.</p>
<p>LXIV. “Longum est mulorum persequi utilitates et asinorum, quae certe ad hominum usum paratae <span class="br"></span><span class="lineNumber">160</span><span class="br"></span> sunt. Sus vero quid habet praeter escam? cui quidem ne putesceret animam ipsam pro sale datam dicit esse Chrysippus; qua pecude, quod erat ad vescendum hominibus apta, nihil genuit natura fecundius. Quid multitudinem suavitatemque piscium dicam? quid avium, ex quibus tanta percipitur voluptas ut interdum Pronoea nostra Epicurea fuisse videatur? atque eae ne caperentur quidem nisi hominum ratione atque sollertia;—quamquam avis quasdam, et alites et oscines, ut nostri augures appellant, rerum augurandarum causa esse natas <span class="br"></span><span class="lineNumber">161</span><span class="br"></span> putamus. Iam vero immanes et feras beluas nanciscimur venando, ut et vescamur iis et exerceamur <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_276_1"><a class="footnoteCrossrefLink" href="#target_note_LCL268_276_1" title="Click to highlight in text"><sup class="lineRef">1</sup>trahenda <span class="italic">Ernesti</span>.</a></li><script type="text/javascript">document.getElementById('note_LCL268_276_1').style.display = "none";</script></ul></section></notes></section>