<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Quo quidem loco convocandi omnes videntur qui quae sit earum vera iudicent; tum demum mihi procax<a class="footnoteLink" href="#note_LCL268_16_1" id="target_note_LCL268_16_1"><sup>1</sup></a> Academi a videbitur, si aut consenserint omnes aut erit inventus aliquis qui quid verum sit invenerit. Itaque mihi libet exclamare ut in<a class="footnoteLink" href="#note_LCL268_16_2" id="target_note_LCL268_16_2"><sup>2</sup></a> <span class="italic">Synephebis</span>:</p>
<blockquote><p><span class="line">pró deum, populárium omnium, &lt;ómnium&gt;<a class="footnoteLink" href="#note_LCL268_16_3" id="target_note_LCL268_16_3"><sup>3</sup></a> adulescéntium</span><span class="linebreak"></span>
<span class="line">clámo postulo óbsecro oro plóro atque inploró fidem</span><span class="linebreak"></span></p></blockquote>
<p>non levissuma de re, ut queritur ille ‘in civitate’ fieri ‘facinora capitalia’—</p>
<p>ab amico amante argentum accipere meretrix non vult, <span class="br"></span><span class="lineNumber">14</span><span class="br"></span> sed ut adsint cognoscant animadvertant, quid de religione pietate sanctitate caerimoniis fide iure iurando, quid de templis delubris sacrificiisque sollemnibus, quid de ipsis auspiciis quibus nos praesumus existimandum sit (haec enim omnia ad hanc de dis inmortalibus quaestionem referenda sunt): profecto eos ipsos qui se aliquid certi habere arbitrantur addubitare coget doctissimorum hominum de maxuma re tanta dissensio.</p>
<span class="br"></span><span class="lineNumber">15</span><span class="br"></span><p>Quod cum saepe alias, tum maxime animadverti cum apud C. Cottam familiarem meum accurate sane et diligenter de dis inmortalibus disputatum est. Nam cum feriis Latinis ad eum ipsius rogatu arcessituque 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_16_1"><a class="footnoteCrossrefLink" href="#target_note_LCL268_16_1" title="Click to highlight in text"><sup class="lineRef">1</sup>pervicax <span class="italic">Reid</span>.</a></li><script type="text/javascript">document.getElementById('note_LCL268_16_1').style.display = "none";</script><li class="note" id="note_LCL268_16_2"><a class="footnoteCrossrefLink" href="#target_note_LCL268_16_2" title="Click to highlight in text"><sup class="lineRef">2</sup>ut Statius in <span class="italic">dett</span>.: ut est in, ut ille in <span class="italic">edd., sed nescio an personae nomen exciderit</span>.</a></li><script type="text/javascript">document.getElementById('note_LCL268_16_2').style.display = "none";</script><li class="note inline" id="note_LCL268_16_3"><a class="footnoteCrossrefLink" href="#target_note_LCL268_16_3" title="Click to highlight in text"><sup class="lineRef">3</sup><span class="italic">add. Manutius</span>.</a></li><script type="text/javascript">document.getElementById('note_LCL268_16_3').style.display = "none";</script></ul></section></notes></section>