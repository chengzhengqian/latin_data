<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

vitio sibi tabernaculum captum fuisse hortos<a class="footnoteLink" href="#note_LCL268_134_1" id="target_note_LCL268_134_1"><sup>1</sup></a> Scipionis, quod cum pomerium postea intrasset habendi senatus causa in redeundo cum idem pomerium transiret auspicari esset oblitus; itaque vitio creatos consules esse. Augures rem ad senatum; senatus ut abdicarent consules; abdicaverunt. Quae quaerimus exempla maiora? Vir sapientissimus atque haud sciam an omnium praestantissimus peccatum suum quod celari posset confiteri maluit quam haerere in re publica religionem, consules summum imperium statim deponere quam id tenere punctum temporis <span class="br"></span><span class="lineNumber">12</span><span class="br"></span> contra religionem. Magna augurum auctoritas; quid, haruspicum ars nonne divina? Haec et innumerabilia ex eodem genere qui videat nonne cogatur confiteri deos esse? Quorum enim interpretes sunt eos ipsos esse certe necesse est; deorum autem interpretes sunt; deos igitur esse fateamur. At fortasse non omnia eveniunt quae praedicta sunt. Ne aegri quidem quia non omnes convalescunt idcirco ars nulla medicina est. Signa ostenduntur a dis rerum futurarum; in his si qui erraverunt, non deorum natura sed hominum coniectura peccavit.</p>
<p>“Itaque inter omnis omnium gentium summa constat; omnibus enim innatum est et in animo <span class="br"></span><span class="lineNumber">13</span><span class="br"></span> quasi insculptum esse deos.</p>
<p>V. Quales sint varium <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_134_1"><a class="footnoteCrossrefLink" href="#target_note_LCL268_134_1" title="Click to highlight in text"><sup class="lineRef">1</sup>&lt;ad&gt; hortos <span class="italic">Schömann</span>, in hortis <span class="italic">Lambinus</span>.</a></li><script type="text/javascript">document.getElementById('note_LCL268_134_1').style.display = "none";</script></ul></section></notes></section>