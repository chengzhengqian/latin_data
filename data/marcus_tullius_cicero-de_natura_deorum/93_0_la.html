<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">65</span><span class="br"></span>—hunc igitur Ennius ut supra dixi nuncupat ita dicens:</p>
<p>aspice hoc sublime candens quem invocant omnes Iovem, planius quam alio loco idem:</p>
<p>cui<a class="footnoteLink" href="#note_LCL268_186_1" id="target_note_LCL268_186_1"><sup>1</sup></a> quod in me est exsecrabor hoc quod lucet quicquid est; hunc etiam augures nostri, cum dicunt ‘Iove fulgente, tonante’: dicunt enim ‘caelo fulgente et<a class="footnoteLink" href="#note_LCL268_186_2" id="target_note_LCL268_186_2"><sup>2</sup></a> tonante.’ Euripides autem ut multa praeclare sic hoc breviter:</p>
<blockquote><p><span class="line">vides sublime fusum inmoderatum aethera,</span><span class="linebreak"></span>
<span class="line">qui terram tenero circumiectu amplectitur:</span><span class="linebreak"></span>
<span class="line">hunc summum habeto divum, hunc perhibeto Iovem.</span><span class="linebreak"></span></p></blockquote>
<span class="br"></span><span class="lineNumber">66</span><span class="br"></span><p>XXVI. “Aër autem, ut Stoici disputant, interiectus inter mare et caelum Iunonis nomine consecratur, quae est soror et coniunx Iovis, quod ei<a class="footnoteLink" href="#note_LCL268_186_3" id="target_note_LCL268_186_3"><sup>3</sup></a> similitudo est aetheris et cum eo summa coniunctio; effeminarunt autem eum Iunonique tribuerunt quod nihil est eo mollius. (Sed Iunonem a iuvando credo nominatam.) Aqua restabat et terra, ut essent ex fabulis tria regna divisa. Datum est igitur Neptuno alterum,<a class="footnoteLink" href="#note_LCL268_186_4" id="target_note_LCL268_186_4"><sup>4</sup></a> Iovis ut volunt<a class="footnoteLink" href="#note_LCL268_186_5" id="target_note_LCL268_186_5"><sup>5</sup></a> fratri, maritimum omne regnum, nomenque productum ut Portunus a portu sic Neptunus a nando paulum primis litteris immutatis. Terrena autem vis omnis atque natura Diti patri dedicata est (qui Dives, ut apud Graecos Πλούτων), quia et recidunt omnia in terras et oriuntur 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_186_1"><a class="footnoteCrossrefLink" href="#target_note_LCL268_186_1" title="Click to highlight in text"><sup class="lineRef">1</sup>qui <span class="italic">dett</span>.</a></li><script type="text/javascript">document.getElementById('note_LCL268_186_1').style.display = "none";</script><li class="note inline" id="note_LCL268_186_2"><a class="footnoteCrossrefLink" href="#target_note_LCL268_186_2" title="Click to highlight in text"><sup class="lineRef">2</sup>et <span class="italic">om. dett</span>.</a></li><script type="text/javascript">document.getElementById('note_LCL268_186_2').style.display = "none";</script><li class="note" id="note_LCL268_186_3"><a class="footnoteCrossrefLink" href="#target_note_LCL268_186_3" title="Click to highlight in text"><sup class="lineRef">3</sup>ei <span class="italic">Probus</span>: et <span class="sc"><span class="italic">mss</span></span>., ei et <span class="italic">Heindorf</span>.</a></li><script type="text/javascript">document.getElementById('note_LCL268_186_3').style.display = "none";</script><li class="note" id="note_LCL268_186_4"><a class="footnoteCrossrefLink" href="#target_note_LCL268_186_4" title="Click to highlight in text"><sup class="lineRef">4</sup>alteri <span class="italic">A corr</span>.</a></li><script type="text/javascript">document.getElementById('note_LCL268_186_4').style.display = "none";</script><li class="note inline" id="note_LCL268_186_5"><a class="footnoteCrossrefLink" href="#target_note_LCL268_186_5" title="Click to highlight in text"><sup class="lineRef">5</sup>volumus <span class="italic">pr. A, pr. B</span>.</a></li><script type="text/javascript">document.getElementById('note_LCL268_186_5').style.display = "none";</script></ul></section></notes></section>