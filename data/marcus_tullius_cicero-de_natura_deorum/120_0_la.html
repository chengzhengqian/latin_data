<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

quibusdam etiam machinatio quaedam atque sollertia, ut in araneolis aliae quasi rete texunt, ut si quid inhaeserit conficiant, aliae autem ut<a class="footnoteLink" href="#note_LCL268_240_1" id="target_note_LCL268_240_1"><sup>1</sup></a> . . . ex inopinato observant et si quid incidit arripiunt idque consumunt. Pina vero (sic enim Graece dicitur) duabus grandibus patula conchis cum parva squilla quasi societatem coit comparandi cibi, itaque cum pisciculi parvi in concham hiantem innataverunt, tum admonita &lt;a&gt;<a class="footnoteLink" href="#note_LCL268_240_2" id="target_note_LCL268_240_2"><sup>2</sup></a> squilla<a class="footnoteLink" href="#note_LCL268_240_3" id="target_note_LCL268_240_3"><sup>3</sup></a> pina morsu<a class="footnoteLink" href="#note_LCL268_240_4" id="target_note_LCL268_240_4"><sup>4</sup></a> comprimit conchas; sic dissimillimis bestiolis communiter cibus quaeritur. <span class="br"></span><span class="lineNumber">124</span><span class="br"></span> In quo admirandum est congressune aliquo inter se an iam inde ab ortu natura ipsa congregatae sint. Est etiam admiratio non nulla in bestiis aquatilibus iis quae gignuntur in terra: veluti crocodili fluviatilesque testudines quaedamque serpentes ortae extra aquam simul ac primum niti possunt aquam persequuntur. Quin etiam anitum ova gallinis saepe supponimus, e quibus pulli orti primo aluntur ab iis ut a matribus a quibus exclusi fotique sunt, deinde eas relinquunt et effugiunt sequentes, cum primum aquam quasi naturalem domum videre potuerunt: tantam ingenuit animantibus conservandi sui natura custodiam.</p>
<p>XLIX. Legi etiam scriptum esse avem quandam quae platalea nominaretur; eam sibi cibum quaerere advolantem ad eas avis quae se in mari mergerent, quae cum emersissent piscemque cepissent, usque eo premere earum capita mordicus dum illae captum amitterent, in quod 


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_240_1"><a class="footnoteCrossrefLink" href="#target_note_LCL268_240_1" title="Click to highlight in text"><sup class="lineRef">1</sup>ut <span class="italic">om. det.</span>: <span class="italic">lacunam indicavit Mayor</span>.</a></li><script type="text/javascript">document.getElementById('note_LCL268_240_1').style.display = "none";</script><li class="note" id="note_LCL268_240_2"><a class="footnoteCrossrefLink" href="#target_note_LCL268_240_2" title="Click to highlight in text"><sup class="lineRef">2</sup>&lt;a&gt; <span class="italic">add. det</span>.</a></li><script type="text/javascript">document.getElementById('note_LCL268_240_2').style.display = "none";</script><li class="note inline" id="note_LCL268_240_3"><a class="footnoteCrossrefLink" href="#target_note_LCL268_240_3" title="Click to highlight in text"><sup class="lineRef">3</sup>squillae <span class="italic">ed. vet</span>.</a></li><script type="text/javascript">document.getElementById('note_LCL268_240_3').style.display = "none";</script><li class="note" id="note_LCL268_240_4"><a class="footnoteCrossrefLink" href="#target_note_LCL268_240_4" title="Click to highlight in text"><sup class="lineRef">4</sup>morsus <span class="italic">MSS</span>.: squillae morsu pina <span class="italic">Heindorf</span>.</a></li><script type="text/javascript">document.getElementById('note_LCL268_240_4').style.display = "none";</script></ul></section></notes></section>