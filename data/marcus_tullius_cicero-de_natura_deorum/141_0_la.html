<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Achilli, certos deos discriminum et periculorum comites adiungeret. Praeterea ipsorum deorum saepe praesentiae, quales supra commemoravi, declarant ab iis et civitatibus et singulis hominibus consuli. Quod quidem intellegitur etiam significationibus rerum futurarum quae tum dormientibus tum vigilantibus portenduntur; multa praeterea ostentis multa extis admonemur, multisque rebus aliis quas diuturnus usus ita notavit ut artem <span class="br"></span><span class="lineNumber">167</span><span class="br"></span> divinationis efficeret. Nemo igitur vir magnus sine aliquo adflatu divino umquam fuit. Nec vero &lt;id&gt;<a class="footnoteLink" href="#note_LCL268_282_1" id="target_note_LCL268_282_1"><sup>1</sup></a> ita refellendum est ut, si segetibus aut vinetis cuiuspiam tempestas nocuerit, aut si quid e vitae commodis casus abstulerit, eum cui quid horum acciderit aut invisum deo aut neglectum a deo iudicemus. Magna di curant, parva neglegunt. Magnis autem viris prosperae semper omnes res, siquidem satis a nostris et a principe philosophiae Socrate dictum est de ubertatibus virtutis et copiis.</p>
<span class="br"></span><span class="lineNumber">168</span><span class="br"></span><p>LXVII. â€œHaec mihi fere in mentem veniebant quae dicenda putarem de natura deorum. Tu autem, Cotta, si me audias, eandem causam agas teque et principem civem et pontificem esse cogites et, quoniam in utramque partem vobis licet disputare, hanc <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_282_1"><a class="footnoteCrossrefLink" href="#target_note_LCL268_282_1" title="Click to highlight in text"><sup class="lineRef">1</sup><span class="italic">add. Heindorf</span>.</a></li><script type="text/javascript">document.getElementById('note_LCL268_282_1').style.display = "none";</script></ul></section></notes></section>