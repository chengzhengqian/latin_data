<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
An tu mei similem putas esse aut tui deum? Profecto non putas.</p>
<p>“Quid ergo, solem dicam aut lunam aut caelum deum? Ergo etiam beatum: quibus fruentem voluptatibus? et sapientem: qui potest esse in eius modi trunco sapientia? Haec vestra sunt. <span class="br"></span><span class="lineNumber">85</span><span class="br"></span> Si igitur nec humano visu, quod docui, nec tali aliquo, quod tibi ita persuasum est, quid dubitas negare deos esse? Non audes. Sapienter id quidem, etsi hoc loco non populum metuis sed ipsos deos: novi ego Epicureos omnia sigilla venerantes,<a class="footnoteLink" href="#note_LCL268_82_1" id="target_note_LCL268_82_1"><sup>1</sup></a> quamquam video non nullis videri Epicurum, ne in offensionem Atheniensium caderet, verbis reliquisse deos, re sustulisse. Itaque in illis selectis eius brevibusque sententiis, quas appellatis κυρίας δόξας, haec ut opinor prima sententia est: ‘Quod beatum et inmortale est, id nec habet nec exhibet cuiquam negotium.’</p>
<p>XXXI. In hac it a exposita sententi a sunt qui existiment, quod ille inscitia plane loquendi fecerit,<a class="footnoteLink" href="#note_LCL268_82_2" id="target_note_LCL268_82_2"><sup>2</sup></a> fecisse consulto; de homine minime vafro male <span class="br"></span><span class="lineNumber">86</span><span class="br"></span> existimant. Dubium est enim utrum dicat aliquid beatum esse et inmortale an, si quid sit, id esse tale.<a class="footnoteLink" href="#note_LCL268_82_3" id="target_note_LCL268_82_3"><sup>3</sup></a> Non animadvertunt hic eum ambigue locutum esse sed multis aliis locis et illum et Metrodorum tam aperte quam paulo ante te. Ille vero deos esse 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_82_1"><a class="footnoteCrossrefLink" href="#target_note_LCL268_82_1" title="Click to highlight in text"><sup class="lineRef">1</sup>venerantes <span class="italic">Manutius</span>: numerantes.</a></li><script type="text/javascript">document.getElementById('note_LCL268_82_1').style.display = "none";</script><li class="note" id="note_LCL268_82_2"><a class="footnoteCrossrefLink" href="#target_note_LCL268_82_2" title="Click to highlight in text"><sup class="lineRef">2</sup>fecerit <span class="italic">A, B</span>: fecerat <span class="italic">corr. A, dett</span>.: fecit? (<span class="italic">ci. sed reiecit Plasberg</span>).</a></li><script type="text/javascript">document.getElementById('note_LCL268_82_2').style.display = "none";</script><li class="note inline" id="note_LCL268_82_3"><a class="footnoteCrossrefLink" href="#target_note_LCL268_82_3" title="Click to highlight in text"><sup class="lineRef">3</sup>tale <span class="italic">Heindorf</span>: mortale.</a></li><script type="text/javascript">document.getElementById('note_LCL268_82_3').style.display = "none";</script></ul></section></notes></section>