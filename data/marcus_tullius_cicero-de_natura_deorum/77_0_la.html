<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

movetur, animus sit necesse est; ex quo efficitur animantem esse mundum.</p>
<p>“Atque ex hoc quoque intellegi poterit in eo inesse intellegentiam, quod certe est mundus melior quam ulla natura; ut enim nulla pars est corporis nostri quae non minoris sit quam nosmet ipsi sumus, sic mundum universum pluris esse necesse est quam partem aliquam universi; quod si ita est, sapiens sit mundus necesse est, nam ni ita esset, hominem qui esset<a class="footnoteLink" href="#note_LCL268_154_1" id="target_note_LCL268_154_1"><sup>1</sup></a> mundi pars, quoniam rationis esset<a class="footnoteLink" href="#note_LCL268_154_1" id="target_note_LCL268_154_1"><sup>1</sup></a> particeps, pluris esse quam mundum omnem oporteret.</p>
<span class="br"></span><span class="lineNumber">33</span><span class="br"></span><p>“Atque etiam si a primis inchoatisque naturis ad ultimas perfectasque volumus procedere, ad deorum naturam perveniamus necesse est. Prima<a class="footnoteLink" href="#note_LCL268_154_2" id="target_note_LCL268_154_2"><sup>2</sup></a> enim animadvertimus a natura sustineri ea quae gignantur e terra, quibus natura nihil tribuit amplius quam ut <span class="br"></span><span class="lineNumber">34</span><span class="br"></span> ea alendo atque augendo tueretur. Bestiis autem sensum et motum dedit et cum quodam adpetitu accessum ad res salutares a pestiferis recessum; hoc homini amplius quod addidit rationem, qua regerentur animi adpetitus, qui tum remitterentur tum continerentur.</p>
<p>XIII. Quartus autem gradus est et altissimus eorum qui natura boni sapientesque gignuntur, quibus a principio innascitur ratio recta constansque, quae supra hominem putanda est deoque tribuenda, id est mundo, in quo necesse est perfectam illam atque absolutam inesse rationem.

</p></section><notes><section class="footnotes"><ul><li class="note" id="note_LCL268_154_1"><a class="footnoteCrossrefLink" href="#target_note_LCL268_154_1" title="Click to highlight in text"><sup class="lineRef">1</sup>est <span class="italic">dett</span>.</a></li><script type="text/javascript">document.getElementById('note_LCL268_154_1').style.display = "none";</script><li class="note inline" id="note_LCL268_154_2"><a class="footnoteCrossrefLink" href="#target_note_LCL268_154_2" title="Click to highlight in text"><sup class="lineRef">2</sup>primo, primum <span class="italic">dett</span>.</a></li><script type="text/javascript">document.getElementById('note_LCL268_154_2').style.display = "none";</script></ul></section></notes></section>