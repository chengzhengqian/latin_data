<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
oculis et non altero coniveam, cum idem uno adsequi possim.”</p>
<span class="br"></span><span class="lineNumber">9</span><span class="br"></span><p>IV. Tum Cotta “Quam simile istud sit” inquit “tu videris. Nam ego neque in causis, si quid est evidens de quo inter omnis conveniat, argumentari soleo (perspicuitas enim argumentatione elevatur), nec si id facerem in causis forensibus idem facerem in hac subtilitate sermonis. Cur coniveres<a class="footnoteLink" href="#note_LCL268_294_1" id="target_note_LCL268_294_1"><sup>1</sup></a> autem altero oculo causa non esset, cum idem obtutus esset amborum, et cum rerum natura, quam tu sapientem esse vis, duo lumina ab animo ad oculos perforata nos habere voluisset. Sed quia non confidebas tam esse id perspicuum quam tu velles, propterea multis argumentis deos esse docere voluisti. Mihi enim unum sat erat, ita nobis maiores nostros tradidisse. Sed tu <span class="br"></span><span class="lineNumber">10</span><span class="br"></span> auctoritates contemnis, ratione pugnas; patere igitur rationem meam cum tua ratione contendere.</p>
<p>“Adfers haec omnia argumenta cur di sint, remque mea sententia minime dubiam argumentando dubiam facis. Mandavi enim memoriae non numerum solum sed etiam ordinem argumentorum tuorum. Primum fuit, cum caelum suspexissemus statim nos intellegere esse aliquod numen quo haec regantur. Ex hoc illud etiam:</p>
</section><notes><section class="footnotes"><ul><li class="note" id="note_LCL268_294_1"><a class="footnoteCrossrefLink" href="#target_note_LCL268_294_1" title="Click to highlight in text"><sup class="lineRef">1</sup><span class="italic">Madvig</span>: contueres.</a></li><script type="text/javascript">document.getElementById('note_LCL268_294_1').style.display = "none";</script></ul></section></notes></section>