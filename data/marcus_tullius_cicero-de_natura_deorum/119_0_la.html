<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

squama videmus obductas, alias esse cornibus armatas, alias habere effugia pinnarum. Pastum autem animantibus large et copiose natura eum qui cuique aptus erat comparavit. Enumerare possum ad eum pastum capessendum conficiendumque quae sit in figuris animantium et quam sollers subtilisque discriptio partium quamque admirabilis fabrica membrorum. Omnia enim, quae quidem intus inclusa sunt, ita nata atque ita locata sunt ut nihil eorum supervacaneum sit, nihil ad vitam retinendam <span class="br"></span><span class="lineNumber">122</span><span class="br"></span> non necessarium. Dedit autem eadem natura beluis et sensum et appetitum, ut altero conatum haberent ad naturales pastus capessendos, altero secernerent pestifera a salutaribus. Iam vero alia animalia gradiendo alia serpendo ad pastum accedunt, alia volando alia nando, cibumque partim oris hiatu et dentibus ipsis capessunt, partim unguium tenacitate arripiunt, partim aduncitate rostrorum, alia sugunt alia carpunt alia vorant alia mandunt. Atque etiam aliorum ea est humilitas ut cibum terrestrem rostris <span class="br"></span><span class="lineNumber">123</span><span class="br"></span> facile contingant; quae autem altiora sunt, ut anseres ut cygni ut grues ut cameli, adiuvantur proceritate collorum; manus etiam data elephanto est, quia propter magnitudinem corporis difficiles aditus habebat ad pastum.</p>
<p>XLVIII. At quibus bestiis erat is cibus ut alius<a class="footnoteLink" href="#note_LCL268_238_1" id="target_note_LCL268_238_1"><sup>1</sup></a> generis bestiis<a class="footnoteLink" href="#note_LCL268_238_2" id="target_note_LCL268_238_2"><sup>2</sup></a> vescerentur, aut vires natura dedit aut celeritatem. Data est 

</p></section><notes><section class="footnotes"><ul><li class="note" id="note_LCL268_238_1"><a class="footnoteCrossrefLink" href="#target_note_LCL268_238_1" title="Click to highlight in text"><sup class="lineRef">1</sup>alius <span class="italic">det</span>.: aliis.</a></li><script type="text/javascript">document.getElementById('note_LCL268_238_1').style.display = "none";</script><li class="note" id="note_LCL268_238_2"><a class="footnoteCrossrefLink" href="#target_note_LCL268_238_2" title="Click to highlight in text"><sup class="lineRef">2</sup>bestiis <span class="italic">dett</span>.: escis <span class="italic">A, B</span> (animalis generis escis? <span class="italic">Plasberg</span>).</a></li><script type="text/javascript">document.getElementById('note_LCL268_238_2').style.display = "none";</script></ul></section></notes></section>