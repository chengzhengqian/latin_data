<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

vero ut fabulae ferunt bellis proeliisque caruerunt, nec solum ut apud Homerum cum duo exercitus contrarios alii dei ex alia parte defenderent, sed etiam ut cum Titanis ut cum Gigantibus sua propria bella gesserunt. Haec et dicuntur et creduntur stultissime et plena sunt futtilitatis summaeque <span class="br"></span><span class="lineNumber">71</span><span class="br"></span> levitatis. Sed tamen his fabulis spretis ac repudiatis deus pertinens per naturam cuiusque rei. per terras Ceres per maria Neptunus alii per alia, poterunt intellegi qui qualesque sint, quoque eos nomine consuetudo nuncupaverit, hoc eos<a class="footnoteLink" href="#note_LCL268_192_1" id="target_note_LCL268_192_1"><sup>1</sup></a> et venerari et colere debemus. Cultus autem deorum est optimus idemque castissimus atque sanctissimus plenissimusque pietatis ut eos semper pura integra incorrupta et mente et voce veneremur. Non enim philosophi solum verum etiam maiores nostri superstitionem a <span class="br"></span><span class="lineNumber">72</span><span class="br"></span> religione separaverunt. Nam qui totos dies precabantur et immolabant ut sibi sui liberi superstites essent superstitiosi sunt appellati, quod nomen patuit postea latius; qui autem omnia quae ad cultum deorum pertinerent diligenter retractarent et tamquam relegerent, &lt;hi&gt;<a class="footnoteLink" href="#note_LCL268_192_2" id="target_note_LCL268_192_2"><sup>2</sup></a> sunt dicti religiosi ex relegendo, ut elegantes ex eligendo ex diligendo diligentes ex intellegendo intellegentes; his enim in verbis omnibus inest vis legendi eadem quae in religioso. Ita factum est in superstitioso et religioso alterum vitii nomen alterum laudis. Ac mihi videor satis et esse deos et quales essent ostendisse.
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_192_1"><a class="footnoteCrossrefLink" href="#target_note_LCL268_192_1" title="Click to highlight in text"><sup class="lineRef">1</sup>hoc eos <span class="italic">Keil</span>: hos deos.</a></li><script type="text/javascript">document.getElementById('note_LCL268_192_1').style.display = "none";</script><li class="note inline" id="note_LCL268_192_2"><a class="footnoteCrossrefLink" href="#target_note_LCL268_192_2" title="Click to highlight in text"><sup class="lineRef">2</sup><span class="italic">add. Nonius</span>.</a></li><script type="text/javascript">document.getElementById('note_LCL268_192_2').style.display = "none";</script></ul></section></notes></section>