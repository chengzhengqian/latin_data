<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

rationem aut non bonam a nobis. Non enim ut patrimonium relinquitur sic ratio est homini beneficio deorum data; quid enim potius hominibus dedissent si iis nocere voluissent? iniustitiae autem intemperantiae timiditatis quae semina essent, si his vitiis ratio non subesset?</p>
<p>XXIX. “Medea modo et Atreus commemorabantur a nobis, heroicae personae, inita subductaque <span class="br"></span><span class="lineNumber">72</span><span class="br"></span> ratione nefaria scelera meditantes. Quid? levitates comicae parumne semper in ratione versantur? parumne subtiliter disputat ille in Eunucho:</p>
<blockquote><p>
<span class="line">quid igitur faciam? . . .</span><span class="linebreak"></span>
<span class="line">exclusit, revocat; redeam? non si me obsecret.</span><span class="linebreak"></span>
</p></blockquote>
<p>Ille vero in Synephebis Academicorum more contra communem opinionem non dubitat pugnare ratione, qui ‘in amore summo’ ‘summaque inopia’ suave esse dicit</p>
<blockquote><p>
<span class="line">parentem habere avarum, inlepidum, in liberos</span><span class="linebreak"></span>
<span class="line">difficilem, qui te nec amet nec studeat tui—</span><span class="linebreak"></span>
</p></blockquote><span class="br"></span><span class="lineNumber">73</span><span class="br"></span><p>atque huic incredibili sententiae ratiunculas suggerit:</p><blockquote><p><span class="line">aut tu illum fructu fallas aut per litteras</span><span class="linebreak"></span>
<span class="line">avertas aliquod nomen aut per servolum</span><span class="linebreak"></span>
<span class="line">percutias pavidum; postremo a parco patre</span><span class="linebreak"></span>
<span class="line">quod sumas, quanto dissipes libentius!</span><span class="linebreak"></span>
</p></blockquote>
<p>Idemque facilem et liberalem patrem incommodum esse amanti filio disputat:</p>
<span class="br"></span><span class="lineNumber"></span><span class="br"></span>
</section><notes></notes></section>