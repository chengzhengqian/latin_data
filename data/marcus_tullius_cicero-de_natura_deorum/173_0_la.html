<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

modo non insani sed etiam fuisse sapientes videantur. In enodandis autem nominibus quod miserandum sit laboratis: ‘Saturnus quia se saturat annis, Mavors quia magna vertit, Minerva quia minuit aut quia minatur, Venus quia venit ad omnia, Ceres a gerendo.’ Quam periculosa consuetudo; in multis enim nominibus haerebitis: quid Veiovi facies, quid Volcano? quamquam quoniam Neptunum a nando appellatum putas, nullum erit nomen quod non possis una littera explicare unde ductum sit; in quo quidem magis tu <span class="br"></span><span class="lineNumber">63</span><span class="br"></span> mihi natare visus es quam ipse Neptunus. Magnam molestiam suscepit et minime necessariam primus Zeno post Cleanthes deinde Chrysippus, commenticiarum fabularum reddere rationem, vocabulorum<a class="footnoteLink" href="#note_LCL268_346_1" id="target_note_LCL268_346_1"><sup>1</sup></a> cur quidque ita appellatum sit causas explicare. Quod cum facitis, illud profecto confitemini, longe aliter se rem habere atque hominum opinio sit; eos enim qui di appellantur rerum naturas esse non figuras deorum.</p>
<p>XXV. Qui tantus error fuit ut perniciosis etiam rebus non modo nomen deorum tribueretur sed etiam sacra constituerentur; Febris enim fanum in Palatio et &lt;Orbonae ad&gt;<a class="footnoteLink" href="#note_LCL268_346_2" id="target_note_LCL268_346_2"><sup>2</sup></a> aedem Larum et aram Malae Fortunae Esquiliis consecratam <span class="br"></span><span class="lineNumber">64</span><span class="br"></span> videmus. Omnis igitur talis a philosophia pellatur error ut cum de dis inmortalibus disputemus dicamus indigna<a class="footnoteLink" href="#note_LCL268_346_3" id="target_note_LCL268_346_3"><sup>3</sup></a> dis immortalibus; de quibus habeo ipse quod<a class="footnoteLink" href="#note_LCL268_346_4" id="target_note_LCL268_346_4"><sup>4</sup></a> sentiam, non habeo autem quod<a class="footnoteLink" href="#note_LCL268_346_4" id="target_note_LCL268_346_4"><sup>4</sup></a> tibi adsentiar. Neptunum esse dicis animum cum intellegentia 


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_346_1"><a class="footnoteCrossrefLink" href="#target_note_LCL268_346_1" title="Click to highlight in text"><sup class="lineRef">1</sup>vocabulorumque <span class="italic">dett</span>.</a></li><script type="text/javascript">document.getElementById('note_LCL268_346_1').style.display = "none";</script><li class="note" id="note_LCL268_346_2"><a class="footnoteCrossrefLink" href="#target_note_LCL268_346_2" title="Click to highlight in text"><sup class="lineRef">2</sup><span class="italic">add. ed. Bononiensis</span> 1494.</a></li><script type="text/javascript">document.getElementById('note_LCL268_346_2').style.display = "none";</script><li class="note" id="note_LCL268_346_3"><a class="footnoteCrossrefLink" href="#target_note_LCL268_346_3" title="Click to highlight in text"><sup class="lineRef">3</sup>indigna <span class="italic">det</span>.: digna <span class="italic">B, cett. valde corrupti</span>.</a></li><script type="text/javascript">document.getElementById('note_LCL268_346_3').style.display = "none";</script><li class="note" id="note_LCL268_346_4"><a class="footnoteCrossrefLink" href="#target_note_LCL268_346_4" title="Click to highlight in text"><sup class="lineRef">4</sup>quod . . . quod <span class="italic">Ernesti</span>: quid . . . quid.</a></li><script type="text/javascript">document.getElementById('note_LCL268_346_4').style.display = "none";</script></ul></section></notes></section>