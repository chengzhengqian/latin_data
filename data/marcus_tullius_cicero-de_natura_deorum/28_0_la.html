<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
inquit, “Vellei, nisi tu aliquid dixisses, nihil sane ex me quidem audire potuisses. Mihi enim non tam facile in mentem venire solet quare verum sit aliquid quam quare falsum; idque cum saepe tum cum te audirem paulo ante contigit. Roges me qualem naturam deorum esse ducam, nihil fortasse respondeam; quaeras putemne talem esse qualis modo a te sit exposita, nihil dicam mihi videri minus. Sed ante quam adgrediar ad ea quae a te disputata sunt, <span class="br"></span><span class="lineNumber">58</span><span class="br"></span> de te ipso dicam quid sentiam. Saepe enim de [L. Crasso]<a class="footnoteLink" href="#note_LCL268_56_1" id="target_note_LCL268_56_1"><sup>1</sup></a> familiari illo tuo videor audisse cum te togatis omnibus sine dubio anteferret,<a class="footnoteLink" href="#note_LCL268_56_2" id="target_note_LCL268_56_2"><sup>2</sup></a> paucos tecum Epicureos e Graecia compararet; sed quod ab eo te mirifice diligi intellegebam, arbitrabar illum propter benivolentiam uberius id dicere. Ego autem, etsi vereor laudare praesentem, iudico tamen de re obscura atque difficili a te dictum esse dilucide, neque sententiis solum copiose sed verbis etiam ornatius <span class="br"></span><span class="lineNumber">59</span><span class="br"></span> quam solent vestri. Zenonem, quem Philo noster coryphaeum appellare Epicureorum solebat, cum Athenis essem audiebam frequenter, et quidem ipso auctore Philone—credo ut facilius iudicarem quam illa bene refellerentur cum a principe Epicureorum accepissem quem ad modum dicerentur. Non igitur ille ut plerique, sed isto modo ut tu, distincte graviter 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_56_1"><a class="footnoteCrossrefLink" href="#target_note_LCL268_56_1" title="Click to highlight in text"><sup class="lineRef">1</sup>[L. Crasso] <span class="italic">om. A</span>: <span class="italic">nomen Epicurei cuiusdam excidisse suspicatur Mayor</span>.</a></li><script type="text/javascript">document.getElementById('note_LCL268_56_1').style.display = "none";</script><li class="note inline" id="note_LCL268_56_2"><a class="footnoteCrossrefLink" href="#target_note_LCL268_56_2" title="Click to highlight in text"><sup class="lineRef">2</sup>anteferret et <span class="italic">dett</span>.</a></li><script type="text/javascript">document.getElementById('note_LCL268_56_2').style.display = "none";</script></ul></section></notes></section>