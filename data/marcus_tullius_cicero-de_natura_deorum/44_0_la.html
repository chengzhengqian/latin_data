<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

futuri; at homines nati; ante igitur humana forma quam homines, eaque<a class="footnoteLink" href="#note_LCL268_88_1" id="target_note_LCL268_88_1"><sup>1</sup></a> erant forma di inmortales. Non ergo illorum humana forma sed nostra divina dicenda est.</p>
<p>“Verum hoc quidem ut voletis; illud quaero, quae fuerit tanta fortuna (nihil enim ratione in rerum natura factum esse vultis)—sed tamen quis iste <span class="br"></span><span class="lineNumber">91</span><span class="br"></span> tantus casus, unde tam felix concursus atomorum, ut repente homines deorum forma nascerentur. Seminane deorum decidisse de caelo putamus in terras et sic homines patrum similes extitisse? Vellem diceretis; deorum cognationem agnoscerem non invitus. Nihil tale dicitis, sed casu esse factum ut essemus similes deorum.</p>
<p>“Et nunc argumenta quaerenda sunt quibus hoc refellatur? Utinam tam facile vera invenire possem quam falsa convincere.</p>
<p>XXXIII. Etenim enumerasti memoriter et copiose, ut mihi quidem admirari luberet in homine esse Romano tantam scientiam, usque a Thale Milesio de deorum natura <span class="br"></span><span class="lineNumber">92</span><span class="br"></span> philosophorum sententias. Omnesne tibi illi delirare visi sunt qui sine manibus et pedibus constare deum posse decreverint? Ne hoc quidem vos movet considerantis, quae sit utilitas quaeque opportunitas in homine membrorum, ut iudicetis membris humanis deos non egere? Quid enim pedibus opus est sine ingressu, quid manibus si nihil conprehendendum est, quid reliqua discriptione omnium corporis partium, in qua nihil inane, nihil sine causa, nihil 
</p></section><notes><section class="footnotes"><ul><li class="note" id="note_LCL268_88_1"><a class="footnoteCrossrefLink" href="#target_note_LCL268_88_1" title="Click to highlight in text"><sup class="lineRef">1</sup>eaque <span class="italic">dett</span>.: ea qua <span class="italic">A, B</span>.</a></li><script type="text/javascript">document.getElementById('note_LCL268_88_1').style.display = "none";</script></ul></section></notes></section>