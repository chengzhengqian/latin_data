<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
ulla pecudum scientia est, earumque omnium rerum <span class="br"></span><span class="lineNumber">157</span><span class="br"></span> hominum est et usus et cura.</p>
<p>LXIII. Ut fides igitur et tibias eorum causa factas dicendum est qui illis uti possent, sic ea quae dixi iis solis confitendum est esse parata qui utuntur, nec si quae bestiae furantur aliquid ex iis aut rapiunt, illarum quoque causa ea nata esse dicemus. Neque enim homines murum aut formicarum causa frumentum condunt sed coniugum et liberorum et familiarum suarum; itaque bestiae furtim ut dixi fruuntur, domini <span class="br"></span><span class="lineNumber">158</span><span class="br"></span> palam et libere. Hominum igitur causa eas rerum copias comparatas fatendum est, nisi forte tanta ubertas et varietas pomorum eorumque iucundus non gustatus solum sed odoratus etiam et aspectus dubitationem adfert quin hominibus solis ea natura donaverit. Tantumque abest ut haec bestiarum etiam causa parata sint, ut ipsas bestias hominum gratia generatas esse videamus. Quid enim oves aliud adferunt nisi ut earum villis confectis atque contextis homines vestiantur? quae quidem neque ali neque sustentari neque ullum fructum edere ex se sine cultu hominum et curatione potuissent. Canum vero tam fida custodia tamque amans dominorum adulatio tantumque odium in externos, et tam incredibilis ad investigandum sagacitas narium tanta alacritas in venando quid significat<a class="footnoteLink" href="#note_LCL268_274_1" id="target_note_LCL268_274_1"><sup>1</sup></a> aliud nisi se ad hominum commoditates esse generatos? <span class="br"></span><span class="lineNumber">159</span><span class="br"></span> Quid de bubus loquar? quorum ipsa terga declarant 
</p></section><notes><section class="footnotes"><ul><li class="note" id="note_LCL268_274_1"><a class="footnoteCrossrefLink" href="#target_note_LCL268_274_1" title="Click to highlight in text"><sup class="lineRef">1</sup>significant? <span class="italic">ed</span>.</a></li><script type="text/javascript">document.getElementById('note_LCL268_274_1').style.display = "none";</script></ul></section></notes></section>