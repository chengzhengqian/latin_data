<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">132</span><span class="br"></span> tamen multa dicuntur].<a class="footnoteLink" href="#note_LCL268_250_1" id="target_note_LCL268_250_1"><sup>1</sup></a> Enumerari enim non possunt fluminum opportunitates, aestus maritimi multum †<a class="footnoteLink" href="#note_LCL268_250_2" id="target_note_LCL268_250_2"><sup>2</sup></a> accedentes et recedentes, montes vestiti atque silvestres, salinae ab ora maritima remotissimae, medicamentorum salutarium plenissimae terrae, artes<a class="footnoteLink" href="#note_LCL268_250_3" id="target_note_LCL268_250_3"><sup>3</sup></a> denique innumerabiles ad victum et ad vitam necessariae. Iam diei noctisque vicissitudo conservat animantes tribuens aliud agendi tempus aliud quiescendi. Sic undique omni ratione concluditur mente consilioque divino omnia in hoc mundo ad salutem omnium conservationemque admirabiliter administrari.</p>
<span class="br"></span><span class="lineNumber">133</span><span class="br"></span><p>“Hic<a class="footnoteLink" href="#note_LCL268_250_4" id="target_note_LCL268_250_4"><sup>4</sup></a> quaeret quispiam, cuiusnam causa tantarum rerum molitio facta sit? Arborumne et herbarum, quae quamquam sine sensu sunt tamen a natura sustinentur? At id quidem absurdum est. An bestiarum? Nihilo probabilius deos mutorum<a class="footnoteLink" href="#note_LCL268_250_5" id="target_note_LCL268_250_5"><sup>5</sup></a> et nihil intellegentium causa tantum laborasse. Quorum igitur causa quis dixerit effectum esse mundum? Eorum scilicet animantium quae ratione utuntur; hi sunt di et homines, quibus profecto nihil est melius, ratio est enim quae praestet omnibus. Ita fit credibile deorum et hominum causa factum esse mundum quaeque in eo [mundo]<a class="footnoteLink" href="#note_LCL268_250_6" id="target_note_LCL268_250_6"><sup>6</sup></a> sint omnia.</p>
<p>LIV. “Faciliusque intellegetur a dis inmortalibus hominibus esse provisum si erit tota hominis fabricatio perspecta omnisque humanae naturae figura atque 




<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_250_1"><a class="footnoteCrossrefLink" href="#target_note_LCL268_250_1" title="Click to highlight in text"><sup class="lineRef">1</sup><span class="italic">secl. Müller</span>.</a></li><script type="text/javascript">document.getElementById('note_LCL268_250_1').style.display = "none";</script><li class="note" id="note_LCL268_250_2"><a class="footnoteCrossrefLink" href="#target_note_LCL268_250_2" title="Click to highlight in text"><sup class="lineRef">2</sup>multum †: &lt;si&gt; mul cum &lt;luna&gt; <span class="italic">Plasberg</span> (cum luna simul <span class="italic">Alan</span>).</a></li><script type="text/javascript">document.getElementById('note_LCL268_250_2').style.display = "none";</script><li class="note inline" id="note_LCL268_250_3"><a class="footnoteCrossrefLink" href="#target_note_LCL268_250_3" title="Click to highlight in text"><sup class="lineRef">3</sup>utilitates <span class="italic">Koch</span>.</a></li><script type="text/javascript">document.getElementById('note_LCL268_250_3').style.display = "none";</script><li class="note" id="note_LCL268_250_4"><a class="footnoteCrossrefLink" href="#target_note_LCL268_250_4" title="Click to highlight in text"><sup class="lineRef">4</sup>hic <span class="italic">dett</span>., sin <span class="italic">A, B</span>.</a></li><script type="text/javascript">document.getElementById('note_LCL268_250_4').style.display = "none";</script><li class="note inline" id="note_LCL268_250_5"><a class="footnoteCrossrefLink" href="#target_note_LCL268_250_5" title="Click to highlight in text"><sup class="lineRef">5</sup>mutorum <span class="italic">Davies</span>: mutarum.</a></li><script type="text/javascript">document.getElementById('note_LCL268_250_5').style.display = "none";</script><li class="note" id="note_LCL268_250_6"><a class="footnoteCrossrefLink" href="#target_note_LCL268_250_6" title="Click to highlight in text"><sup class="lineRef">6</sup>[mundo] <span class="italic">edd., om. E, L, O</span>.</a></li><script type="text/javascript">document.getElementById('note_LCL268_250_6').style.display = "none";</script></ul></section></notes></section>