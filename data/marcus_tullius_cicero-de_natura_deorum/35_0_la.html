<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
potuit (quem virum, di immortales); et sunt qui putent audisse, ipse non vult—credo plus nemini. Pamphilum quendam Platonis auditorem ait a se Sami auditum (ibi enim adulescens habitabat cum patre et fratribus, quod in eam<a class="footnoteLink" href="#note_LCL268_70_1" id="target_note_LCL268_70_1"><sup>1</sup></a> pater eius Neocles agripeta venerat, sed cum agellus eum non satis <span class="br"></span><span class="lineNumber">73</span><span class="br"></span> aleret, ut opinor ludi magister fuit); sed hunc Platonicum mirifice contemnit Epicurus: ita metuit ne quid umquam didicisse videatur. In Nausiphane Democriteo tenetur; quem cum a se non neget auditum, vexat tamen omnibus contumeliis; atqui si haec Democritea non audisset, quid audierat? quid enim est<a class="footnoteLink" href="#note_LCL268_70_2" id="target_note_LCL268_70_2"><sup>2</sup></a> in physicis Epicuri non a Democrito? Nam etsi quaedam commutavit, ut quod paulo ante de inclinatione atomorum dixi, tamen pleraque dicit eadem, atomos inane imagines, infinitatem locorum innumerabilitatemque mundorum, eorum ortus interitus, omnia fere quibus naturae ratio continetur.</p>
<span class="br"></span><span class="lineNumber">74</span><span class="br"></span><p>“Nunc istuc ‘quasi corpus’ et ‘quasi sanguinem’ quid intellegis? Ego enim te scire ista melius quam me non fateor solum sed etiam facile patior; cum quidem<a class="footnoteLink" href="#note_LCL268_70_3" id="target_note_LCL268_70_3"><sup>3</sup></a> semel dicta sunt, quid est quod Velleius intellegere possit, Cotta non possit? Itaque corpus quid sit, sanguis quid sit intellego, quasi corpus et quasi sanguis quid sit nullo prorsus modo intellego. Neque tu me celas ut Pythagoras solebat alienos, 



</p></section><notes><section class="footnotes"><ul><li class="note" id="note_LCL268_70_1"><a class="footnoteCrossrefLink" href="#target_note_LCL268_70_1" title="Click to highlight in text"><sup class="lineRef">1</sup>eam &lt;insulam&gt; <span class="italic">Plasberg</span>.</a></li><script type="text/javascript">document.getElementById('note_LCL268_70_1').style.display = "none";</script><li class="note" id="note_LCL268_70_2"><a class="footnoteCrossrefLink" href="#target_note_LCL268_70_2" title="Click to highlight in text"><sup class="lineRef">2</sup>enim est <span class="italic">ed</span>.: est <span class="italic">A, B</span>, enim <span class="italic">dett</span>.</a></li><script type="text/javascript">document.getElementById('note_LCL268_70_2').style.display = "none";</script><li class="note inline" id="note_LCL268_70_3"><a class="footnoteCrossrefLink" href="#target_note_LCL268_70_3" title="Click to highlight in text"><sup class="lineRef">3</sup>autem? <span class="italic">ed</span>.</a></li><script type="text/javascript">document.getElementById('note_LCL268_70_3').style.display = "none";</script></ul></section></notes></section>