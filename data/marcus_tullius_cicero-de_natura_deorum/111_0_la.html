<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

lucis mutationes habet, atque etiam tum subiecta atque opposita soli radios eius et lumen obscurat, tum ipsa incidens in umbram terrae, cum est e regione solis, interpositu interiectuque terrae repente deficit. Isdemque spatiis eae stellae quas vagas dicimus circum terram feruntur eodemque modo oriuntur et occidunt, quarum motus tum incitantur, tum retardantur, <span class="br"></span><span class="lineNumber">104</span><span class="br"></span> saepe etiam insistunt. Quo spectaculo nihil potest admirabilius esse, nihil pulchrius. Sequitur stellarum inerrantium maxima multitudo, quarum ita discripta distinctio est ut ex notarum figurarum similitudine nomina invenerint.”<a class="footnoteLink" href="#note_LCL268_222_1" id="target_note_LCL268_222_1"><sup>1</sup></a></p>
<p>XLI. Atque hoc loco me intuens: “Utar,” inquit,“carminibus Arateis, quae a te admodum adulescentulo conversa ita me delectant quia Latina sunt ut multa ex iis memoria teneam. Ergo, ut oculis adsidue videmus, sine ulla mutatione aut varietate</p>
<blockquote><p>
<span class="line">cetera labuntur celeri caelestia motu</span><span class="linebreak"></span>
<span class="line">cum caeloque simul noctesque diesque feruntur,</span><span class="linebreak"></span>
</p></blockquote>
<span class="br"></span><span class="lineNumber">105</span><span class="br"></span><p>quorum contemplatione nullius expleri potest animus naturae constantiam videre cupientis;</p>
<blockquote><p><span class="line">extremusque adeo duplici de cardine vertex</span><span class="linebreak"></span>
<span class="line">dicitur esse polus.</span><span class="linebreak"></span>
</p></blockquote>
<p>Hunc circum Arctoe duae feruntur numquam occidentes;</p>
<blockquote><p>
<span class="line">ex his altera apud Graios Cynosura vocatur,</span><span class="linebreak"></span>
<span class="line">altera dicitur esse Helice,</span><span class="linebreak"></span>
</p></blockquote>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL268_222_1"><a class="footnoteCrossrefLink" href="#target_note_LCL268_222_1" title="Click to highlight in text"><sup class="lineRef">1</sup><span class="italic">huc c. xliii. init</span>. atque ita . . . appareat <span class="italic">Mayor transponit</span>.</a></li><script type="text/javascript">document.getElementById('note_LCL268_222_1').style.display = "none";</script></ul></section></notes></section>