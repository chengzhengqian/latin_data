<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
ita erit homine deterior. Quod quoniam absurdum est, et sapiens a principio mundus et deus habendus est.</p>
<span class="br"></span><span class="lineNumber">37</span><span class="br"></span><p>â€œNeque enim est quicquam aliud praeter mundum cui nihil absit quodque undique aptum atque perfectum expletumque sit omnibus suis numeris et partibus.</p>
<p>XIV. Scite enim Chrysippus, ut clipei causa involucrum vaginam autem gladii, sic praeter mundum cetera omnia aliorum causa esse generata, ut eas fruges atque fructus quos terra gignit animantium causa, animantes autem hominum, ut equum vehendi causa arandi bovem venandi et custodiendi canem; ipse autem homo ortus est ad mundum contemplandum et imitandum, nullo modo <span class="br"></span><span class="lineNumber">38</span><span class="br"></span> perfectus, sed est quaedam particula perfecti. Sed mundus quoniam omnia conplexus est neque est quicquam quod non insit in eo, perfectus undique est; qui igitur potest ei deesse id quod est optimum? nihil autem est mente et ratione melius; ergo haec mundo deesse non possunt. Bene igitur idem Chrysippus, qui similitudines adiungens omnia in perfectis et maturis docet esse meliora, ut in equo quam in eculeo, in cane quam in catulo, in viro quam in puero; item quod in omni mundo optimum sit id in perfecto <span class="br"></span><span class="lineNumber">39</span><span class="br"></span> aliquo atque absoluto esse debere; est autem nihil mundo perfectius, nihil virtute melius; igitur mundi est propria virtus. Nec vero hominis natura perfecta est, et efficitur tamen in homine virtus; quanto igitur <span class="br"></span><span class="lineNumber"></span><span class="br"></span>
</p></section><notes></notes></section>