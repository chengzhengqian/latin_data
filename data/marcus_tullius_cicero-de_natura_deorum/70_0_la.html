<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
muribus illam et mustelis aedificatam putes:—tantum ergo ornatum mundi, tantam varietatem pulchritudinemque rerum caelestium, tantam vim et magnitudinem maris atque terrarum si tuum ac non deorum inmortalium domicilium putes, nonne plane desipere videare? An ne hoc quidem intellegimus, omnia supera esse meliora, terram autem esse infimam, quam crassissimus circumfundat aër? ut ob eam ipsam causam quod etiam quibusdam regionibus atque urbibus contingere videmus hebetiora ut sint hominum ingenia propter caeli pleniorem<a class="footnoteLink" href="#note_LCL268_140_1" id="target_note_LCL268_140_1"><sup>1</sup></a> naturam, hoc idem generi humano evenerit quod in terra hoc est in crassissima regione mundi <span class="br"></span><span class="lineNumber">18</span><span class="br"></span> conlocati sint. Et tamen ex ipsa hominum sollertia esse aliquam<a class="footnoteLink" href="#note_LCL268_140_2" id="target_note_LCL268_140_2"><sup>2</sup></a> mentem et eam quidem acriorem et divinam existimare debemus. Unde enim hanc homo ‘arripuit’ (ut ait apud Xenophontem Socrates)? Quin et umorem et calorem qui est fusus in corpore et terrenam ipsam viscerum soliditatem, animum denique illum spirabilem si quis quaerat unde habeamus, apparet quod<a class="footnoteLink" href="#note_LCL268_140_3" id="target_note_LCL268_140_3"><sup>3</sup></a> aliud a terra sumpsimus aliud ab umore aliud ab igni aliud ab aëre eo quem spiritu<a class="footnoteLink" href="#note_LCL268_140_4" id="target_note_LCL268_140_4"><sup>4</sup></a> ducimus.<a class="footnoteLink" href="#note_LCL268_140_5" id="target_note_LCL268_140_5"><sup>5</sup></a></p>
<p>VII. Illud autem quod vincit haec omnia, rationem dico et, si placet pluribus verbis, mentem consilium cogitationem prudentiam, ubi invenimus, unde sustulimus? An cetera mundus habebit omnia, hoc unum quod plurimi est non habebit? Atqui certe nihil omnium rerum melius est mundo nihil praestabilius nihil pulcrius, 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_140_1"><a class="footnoteCrossrefLink" href="#target_note_LCL268_140_1" title="Click to highlight in text"><sup class="lineRef">1</sup>pleniorem &lt;umore&gt; <span class="italic">Usener</span>.</a></li><script type="text/javascript">document.getElementById('note_LCL268_140_1').style.display = "none";</script><li class="note" id="note_LCL268_140_2"><a class="footnoteCrossrefLink" href="#target_note_LCL268_140_2" title="Click to highlight in text"><sup class="lineRef">2</sup>aliam quam <span class="italic">Schömann</span>: aliquam &lt;mundi&gt; <span class="italic">Mayor</span>.</a></li><script type="text/javascript">document.getElementById('note_LCL268_140_2').style.display = "none";</script><li class="note" id="note_LCL268_140_3"><a class="footnoteCrossrefLink" href="#target_note_LCL268_140_3" title="Click to highlight in text"><sup class="lineRef">3</sup>quod: quorum <span class="italic">Plasberg</span>.</a></li><script type="text/javascript">document.getElementById('note_LCL268_140_3').style.display = "none";</script><li class="note" id="note_LCL268_140_4"><a class="footnoteCrossrefLink" href="#target_note_LCL268_140_4" title="Click to highlight in text"><sup class="lineRef">4</sup>spiritu <span class="italic">edd</span>.: spiritum <span class="italic"><span class="sc">mss</span></span>.</a></li><script type="text/javascript">document.getElementById('note_LCL268_140_4').style.display = "none";</script><li class="note" id="note_LCL268_140_5"><a class="footnoteCrossrefLink" href="#target_note_LCL268_140_5" title="Click to highlight in text"><sup class="lineRef">5</sup>ducimus <span class="italic">dett</span>.: dicimus <span class="italic">A, B</span>.</a></li><script type="text/javascript">document.getElementById('note_LCL268_140_5').style.display = "none";</script></ul></section></notes></section>