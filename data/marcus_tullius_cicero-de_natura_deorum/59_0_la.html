<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Ipsum verbum est amoris, ex quo amicitiae nomen est ductum; quam si ad fructum nostrum referemus<a class="footnoteLink" href="#note_LCL268_118_1" id="target_note_LCL268_118_1"><sup>1</sup></a> non ad illius commoda quem diligimus,<a class="footnoteLink" href="#note_LCL268_118_2" id="target_note_LCL268_118_2"><sup>2</sup></a> non erit ista amicitia sed mercatura quaedam utilitatum suarum. Prata et arva et pecudum greges diliguntur isto modo, quod fructus ex iis capiuntur, hominum caritas et amicitia gratuita est; quanto igitur magis deorum, qui nulla re egentes et inter se diligunt et hominibus consulunt. Quod<a class="footnoteLink" href="#note_LCL268_118_3" id="target_note_LCL268_118_3"><sup>3</sup></a> ni<a class="footnoteLink" href="#note_LCL268_118_4" id="target_note_LCL268_118_4"><sup>4</sup></a> ita est,<a class="footnoteLink" href="#note_LCL268_118_5" id="target_note_LCL268_118_5"><sup>5</sup></a> quid veneramur quid precamur deos, cur sacris pontifices cur auspiciis augures praesunt, quid optamus a deis inmortalibus, quid vovemus? ‘At etiam liber est <span class="br"></span><span class="lineNumber">123</span><span class="br"></span> Epicuri de sanctitate.’ Ludimur ab homine non tam faceto quam ad scribendi licentiam libero. Quae enim potest esse sanctitas si dei humana non curant, quae autem animans natura nihil curans?</p>
<p>“Verius est igitur nimirum illud quod familiaris omnium nostrum Posidonius disseruit in libro quinto de natura deorum, nullos esse deos Epicuro videri, quaeque is de deis inmortalibus dixerit invidiae detestandae gratia dixisse; neque enim tam desipiens fuisset ut homunculi similem deum fingeret, liniamentis dumtaxat extremis non habitu solido, membris hominis praeditum omnibus usu membrorum ne minimo quidem, exilem quendam atque perlucidum, nihil cuiquam tribuentem nihil gratificantem, 





</p></section><notes><section class="footnotes"><ul><li class="note" id="note_LCL268_118_1"><a class="footnoteCrossrefLink" href="#target_note_LCL268_118_1" title="Click to highlight in text"><sup class="lineRef">1</sup>referemus <span class="italic">A</span>: referimus <span class="italic">pr. B</span>.</a></li><script type="text/javascript">document.getElementById('note_LCL268_118_1').style.display = "none";</script><li class="note" id="note_LCL268_118_2"><a class="footnoteCrossrefLink" href="#target_note_LCL268_118_2" title="Click to highlight in text"><sup class="lineRef">2</sup>diligimus <span class="italic">dett</span>.: diligemus.</a></li><script type="text/javascript">document.getElementById('note_LCL268_118_2').style.display = "none";</script><li class="note" id="note_LCL268_118_3"><a class="footnoteCrossrefLink" href="#target_note_LCL268_118_3" title="Click to highlight in text"><sup class="lineRef">3</sup>quod <span class="italic">Mayor</span>: quid.</a></li><script type="text/javascript">document.getElementById('note_LCL268_118_3').style.display = "none";</script><li class="note" id="note_LCL268_118_4"><a class="footnoteCrossrefLink" href="#target_note_LCL268_118_4" title="Click to highlight in text"><sup class="lineRef">4</sup>ni <span class="italic">dett</span>.; ne <span class="italic">A, B</span>,</a></li><script type="text/javascript">document.getElementById('note_LCL268_118_4').style.display = "none";</script><li class="note inline" id="note_LCL268_118_5"><a class="footnoteCrossrefLink" href="#target_note_LCL268_118_5" title="Click to highlight in text"><sup class="lineRef">5</sup>est? <span class="italic">Mayor</span>: sit.</a></li><script type="text/javascript">document.getElementById('note_LCL268_118_5').style.display = "none";</script></ul></section></notes></section>