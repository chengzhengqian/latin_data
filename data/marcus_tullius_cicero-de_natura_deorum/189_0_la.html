<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

hi duo illos oculos orae maritumae effoderunt, non iratus aliqui quem omnino irasci posse negatis, deus. <span class="br"></span><span class="lineNumber">92</span><span class="br"></span> At subvenire certe potuit et conservare urbis tantas atque talis;</p>
<p>XXXIX. vos enim ipsi dicere soletis nihil esse quod deus efficere non possit, et quidem sine labore ullo; ut enim hominum membra nulla contentione mente ipsa ac voluntate moveantur, sic numine deorum omnia fingi moveri mutarique posse. Neque id dicitis superstitiose atque aniliter sed physica constantique ratione; materiam enim rerum, ex qua et in qua omnia sint, totam esse flexibilem et commutabilem, ut nihil sit quod non ex ea quamvis subito fingi convertique possit; eius autem universae fictricem et moderatricem divinam esse providentiam; hanc igitur, quocumque se moveat, efficere posse quicquid velit. Itaque aut nescit quid possit, aut neglegit res humanas, aut quid sit optimum non <span class="br"></span><span class="lineNumber">93</span><span class="br"></span> potest iudicare. ‘Non curat singulos homines.’ Non mirum: ne civitates quidem. Non eas<a class="footnoteLink" href="#note_LCL268_378_1" id="target_note_LCL268_378_1"><sup>1</sup></a>? Ne nationes quidem et gentes. Quodsi has etiam contemnet, quid mirum est omne ab ea genus humanum esse contemptum? Sed quo modo iidem dicitis non omnia deos persequi, iidem voltis a dis inmortalibus hominibus dispertiri ac dividi somnia? idcirco haec tecum quia vestra est de somniorum veritate sententia. Atque iidem etiam vota suscipi dicitis 
</p></section><notes><section class="footnotes"><ul><li class="note" id="note_LCL268_378_1"><a class="footnoteCrossrefLink" href="#target_note_LCL268_378_1" title="Click to highlight in text"><sup class="lineRef">1</sup>non &lt;modo&gt; eas <span class="italic">Müller</span>.</a></li><script type="text/javascript">document.getElementById('note_LCL268_378_1').style.display = "none";</script></ul></section></notes></section>