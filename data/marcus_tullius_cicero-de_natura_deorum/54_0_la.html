<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

a corpore et redeuntem ad corpus animi voluptatem. Non arbitror te, Vellei, similem esse Epicureorum reliquorum<a class="footnoteLink" href="#note_LCL268_108_1" id="target_note_LCL268_108_1"><sup>1</sup></a> quos pudeat quarundam Epicuri vocum, quibus ille testatur se ne intellegere quidem ullum bonum quod sit seiunctum a delicatis et obscenis voluptatibus, quas quidem non erubescens persequitur <span class="br"></span><span class="lineNumber">112</span><span class="br"></span> omnis nominatim. Quem cibum igitur aut quas potiones aut quas vocum aut florum<a class="footnoteLink" href="#note_LCL268_108_2" id="target_note_LCL268_108_2"><sup>2</sup></a> varietates aut quos tactus quos odores adhibebis ad deos, ut eos perfundas voluptatibus? Et poetae quidem nectar ambrosiam &lt;que&gt;<a class="footnoteLink" href="#note_LCL268_108_3" id="target_note_LCL268_108_3"><sup>3</sup></a> &lt;in&gt;<a class="footnoteLink" href="#note_LCL268_108_4" id="target_note_LCL268_108_4"><sup>4</sup></a> epulas conparant et aut Iuventatem aut Ganymedem pocula ministrantem, tu autem, Epicure, quid facies? neque enim unde habeat ista deus tuus video nec quo modo utatur. Locupletior igitur hominum natura ad beate vivendum est quam deorum, quod pluribus generibus fruitur voluptatum. <span class="br"></span><span class="lineNumber">113</span><span class="br"></span> At has leviores ducis voluptates, quibus quasi titillatio (Epicuri enim hoc verbum est) adhibetur sensibus. Quousque ludis? Nam etiam Philo noster ferre non poterat aspernari Epicureos mollis et delicatas voluptates; summa enim memoria pronuntiabat plurimas Epicuri sententias iis ipsis verbis quibus erant scriptae; Metrodori vero, qui est Epicuri collega sapientiae, multa<a class="footnoteLink" href="#note_LCL268_108_5" id="target_note_LCL268_108_5"><sup>5</sup></a> inpudentiora recitabat: accusat enim Timocratem fratrem suum Metrodorus quod dubitet omnia quae ad beatam vitam pertineant ventre metiri, neque id semel dicit sed saepius. Adnuere te video, nota enim tibi sunt; proferrem libros si negares. Neque 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_108_1"><a class="footnoteCrossrefLink" href="#target_note_LCL268_108_1" title="Click to highlight in text"><sup class="lineRef">1</sup>aliquorum <span class="italic">Bouhier</span>.</a></li><script type="text/javascript">document.getElementById('note_LCL268_108_1').style.display = "none";</script><li class="note inline" id="note_LCL268_108_2"><a class="footnoteCrossrefLink" href="#target_note_LCL268_108_2" title="Click to highlight in text"><sup class="lineRef">2</sup>colorum <span class="italic">Walker</span>.</a></li><script type="text/javascript">document.getElementById('note_LCL268_108_2').style.display = "none";</script><li class="note" id="note_LCL268_108_3"><a class="footnoteCrossrefLink" href="#target_note_LCL268_108_3" title="Click to highlight in text"><sup class="lineRef">3</sup><span class="italic">add. Vict</span>.</a></li><script type="text/javascript">document.getElementById('note_LCL268_108_3').style.display = "none";</script><li class="note inline" id="note_LCL268_108_4"><a class="footnoteCrossrefLink" href="#target_note_LCL268_108_4" title="Click to highlight in text"><sup class="lineRef">4</sup><span class="italic">add. Reid</span>.</a></li><script type="text/javascript">document.getElementById('note_LCL268_108_4').style.display = "none";</script><li class="note" id="note_LCL268_108_5"><a class="footnoteCrossrefLink" href="#target_note_LCL268_108_5" title="Click to highlight in text"><sup class="lineRef">5</sup>multo? <span class="italic">Plasberg</span>.</a></li><script type="text/javascript">document.getElementById('note_LCL268_108_5').style.display = "none";</script></ul></section></notes></section>