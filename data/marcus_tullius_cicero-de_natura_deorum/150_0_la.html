<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
sint a philosophis debeo discere, praesertim cum <span class="br"></span><span class="lineNumber">15</span><span class="br"></span> plurimis de rebus divini<a class="footnoteLink" href="#note_LCL268_300_1" id="target_note_LCL268_300_1"><sup>1</sup></a> isti mentiantur. ‘At medici quoque’ (ita enim dicebas) ‘saepe falluntur.’ Quid simile medicina, cuius ego rationem video, et divinatio, quae unde oriatur non intellego? Tu autem etiam Deciorum devotionibus placatos deos esse censes. Quae fuit eorum tanta iniquitas ut placari populo Romano non possent nisi viri tales occidissent? Consilium illud imperatorium fuit, quod Graeci στρατήγημα appellant, sed eorum imperatorum qui patriae consulerent vitae non parcerent; rebantur enim fore ut exercitus imperatorem equo incitato se in hostem inmittentem persequeretur, id quod evenit. Nam Fauni vocem equidem numquam audivi: tibi si audivisse te dicis credam, etsi Faunus omnino quid sit nescio.</p>
<p>VII. Non igitur adhuc, quantum quidem in te est, Balbe, intellego deos esse; quos equidem credo esse, sed nihil docent Stoici.</p>
<span class="br"></span><span class="lineNumber">16</span><span class="br"></span><p>“Nam Cleanthes ut dicebas quattuor modis formatas in animis hominum putat deorum esse notiones. Unus ex his is<a class="footnoteLink" href="#note_LCL268_300_2" id="target_note_LCL268_300_2"><sup>2</sup></a> modus est de quo satis dixi, qui est susceptus ex praesensione rerum futurarum; alter ex perturbationibus tempestatum et reliquis motibus; tertius ex commoditate rerum quas percipimus et copia; quartus ex astrorum ordine caelique constantia. De praesensione diximus. De perturbationibus 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_300_1"><a class="footnoteCrossrefLink" href="#target_note_LCL268_300_1" title="Click to highlight in text"><sup class="lineRef">1</sup><span class="italic">det</span>.: divinis <span class="italic">A, B</span>.</a></li><script type="text/javascript">document.getElementById('note_LCL268_300_1').style.display = "none";</script><li class="note" id="note_LCL268_300_2"><a class="footnoteCrossrefLink" href="#target_note_LCL268_300_2" title="Click to highlight in text"><sup class="lineRef">2</sup><span class="italic">Dieckhoff</span>: unus is <span class="italic">A</span>, unus ex his <span class="italic">B</span>.</a></li><script type="text/javascript">document.getElementById('note_LCL268_300_2').style.display = "none";</script></ul></section></notes></section>