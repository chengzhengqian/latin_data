<section class="div1 language" lang="la"><header><hgroup><h1>Cicero</h1></hgroup></header><section class="div2">
<span class="br"></span><span class="lineNumber">115</span><span class="br"></span><p>Haec omnis discriptio siderum atque hic tantus caeli ornatus ex corporibus huc et illuc casu et temere cursantibus potuisse effici cuiquam sano videri potest? an<a class="footnoteLink" href="#note_LCL268_232_1" id="target_note_LCL268_232_1"><sup>1</sup></a> vero alia quae natura mentis et rationis expers haec efficere potuit? quae non modo ut fierent ratione eguerunt sed intellegi qualia sint sine summa ratione non possunt.</p>
<p>XLV. “Nec vero haec solum admirabilia, sed nihil maius quam quod ita stabilis est mundus atque ita cohaeret, ad permanendum ut nihil ne excogitari quidem possit aptius. Omnes enim partes eius undique medium locum capessentes nituntur aequaliter. Maxime autem corpora inter se iuncta permanent cum quasi quodam vinculo circumdato colligantur; quod facit ea natura quae per omnem mundum omnia mente et ratione conficiens funditur <span class="br"></span><span class="lineNumber">116</span><span class="br"></span> et ad medium rapit et convertit extrema. Quocirca si mundus globosus est ob eamque causam omnes eius partes undique aequabiles ipsae per se atque inter se continentur, contingere idem terrae necesse est, ut omnibus eius partibus in medium vergentibus (id autem medium infimum in sphaera est) nihil interrumpat quo labefactari possit tanta contentio gravitatis et ponderum. Eademque ratione mare, cum supra terram sit, medium tamen terrae locum expetens conglobatur undique aequabiliter neque <span class="br"></span><span class="lineNumber">117</span><span class="br"></span> redundat umquam neque effunditur. Huic autem continens aër fertur ille quidem levitate sublimis,<a class="footnoteLink" href="#note_LCL268_232_2" id="target_note_LCL268_232_2"><sup>2</sup></a> sed tamen in omnes partes se ipse fundit; itaque 

</p></section><notes><section class="footnotes"><ul><li class="note" id="note_LCL268_232_1"><a class="footnoteCrossrefLink" href="#target_note_LCL268_232_1" title="Click to highlight in text"><sup class="lineRef">1</sup>an <span class="italic">G</span>, aut <span class="italic">cett</span>.</a></li><script type="text/javascript">document.getElementById('note_LCL268_232_1').style.display = "none";</script><li class="note" id="note_LCL268_232_2"><a class="footnoteCrossrefLink" href="#target_note_LCL268_232_2" title="Click to highlight in text"><sup class="lineRef">2</sup>sublimis <span class="italic">B</span>, sublimi <span class="italic">cett</span>., sublime <span class="italic">Orelli</span>.</a></li><script type="text/javascript">document.getElementById('note_LCL268_232_2').style.display = "none";</script></ul></section></notes></section>