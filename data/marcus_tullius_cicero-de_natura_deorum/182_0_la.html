<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

iis quos scierit ea perverse et inprobe usuros. Nisi forte dicitis eam nescisse. Utinam quidem! sed non audebitis, non enim ignoro quanti eius nomen putetis.</p>
<span class="br"></span><span class="lineNumber">79</span><span class="br"></span><p>XXXII. “Sed hic quidem locus concludi iam potest. Nam si stultitia consensu omnium philosophorum maius est malum quam si omnia mala et fortunae et corporis ex altera parte ponantur, sapientiam autem nemo adsequitur, in summis malis omnes sumus quibus vos optume consultum a dis inmortalibus dicitis. Nam ut nihil interest utrum nemo valeat an nemo possit valere, sic non intellego quid intersit utrum nemo sit sapiens an nemo esse possit.</p>
<p>“Ac nos quidem nimis multa de re apertissuma; Telamo autem uno versu locum totum conficit cur di homines neglegant:</p>
<blockquote><p><span class="line">nam si curent, bene bonis sit, male malis; quod nunc</span><span class="linebreak"></span>
<span class="line indent3">abest.</span><span class="linebreak"></span></p></blockquote>
<p class="noindent">Debebant illi quidem omnis bonos efficere, siquidem <span class="br"></span><span class="lineNumber">80</span><span class="br"></span> hominum generi consulebant; sin id minus, bonis quidem certe consulere debebant. Cur igitur duo Scipiones, fortissimos et optimos viros, in Hispania Poenus oppressit? cur Maximus extulit filium consularem? cur Marcellum Hannibal interemit? cur Paulum Cannae sustulerunt? cur Poenorum crudelitati Reguli corpus est praebitum? cur Africanum domestici parietes non texerunt? Sed haec vetera <span class="br"></span><span class="lineNumber"></span><span class="br"></span>
</p></section><notes></notes></section>