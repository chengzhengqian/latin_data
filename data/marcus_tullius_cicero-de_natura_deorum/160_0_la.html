<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

possunt: quidquid est enim quod sensum habeat, id necesse est sentiat et voluptatem et dolorem, ad quem autem dolor veniat ad eundem etiam interitum venire; ita fit ut ne ignem quidem efficere possitis aeternum. <span class="br"></span><span class="lineNumber">37</span><span class="br"></span> Quid enim? non eisdem vobis placet omnem ignem pastus indigere, nec permanere ullo modo posse nisi alatur? ali autem solem, lunam, reliqua astra aquis, alia dulcibus, alia marinis? Eamque causam Cleanthes adfert</p>
<blockquote><p>
<span class="line">cur se sol referat nec longius progrediatur</span><span class="linebreak"></span>
<span class="line">solstitiali orbi,</span><span class="linebreak"></span>
</p></blockquote>
<p>itemque brumali, ne longius discedat a cibo. Hoc totum quale sit mox; nunc autem concludatur illud: quod interire possit id aeternum non esse natura; ignem autem interiturum esse nisi alatur; non esse igitur natura ignem sempiternum.</p>
<span class="br"></span><span class="lineNumber">38</span><span class="br"></span><p>XV. â€œQualem autem deum intellegere nos possumus nulla virtute praeditum? Quid enim? prudentiamne deo tribuemus, quae constat ex scientia rerum bonarum et malarum et nec bonarum nec malarum? cui mali nihil est nec esse potest, quid huic opus est dilectu bonorum et malorum? Quid autem ratione, quid intellegentia? quibus utimur ad eam rem ut apertis obscura adsequamur; at obscurum deo nihil potest esse. Nam iustitia, quae suum cuique distribuit, quid pertinet ad deos? hominum enim societas et communitas, ut vos dicitis, iustitiam procreavit. Temperantia autem <span class="br"></span><span class="lineNumber"></span><span class="br"></span>
</p></section><notes></notes></section>