<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ornate. Sed quod in illo mihi usu saepe venit, idem modo cum te audirem accidebat, ut moleste ferrem tantum ingenium (bona venia me audies) in tam leves, ne dicam in tam ineptas sententias incidisse. <span class="br"></span><span class="lineNumber">60</span><span class="br"></span> Nec ego nunc ipse aliquid adferam melius. Ut enim modo dixi, omnibus fere in rebus sed maxime in physicis quid non sit citius quam quid sit dixerim.</p>
<p>XXII. Roges me quid aut quale sit deus, auctore utar Simonide, de quo cum quaesivisset hoc idem tyrannus Hiero, deliberandi sibi unum diem postulavit; cum idem ex eo postridie quaereret, biduum petivit; cum saepius duplicaret numerum dierum admiransque Hiero requireret cur ita faceret, ‘Quia quanto diutius considero,’ inquit, ‘tanto mihi res videtur obscurior.’ Sed Simoniden arbitror (non enim poeta solum suavis verum etiam ceteroqui doctus sapiensque traditur) quia multa venirent in mentem acuta atque subtilia, dubitantem quid eorum esset <span class="br"></span><span class="lineNumber">61</span><span class="br"></span> verissimum desperasse omnem veritatem. Epicurus vero tuus (nam cum illo malo disserere quam tecum) quid dixit<a class="footnoteLink" href="#note_LCL268_58_1" id="target_note_LCL268_58_1"><sup>1</sup></a> quod non modo philosophia dignum esset sed mediocri prudentia?</p>
<p>“Quaeritur primum in ea quaestione quae est de natura deorum, sintne di necne sint. ‘Difficile est negare.’ Credo si in contione quaeratur, sed in huius 

</p></section><notes><section class="footnotes"><ul><li class="note" id="note_LCL268_58_1"><a class="footnoteCrossrefLink" href="#target_note_LCL268_58_1" title="Click to highlight in text"><sup class="lineRef">1</sup>dixit (<span class="italic">vel</span> sit <span class="italic">cum dett., pro</span> esset) <span class="italic">Lambinus</span>: dicit.</a></li><script type="text/javascript">document.getElementById('note_LCL268_58_1').style.display = "none";</script></ul></section></notes></section>