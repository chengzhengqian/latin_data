<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
aut non’ negavit esse necessarium; quo quid dici potuit obtusius? Urguebat Arcesilas Zenonem, cum ipse falsa omnia diceret quae sensibus viderentur, Zenon autem nonnulla visa esse falsa, non omnia; timuit Epicurus ne si unum visum esset falsum nullum esset verum: omnis sensus veri nuntios dixit esse. Nihil horum nimis callide<a class="footnoteLink" href="#note_LCL268_68_1" id="target_note_LCL268_68_1"><sup>1</sup></a>; graviorem enim plagam accipiebat ut leviorem repelleret.</p>
<span class="br"></span><span class="lineNumber">71</span><span class="br"></span><p>“Idem facit in natura deorum; dum individuorum corporum concretionem fugit ne interitus et dissipatio consequatur, negat esse corpus deorum sed tamquam corpus, nec sanguinem sed tamquam sanguinem.</p>
<p>XXVI. Mirabile videtur quod non rideat haruspex cum haruspicem viderit; hoc mirabilius, quod<a class="footnoteLink" href="#note_LCL268_68_2" id="target_note_LCL268_68_2"><sup>2</sup></a> vos inter vos risum tenere potestis.<a class="footnoteLink" href="#note_LCL268_68_3" id="target_note_LCL268_68_3"><sup>3</sup></a> ‘Non est corpus sed quasi corpus’: hoc intellegerem quale esset si in ceris<a class="footnoteLink" href="#note_LCL268_68_4" id="target_note_LCL268_68_4"><sup>4</sup></a> fingeretur aut fictilibus figuris; in deo quid sit quasi corpus aut quid sit quasi sanguis intellegere non possum. Ne tu quidem, Vellei, sed non vis fateri.</p>
<span class="br"></span><span class="lineNumber">72</span><span class="br"></span><p>“Ista enim a vobis quasi dictata redduntur quae Epicurus oscitans halucinatus est, cum quidem gloriaretur, ut videmus in scriptis, se magistrum habuisse nullum. Quod etiam<a class="footnoteLink" href="#note_LCL268_68_5" id="target_note_LCL268_68_5"><sup>5</sup></a> non praedicanti tamen facile equidem crederem, sicut mali aedificii domino glorianti se architectum non habuisse; nihil enim olet ex Academia, nihil ex Lycio, nihil nec puerilibus quidem disciplinis. Xenocraten audire 




</p></section><notes><section class="footnotes"><ul><li class="note" id="note_LCL268_68_1"><a class="footnoteCrossrefLink" href="#target_note_LCL268_68_1" title="Click to highlight in text"><sup class="lineRef">1</sup>nimis callide <span class="italic">Allen</span>: ñ callide, nisi callide <span class="italic">dett</span>., nisi ualde <span class="italic">A, B</span>.</a></li><script type="text/javascript">document.getElementById('note_LCL268_68_1').style.display = "none";</script><li class="note" id="note_LCL268_68_2"><a class="footnoteCrossrefLink" href="#target_note_LCL268_68_2" title="Click to highlight in text"><sup class="lineRef">2</sup>quod <span class="italic">det</span>.: quam (quam &lt;ut&gt; . . . possitis <span class="italic">Plasberg</span>).</a></li><script type="text/javascript">document.getElementById('note_LCL268_68_2').style.display = "none";</script><li class="note" id="note_LCL268_68_3"><a class="footnoteCrossrefLink" href="#target_note_LCL268_68_3" title="Click to highlight in text"><sup class="lineRef">3</sup>potestis <span class="italic">ed</span>.: possitis.</a></li><script type="text/javascript">document.getElementById('note_LCL268_68_3').style.display = "none";</script><li class="note inline" id="note_LCL268_68_4"><a class="footnoteCrossrefLink" href="#target_note_LCL268_68_4" title="Click to highlight in text"><sup class="lineRef">4</sup>cereis <span class="italic">dett</span>.</a></li><script type="text/javascript">document.getElementById('note_LCL268_68_4').style.display = "none";</script><li class="note" id="note_LCL268_68_5"><a class="footnoteCrossrefLink" href="#target_note_LCL268_68_5" title="Click to highlight in text"><sup class="lineRef">5</sup>etiam <span class="italic">dett</span>.: et <span class="italic">A, B</span>, ei <span class="italic">Klotz</span>.</a></li><script type="text/javascript">document.getElementById('note_LCL268_68_5').style.display = "none";</script></ul></section></notes></section>