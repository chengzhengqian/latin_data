<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Qui Puteal Ianumque timet celeresque Kalendas,</span><span class="linebreak"></span>
<span class="line indent1">Torqueat hunc aeris mutua summa sui;</span><span class="linebreak"></span>
<span class="line">Cui durus pater est, ut voto cetera cedant,</span><span class="linebreak"></span>
<span class="line indent1">Huic pater ante oculos durus habendus erit;</span><span class="linebreak"></span>
<span class="line"><span class="br"></span><span class="lineNumber">565</span><span class="br"></span>Hic male dotata pauper cum coniuge vivit,</span><span class="linebreak"></span>
<span class="line indent1">Uxorem fato credat obesse suo.</span><span class="linebreak"></span>
<span class="line">Est tibi rure bono generosae fertilis uvae</span><span class="linebreak"></span>
<span class="line indent1">Vinea? ne nascens usta sit uva, time.</span><span class="linebreak"></span>
<span class="line">Ille habet in reditu navim: mare semper iniquum</span><span class="linebreak"></span>
<span class="line indent1"><span class="br"></span><span class="lineNumber">570</span><span class="br"></span>Cogitet et damno litora foeda suo.</span><span class="linebreak"></span>
<span class="line">Filius hunc miles, te filia nubilis angat;</span><span class="linebreak"></span>
<span class="line indent1">Et quis non causas mille doloris habet?</span><span class="linebreak"></span>
<span class="line">Ut posses odisse tuam, Pari, funera fratrum</span><span class="linebreak"></span>
<span class="line indent1">Debueras oculis substituisse tuis.‚Äù</span><span class="linebreak"></span>
<span class="line"><span class="br"></span><span class="lineNumber">575</span><span class="br"></span>Plura loquebatur: placidum puerilis imago</span><span class="linebreak"></span>
<span class="line indent1">Destituit somnum, si modo somnus erat.</span><span class="linebreak"></span>
<span class="line">Quid faciam? media navem Palinurus in unda</span><span class="linebreak"></span>
<span class="line indent1">Deserit; ignotas cogor inire vias.</span><span class="linebreak"></span>
</p>
<p class="lineGroup">
<span class="line">Quisquis amas, loca sola nocent, loca sola caveto!</span><span class="linebreak"></span>
<span class="line indent1"><span class="br"></span><span class="lineNumber">580</span><span class="br"></span>Quo fugis? in populo tutior esse potes.</span><span class="linebreak"></span>
<span class="line">Non tibi secretis (augent secreta furores)</span><span class="linebreak"></span>
<span class="line indent1">Est opus: auxilio turba futura tibi est.</span><span class="linebreak"></span>
<span class="line">Tristis eris, si solus eris, dominaeque relictae</span><span class="linebreak"></span>
<span class="line indent1">Ante oculos facies stabit, ut ipsa, tuos.</span><span class="linebreak"></span>
<span class="line"><span class="br"></span><span class="lineNumber">585</span><span class="br"></span>Tristior idcirco nox est quam tempora Phoebi;</span><span class="linebreak"></span>
<span class="line indent1">Quae relevet luctus, turba sodalis abest.</span><span class="linebreak"></span>
<span class="line">Nec fuge conloquium, nec sit tibi ianua clausa,</span><span class="linebreak"></span>
<span class="line indent1">Nec tenebris vultus flebilis abde tuos.</span><span class="linebreak"></span>
</p><notes><section class="footnotes"><ul><li class="note text" id="note_LCL232_216_566"><sup class="lineRef">566</sup>fato . . . obesse suo <span class="italic">edd.</span>: facto <span class="italic">R</span>: facito . . . adesse suam <span class="italic">Madvig.</span></li></ul></section></notes></section>