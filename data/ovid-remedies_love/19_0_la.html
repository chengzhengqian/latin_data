<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Explenda est sitis ista tibi, quo perditus ardes;</span><span class="linebreak"></span>
<span class="line indent1">Cedimus; e medio iam licet amne bibas:</span><span class="linebreak"></span>
<span class="line"><span class="br"></span><span class="lineNumber">535</span><span class="br"></span>Sed bibe plus etiam, quam quod praecordia poscunt,</span><span class="linebreak"></span>
<span class="line indent1">Gutture fac pleno sumpta redundet aqua.</span><span class="linebreak"></span>
<span class="line">I, fruere usque tua, nullo prohibente, puella:</span><span class="linebreak"></span>
<span class="line indent1">Illa tibi noctes auferat, illa dies.</span><span class="linebreak"></span>
<span class="line">Taedia quaere mali: faciunt et taedia finem.</span><span class="linebreak"></span>
<span class="line indent1"><span class="br"></span><span class="lineNumber">540</span><span class="br"></span>Iam quoque, cum credes posse carere, mane,</span><span class="linebreak"></span>
<span class="line">Dum bene te cumules et copia tollat amorem,</span><span class="linebreak"></span>
<span class="line indent1">Et fastidita non iuvet esse domo.</span><span class="linebreak"></span>
</p>
<p class="lineGroup">
<span class="line">Fit quoque longus amor, quem diffidentia nutrit:</span><span class="linebreak"></span>
<span class="line indent1">Hunc tu si quaeres ponere, pone metum.</span><span class="linebreak"></span>
<span class="line"><span class="br"></span><span class="lineNumber">545</span><span class="br"></span>Qui timet, ut sua sit, ne quis sibi detrahat illam,</span><span class="linebreak"></span>
<span class="line indent1">Ille Machaonia vix ope sanus erit.</span><span class="linebreak"></span>
<span class="line">Plus amat e natis mater plerumque duobus,</span><span class="linebreak"></span>
<span class="line indent1">Pro cuius reditu, quod gerit arma, timet.</span><span class="linebreak"></span>
<span class="line">Est prope Collinam templum venerabile portam;</span><span class="linebreak"></span>
<span class="line indent1"><span class="br"></span><span class="lineNumber">550</span><span class="br"></span>Inposuit templo nomina celsus Eryx:</span><span class="linebreak"></span>
<span class="line">Est illic Lethaeus Amor, qui pectora sanat,</span><span class="linebreak"></span>
<span class="line indent1">Inque suas gelidam lampadas addit aquam.</span><span class="linebreak"></span>
<span class="line">Illic et iuvenes votis oblivia poscunt,</span><span class="linebreak"></span>
<span class="line indent1">Et siqua est duro capta puella viro.</span><span class="linebreak"></span>
<span class="line"><span class="br"></span><span class="lineNumber">555</span><span class="br"></span>Is mihi sic dixit (dubito, verusne Cupido,</span><span class="linebreak"></span>
<span class="line indent1">An somnus fuerit: sed puto, somnus erat)</span><span class="linebreak"></span>
<span class="line">â€œO qui sollicitos modo das, modo demis amores,</span><span class="linebreak"></span>
<span class="line indent1">Adice praeceptis hoc quoque, Naso, tuis.</span><span class="linebreak"></span>
<span class="line">Ad mala quisque animum referat sua, ponet amorem;</span><span class="linebreak"></span>
<span class="line indent1"><span class="br"></span><span class="lineNumber">560</span><span class="br"></span>Omnibus illa deus plusve minusve dedit.</span><span class="linebreak"></span>
</p><notes></notes></section>