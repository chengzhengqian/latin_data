<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Intrat amor mentes usu, dediscitur usu:</span><span class="linebreak"></span>
<span class="line indent1">Qui poterit sanum fingere, sanus erit.</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>Dixerit, ut venias: pacta tibi nocte venito;</span><span class="linebreak"></span>
<span class="line indent1">Veneris, et fuerit ianua clausa: feres.</span><span class="linebreak"></span>
<span class="line">Nec dic blanditias, nec fac convicia posti,</span><span class="linebreak"></span>
<span class="line indent1">Nec latus in duro limine pone tuum.</span><span class="linebreak"></span>
<span class="line">Postera lux aderit: careant tua verba querellis,</span><span class="linebreak"></span>
<span class="line indent1"><span class="br"></span><span class="lineNumber">510</span><span class="br"></span>Et nulla in vultu signa dolentis habe.</span><span class="linebreak"></span>
<span class="line">Iam ponet fastus, cum te languere videbit:</span><span class="linebreak"></span>
<span class="line indent1">Hoc etiam nostra munus ab arte feres.</span><span class="linebreak"></span>
<span class="line">Te quoque falle tamen, nec sit tibi finis amandi</span><span class="linebreak"></span>
<span class="line indent1">Propositus: frenis saepe repugnat equus.</span><span class="linebreak"></span>
<span class="line"><span class="br"></span><span class="lineNumber">515</span><span class="br"></span>Utilitas lateat; quod non profitebere, fiet:</span><span class="linebreak"></span>
<span class="line indent1">Quae nimis apparent retia, vitat avis.</span><span class="linebreak"></span>
<span class="line">Nec sibi tam placeat, nec te contemnere possit;</span><span class="linebreak"></span>
<span class="line indent1">Sume animos, animis cedat ut illa tuis.</span><span class="linebreak"></span>
<span class="line">Ianua forte patet? quamvis revocabere, transi.</span><span class="linebreak"></span>
<span class="line indent1"><span class="br"></span><span class="lineNumber">520</span><span class="br"></span>Est data nox? dubita nocte venire data.</span><span class="linebreak"></span>
<span class="line">Posse pati facile est, ubi, si patientia desit,</span><span class="linebreak"></span>
<span class="line indent1">Protinus ex facili gaudia ferre licet.</span><span class="linebreak"></span>
</p>
<p class="lineGroup">
<span class="line">Et quisquam praecepta potest mea dura vocare?</span><span class="linebreak"></span>
<span class="line indent1">En, etiam partes conciliantis ago.</span><span class="linebreak"></span>
<span class="line"><span class="br"></span><span class="lineNumber">525</span><span class="br"></span>Nam quoniam variant animi, variabimus artes;</span><span class="linebreak"></span>
<span class="line indent1">Mille mali species, mille salutis erunt.</span><span class="linebreak"></span>
<span class="line">Corpora vix ferro quaedam sanantur acuto:</span><span class="linebreak"></span>
<span class="line indent1">Auxilium multis sucus et herba fuit.</span><span class="linebreak"></span>
<span class="line">Mollior es, neque abire potes, vinctusque teneris,</span><span class="linebreak"></span>
<span class="line indent1"><span class="br"></span><span class="lineNumber">530</span><span class="br"></span>Et tua saevus Amor sub pede colla premit?</span><span class="linebreak"></span>
<span class="line">Desine luctari: referant tua carbasa venti,</span><span class="linebreak"></span>
<span class="line indent1">Quaque vocant fluctus, hac tibi remus eat.</span><span class="linebreak"></span>
</p><notes><section class="footnotes"><ul><li class="note text" id="note_LCL232_212_521"><sup class="lineRef">521</sup>si patientia <span class="italic">edd.:</span> sapientia <span class="italic">R.</span></li></ul></section></notes></section>