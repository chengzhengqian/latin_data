<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Nec moriens Dido summa vidisset ab arce</span><span class="linebreak"></span>
<span class="line indent1">Dardanias vento vela dedisse rates;</span><span class="linebreak"></span>
<span class="line">Nec dolor armasset contra sua viscera matrem,</span><span class="linebreak"></span>
<span class="line indent1"><span class="br"></span><span class="lineNumber">60</span><span class="br"></span>Quae socii damno sanguinis ulta virum est.</span><span class="linebreak"></span>
<span class="line">Arte mea Tereus, quamvis Philomela placeret,</span><span class="linebreak"></span>
<span class="line indent1">Per facinus fieri non meruisset avis.</span><span class="linebreak"></span>
<span class="line">Da mihi PasiphaÃ«n, iam tauri ponet amorem:</span><span class="linebreak"></span>
<span class="line indent1">Da Phaedram, Phaedrae turpis abibit amor.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>Crede Parim nobis, Helenen Menelaus habebit,</span><span class="linebreak"></span>
<span class="line indent1">Nec manibus Danais Pergama victa cadent.</span><span class="linebreak"></span>
<span class="line">Impia si nostros legisset Scylla libellos,</span><span class="linebreak"></span>
<span class="line indent1">Haesisset capiti purpura, Nise, tuo.</span><span class="linebreak"></span>
<span class="line">Me duce damnosas, homines, conpescite curas,</span><span class="linebreak"></span>
<span class="line indent1"><span class="br"></span><span class="lineNumber">70</span><span class="br"></span>Rectaque cum sociis me duce navis eat.</span><span class="linebreak"></span>
<span class="line">Naso legendus erat tum, cum didicistis amare:</span><span class="linebreak"></span>
<span class="line indent1">Idem nunc vobis Naso legendus erit.</span><span class="linebreak"></span>
<span class="line">Publicus assertor dominis suppressa levabo</span><span class="linebreak"></span>
<span class="line indent1">Pectora: vindictae quisque favete suae.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>Te precor incipiens, adsit tua laurea nobis,</span><span class="linebreak"></span>
<span class="line indent1">Carminis et medicae, Phoebe, repertor opis.</span><span class="linebreak"></span>
<span class="line">Tu pariter vati, pariter succurre medenti:</span><span class="linebreak"></span>
<span class="line indent1">Utraque tutelae subdita cura tua est.</span><span class="linebreak"></span>
</p>
<p class="lineGroup">
<span class="line">Dum licet, et modici tangunt praecordia motus,</span><span class="linebreak"></span>
<span class="line indent1"><span class="br"></span><span class="lineNumber">80</span><span class="br"></span>Si piget, in primo limine siste pedem.</span><span class="linebreak"></span>
<span class="line">Opprime, dum nova sunt, subiti mala semina morbi,</span><span class="linebreak"></span>
<span class="line indent1">Et tuus incipiens ire resistat equus.</span><span class="linebreak"></span>
</p><notes></notes></section>