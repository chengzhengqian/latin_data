<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Hortor et, ut pariter binas habeatis amicas</span><span class="linebreak"></span>
<span class="line indent1">(Fortior est, plures siquis habere potest):</span><span class="linebreak"></span>
<span class="line">Secta bipertito cum mens discurrit utroque,</span><span class="linebreak"></span>
<span class="line indent1">Alterius vires subtrahit alter amor.</span><span class="linebreak"></span>
<span class="line"><span class="br"></span><span class="lineNumber">445</span><span class="br"></span>Grandia per multos tenuantur flumina rivos,</span><span class="linebreak"></span>
<span class="line indent1">Saevaque diducto stipite flamma perit.</span><span class="linebreak"></span>
<span class="line">Non satis una tenet ceratas ancora puppes,</span><span class="linebreak"></span>
<span class="line indent1">Nec satis est liquidis unicus hamus aquis:</span><span class="linebreak"></span>
<span class="line">Qui sibi iam pridem solacia bina paravit,</span><span class="linebreak"></span>
<span class="line indent1"><span class="br"></span><span class="lineNumber">450</span><span class="br"></span>Iam pridem summa victor in arce fuit.</span><span class="linebreak"></span>
<span class="line">At tibi, qui fueris dominae male creditus uni,</span><span class="linebreak"></span>
<span class="line indent1">Nunc saltem novus est inveniendus amor.</span><span class="linebreak"></span>
<span class="line">Pasiphaës Minos in Procride perdidit ignes:</span><span class="linebreak"></span>
<span class="line indent1">Cessit ab Idaea coniuge victa prior.</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>Amphilochi frater ne Phegida semper amaret,</span><span class="linebreak"></span>
<span class="line indent1">Calliroë fecit parte recepta tori.</span><span class="linebreak"></span>
<span class="line">Et Parin Oenone summos tenuisset ad annos,</span><span class="linebreak"></span>
<span class="line indent1">Si non Oebalia paelice laesa foret.</span><span class="linebreak"></span>
<span class="line">Coniugis Odrysio placuisset forma tyranno:</span><span class="linebreak"></span>
<span class="line indent1"><span class="br"></span><span class="lineNumber">460</span><span class="br"></span>Sed melior clausae forma sororis erat.</span><span class="linebreak"></span>
<span class="line">Quid moror exemplis, quorum me turba fatigat?</span><span class="linebreak"></span>
<span class="line indent1">Successore novo vincitur omnis amor.</span><span class="linebreak"></span>
<span class="line">Fortius e multis mater desiderat unum,</span><span class="linebreak"></span>
<span class="line indent1">Quam quem flens clamat “tu mihi solus eras.’</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>Ac ne forte putes nova me tibi condere iura</span><span class="linebreak"></span>
<span class="line indent1">(Atque utinam inventi gloria nostra foret!),</span><span class="linebreak"></span>
<span class="line">Vidit ut Atrides (quid enim non ille videret,</span><span class="linebreak"></span>
<span class="line indent1">Cuius in arbitrio Graecia tota fuit?)</span><span class="linebreak"></span>
<span class="line">Marte suo captam Chryseïda, victor amabat:</span><span class="linebreak"></span>
<span class="line indent1"><span class="br"></span><span class="lineNumber">470</span><span class="br"></span>At senior stulte flebat ubique pater.</span><span class="linebreak"></span>
<span class="line">Quid lacrimas, odiose senex? bene convenit illis:</span><span class="linebreak"></span>
<span class="line indent1">Officio natam laedis, inepte, tuo.</span><span class="linebreak"></span>
</p><notes></notes></section>