<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">At certe, quamvis odio remanente, saluta;</span><span class="linebreak"></span>
<span class="line indent1">Oscula cum poteris iam dare, sanus eris.</span><span class="linebreak"></span>
</p>
<p class="lineGroup">
<span class="line"><span class="br"></span><span class="lineNumber">795</span><span class="br"></span>Ecce, cibos etiam, medicinae fungar ut omni</span><span class="linebreak"></span>
<span class="line indent1">Munere, quos fugias quosque sequare, dabo.</span><span class="linebreak"></span>
<span class="line">Daunius, an Libycis bulbus tibi missus ab oris,</span><span class="linebreak"></span>
<span class="line indent1">An veniat Megaris, noxius omnis erit.</span><span class="linebreak"></span>
<span class="line">Nec minus erucas aptum vitare salaces,</span><span class="linebreak"></span>
<span class="line indent1"><span class="br"></span><span class="lineNumber">800</span><span class="br"></span>Et quicquid Veneri corpora nostra parat.</span><span class="linebreak"></span>
<span class="line">Utilius sumas acuentes lumina rutas,</span><span class="linebreak"></span>
<span class="line indent1">Et quidquid Veneri corpora nostra negat.</span><span class="linebreak"></span>
<span class="line">Quid tibi praecipiam de Bacchi munere, quaeris?</span><span class="linebreak"></span>
<span class="line indent1">Spe brevius monitis expediere meis.</span><span class="linebreak"></span>
<span class="line"><span class="br"></span><span class="lineNumber">805</span><span class="br"></span>Vina parant animum Veneri, nisi plurima sumas</span><span class="linebreak"></span>
<span class="line indent1">Et stupeant multo corda sepulta mero.</span><span class="linebreak"></span>
<span class="line">Nutritur vento, vento restinguitur ignis:</span><span class="linebreak"></span>
<span class="line indent1">Lenis alit flammas, grandior aura necat.</span><span class="linebreak"></span>
<span class="line">Aut nulla ebrietas, aut tanta sit, ut tibi curas</span><span class="linebreak"></span>
<span class="line indent1"><span class="br"></span><span class="lineNumber">810</span><span class="br"></span>Eripiat; siqua est inter utrumque, nocet.</span><span class="linebreak"></span>
</p>
<p class="lineGroup">
<span class="line">Hoc opus exegi: fessae date serta carinae;</span><span class="linebreak"></span>
<span class="line indent1">Contigimus portus, quo mihi cursus erat.</span><span class="linebreak"></span>
<span class="line">Postmodo reddetis sacro pia vota poetae,</span><span class="linebreak"></span>
<span class="line indent1">Carmine sanati femina virque meo.</span><span class="linebreak"></span>
</p>
<notes></notes></section>