<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Haec tibi sint Syrtes: haec Acroceraunia vita:</span><span class="linebreak"></span>
<span class="line indent1"><span class="br"></span><span class="lineNumber">740</span><span class="br"></span>Hic vomit epotas dira Charybdis aquas.</span><span class="linebreak"></span>
</p>
<p class="lineGroup">
<span class="line">Sunt quae non possunt aliquo cogente iuberi,</span><span class="linebreak"></span>
<span class="line indent1">Saepe tamen casu facta iuvare solent.</span><span class="linebreak"></span>
<span class="line">Perdat opes Phaedra, parces, Neptune, nepoti,</span><span class="linebreak"></span>
<span class="line indent1">Nec faciet pavidos taurus avitus equos.</span><span class="linebreak"></span>
<span class="line"><span class="br"></span><span class="lineNumber">745</span><span class="br"></span>Cnosida fecisses inopem, sapienter amasset:</span><span class="linebreak"></span>
<span class="line indent1">Divitiis alitur luxuriosus amor.</span><span class="linebreak"></span>
<span class="line">Cur nemo est, Hecalen, nulla est, quae ceperit Iron?</span><span class="linebreak"></span>
<span class="line indent1">Nempe quod alter egens, altera pauper erat.</span><span class="linebreak"></span>
<span class="line">Non habet, unde suum paupertas pascat amorem;</span><span class="linebreak"></span>
<span class="line indent1"><span class="br"></span><span class="lineNumber">750</span><span class="br"></span>Non tamen hoc tanti est, pauper ut esse velis.</span><span class="linebreak"></span>
<span class="line">At tanti tibi sit non indulgere theatris,</span><span class="linebreak"></span>
<span class="line indent1">Dum bene de vacuo pectore cedat amor.</span><span class="linebreak"></span>
<span class="line">Enervant animos citharae lotosque lyraeque</span><span class="linebreak"></span>
<span class="line indent1">Et vox et numeris brachia mota suis.</span><span class="linebreak"></span>
<span class="line"><span class="br"></span><span class="lineNumber">755</span><span class="br"></span>Illic adsidue ficti saltantur amantes:</span><span class="linebreak"></span>
<span class="line indent1">Quod caveas, actor, quam iuvet, arte docet.</span><span class="linebreak"></span>
<span class="line">Eloquar invitus: teneros ne tange poetas!</span><span class="linebreak"></span>
<span class="line indent1">Summoveo dotes impius ipse meas.</span><span class="linebreak"></span>
<span class="line">Callimachum fugito: non est inimicus Amori:</span><span class="linebreak"></span>
<span class="line indent1"><span class="br"></span><span class="lineNumber">760</span><span class="br"></span>Et cum Callimacho tu quoque, Coë, noces.</span><span class="linebreak"></span>
<span class="line">Me certe Sappho meliorem fecit amicae,</span><span class="linebreak"></span>
<span class="line indent1">Nec rigidos mores Teïa Musa dedit.</span><span class="linebreak"></span>
<span class="line">Carmina quis potuit tuto legisse Tibulli,</span><span class="linebreak"></span>
<span class="line indent1">Vel tua, cuius opus Cynthia sola fuit?</span><span class="linebreak"></span>
</p><notes></notes></section>