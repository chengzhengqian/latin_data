<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Nam mora dat vires, teneras mora percoquit uvas,</span><span class="linebreak"></span>
<span class="line indent1">Et validas segetes quae fuit herba, facit.</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>Quae praebet latas arbor spatiantibus umbras,</span><span class="linebreak"></span>
<span class="line indent1">Quo posita est primum tempore virga fuit;</span><span class="linebreak"></span>
<span class="line">Tum poterat manibus summa tellure revelli:</span><span class="linebreak"></span>
<span class="line indent1">Nunc stat in inmensum viribus aucta suis.</span><span class="linebreak"></span>
<span class="line">Quale sit id, quod amas, celeri circumspice mente,</span><span class="linebreak"></span>
<span class="line indent1"><span class="br"></span><span class="lineNumber">90</span><span class="br"></span>Et tua laesuro subtrahe colla iugo.</span><span class="linebreak"></span>
<span class="line">Principiis obsta; sero medicina paratur,</span><span class="linebreak"></span>
<span class="line indent1">Cum mala per longas convaluere moras.</span><span class="linebreak"></span>
<span class="line">Sed propera, nec te venturas differ in horas;</span><span class="linebreak"></span>
<span class="line indent1">Qui non est hodie, cras minus aptus erit:</span><span class="linebreak"></span>
<span class="line">Verba dat omnis amor, reperitque alimenta morando;</span><span class="linebreak"></span>
<span class="line indent1"><span class="br"></span><span class="lineNumber">96</span><span class="br"></span>Optima vindictae proxima quaeque dies.</span><span class="linebreak"></span>
<span class="line">Flumina pauca vides de magnis fontibus orta:</span><span class="linebreak"></span>
<span class="line indent1">Plurima collectis multiplicantur aquis.</span><span class="linebreak"></span>
<span class="line">Si cito sensisses, quantum peccare parares,</span><span class="linebreak"></span>
<span class="line indent1"><span class="br"></span><span class="lineNumber">100</span><span class="br"></span>Non tegeres vultus cortice, Myrrha, tuos.</span><span class="linebreak"></span>
<span class="line">Vidi ego, quod fuerat primo sanabile, vulnus</span><span class="linebreak"></span>
<span class="line indent1">Dilatum longae damna tulisse morae.</span><span class="linebreak"></span>
<span class="line">Sed quia delectat Veneris decerpere fructum,</span><span class="linebreak"></span>
<span class="line indent1">Dicimus adsidue “cras quoque fiet idem.”</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>Interea tacitae serpunt in viscera flammae,</span><span class="linebreak"></span>
<span class="line indent1">Et mala radices altius arbor agit.</span><span class="linebreak"></span>
<span class="line">Si tamen auxilii perierunt tempora primi,</span><span class="linebreak"></span>
<span class="line indent1">Et vetus in capto pectore sedit amor,</span><span class="linebreak"></span>
<span class="line">Maius opus superest: sed non, quia serior aegro</span><span class="linebreak"></span>
<span class="line indent1"><span class="br"></span><span class="lineNumber">110</span><span class="br"></span>Advocor, ille mihi destituendus erit.</span><span class="linebreak"></span>
<span class="line">Quam laesus fuerat, partem Poeantius heros</span><span class="linebreak"></span>
<span class="line indent1">Certa debuerat praesecuisse manu;</span><span class="linebreak"></span>
</p><notes></notes></section>