<section class="div1 language" lang="la"><header><hgroup><h1>Ovid</h1></hgroup></header>
<h1><span class="ac">Remedia Amoris</span></h1>
<p class="lineGroup">
<span class="line"><span class="sc">Legerat</span> huius Amor titulum nomenque libelli:</span><span class="linebreak"></span>
<span class="line indent1">“Bella mihi, video, bella parantur” ait.</span><span class="linebreak"></span>
<span class="line">“Parce tuum vatem sceleris damnare, Cupido,</span><span class="linebreak"></span>
<span class="line indent1">Tradita qui toties te duce signa tuli.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>Non ego Tydides, a quo tua saucia mater</span><span class="linebreak"></span>
<span class="line indent1">In liquidum rediit aethera Martis equis.</span><span class="linebreak"></span>
<span class="line">Saepe tepent alii iuvenes: ego semper amavi,</span><span class="linebreak"></span>
<span class="line indent1">Et si, quid faciam, nunc quoque, quaeris, amo.</span><span class="linebreak"></span>
<span class="line">Quin etiam docui, qua posses arte parari,</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>Et quod nunc ratio est, impetus ante fuit.</span><span class="linebreak"></span>
<span class="line">Nec te, blande puer, nec nostras prodimus artes,</span><span class="linebreak"></span>
<span class="line indent1">Nec nova praeteritum Musa retexit opus.</span><span class="linebreak"></span>
<span class="line">Siquis amat quod amare iuvat, feliciter ardens</span><span class="linebreak"></span>
<span class="line indent1">Gaudeat, et vento naviget ille suo.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>At siquis male fert indignae regna puellae,</span><span class="linebreak"></span>
<span class="line indent1">Ne pereat, nostrae sentiat artis opem.</span><span class="linebreak"></span>
<span class="line">Cur aliquis laqueo collum nodatus amator</span><span class="linebreak"></span>
<span class="line indent1">A trabe sublimi triste pependit onus?</span><span class="linebreak"></span>
<span class="line">Cur aliquis rigido fodit sua pectora ferro?</span><span class="linebreak"></span>
<span class="line indent1"><span class="br"></span><span class="lineNumber">20</span><span class="br"></span>Invidiam caedis, pacis amator, habes.</span><span class="linebreak"></span>
<span class="line">Qui, nisi desierit, misero periturus amore est,</span><span class="linebreak"></span>
<span class="line indent1">Desinat; et nulli funeris auctor eris.</span><span class="linebreak"></span>
<span class="line">Et puer es, nec te quicquam nisi ludere oportet:</span><span class="linebreak"></span>
<span class="line indent1">Lude; decent annos mollia regna tuos.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>[Nam poteras uti nudis ad bella sagittis:</span><span class="linebreak"></span>
<span class="line indent1">Sed tua mortifero sanguine tela carent.]</span><span class="linebreak"></span>
</p><notes></notes></section>