<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Post tamen hic multos sanatus creditur annos</span><span class="linebreak"></span>
<span class="line indent1">Supremam bellis imposuisse manum.</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>Qui modo nascentes properabam pellere morbos,</span><span class="linebreak"></span>
<span class="line indent1">Admoveo tardam nunc tibi lentus opem.</span><span class="linebreak"></span>
<span class="line">Aut nova, si possis, sedare incendia temptes,</span><span class="linebreak"></span>
<span class="line indent1">Aut ubi per vires procubuere suas:</span><span class="linebreak"></span>
<span class="line">Dum furor in cursu est, currenti cede furori;</span><span class="linebreak"></span>
<span class="line indent1"><span class="br"></span><span class="lineNumber">120</span><span class="br"></span>Difficiles aditus impetus omnis habet.</span><span class="linebreak"></span>
<span class="line">Stultus, ab obliquo qui cum descendere possit,</span><span class="linebreak"></span>
<span class="line indent1">Pugnat in adversas ire natator aquas.</span><span class="linebreak"></span>
<span class="line">Impatiens animus nec adhuc tractabilis artem</span><span class="linebreak"></span>
<span class="line indent1">Respuit, atque odio verba monentis habet.</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>Adgrediar melius tum, cum sua vulnera tangi</span><span class="linebreak"></span>
<span class="line indent1">Iam sinet, et veris vocibus aptus erit.</span><span class="linebreak"></span>
<span class="line">Quis matrem, nisi mentis inops, in funere nati</span><span class="linebreak"></span>
<span class="line indent1">Flere vetet? non hoc illa monenda loco est.</span><span class="linebreak"></span>
<span class="line">Cum dederit lacrimas animumque impleverit aegrum,</span><span class="linebreak"></span>
<span class="line indent1"><span class="br"></span><span class="lineNumber">130</span><span class="br"></span>Ille dolor verbis emoderandus erit.</span><span class="linebreak"></span>
<span class="line">Temporis ars medicina fere est: data tempore prosunt,</span><span class="linebreak"></span>
<span class="line indent1">Et data non apto tempore vina nocent.</span><span class="linebreak"></span>
<span class="line">Quin etiam accendas vitia inritesque vetando,</span><span class="linebreak"></span>
<span class="line indent1">Temporibus si non adgrediare suis.</span><span class="linebreak"></span>
</p>
<p class="lineGroup">
<span class="line"><span class="br"></span><span class="lineNumber">135</span><span class="br"></span>Ergo ubi visus eris nostra medicabilis arte,</span><span class="linebreak"></span>
<span class="line indent1">Fac monitis fugias otia prima meis.</span><span class="linebreak"></span>
<span class="line">Haec, ut ames, faciunt; haec, quod fecere, tuentur;</span><span class="linebreak"></span>
<span class="line indent1">Haec sunt iucundi causa cibusque mali.</span><span class="linebreak"></span>
<span class="line">Otia si tollas, periere Cupidinis arcus,</span><span class="linebreak"></span>
<span class="line indent1"><span class="br"></span><span class="lineNumber">140</span><span class="br"></span>Contemptaeque iacent et sine luce faces.</span><span class="linebreak"></span>
<span class="line">Quam platanus vino gaudet, quam populus unda,</span><span class="linebreak"></span>
<span class="line indent1">Et quam limosa canna palustris humo,</span><span class="linebreak"></span>
</p><notes></notes></section>