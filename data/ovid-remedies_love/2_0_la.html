<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Vitricus et gladiis et acuta dimicet hasta,</span><span class="linebreak"></span>
<span class="line indent1">Et victor multa caede cruentus eat:</span><span class="linebreak"></span>
<span class="line">Tu cole maternas, tuto quibus utimur, artes,</span><span class="linebreak"></span>
<span class="line indent1"><span class="br"></span><span class="lineNumber">30</span><span class="br"></span>Et quarum vitio nulla fit orba parens.</span><span class="linebreak"></span>
<span class="line">Effice nocturna frangatur ianua rixa,</span><span class="linebreak"></span>
<span class="line indent1">Et tegat ornatas multa corona fores:</span><span class="linebreak"></span>
<span class="line">Fac coeant furtim iuvenes timidaeque puellae,</span><span class="linebreak"></span>
<span class="line indent1">Verbaque dent cauto qualibet arte viro:</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>Et modo blanditias rigido, modo iurgia posti</span><span class="linebreak"></span>
<span class="line indent1">Dicat et exclusus flebile cantet amans.</span><span class="linebreak"></span>
<span class="line">His lacrimis contentus eris sine crimine mortis;</span><span class="linebreak"></span>
<span class="line indent1">Non tua fax avidos digna subire rogos.”</span><span class="linebreak"></span>
<span class="line">Haec ego: movit Amor gemmatas aureus alas,</span><span class="linebreak"></span>
<span class="line indent1"><span class="br"></span><span class="lineNumber">40</span><span class="br"></span>Et mihi “propositum perfice” dixit “opus.”</span><span class="linebreak"></span>
</p>
<p class="lineGroup">
<span class="line">Ad mea, decepti iuvenes, praecepta venite,</span><span class="linebreak"></span>
<span class="line indent1">Quos suus ex omni parte fefellit amor.</span><span class="linebreak"></span>
<span class="line">Discite sanari, per quem didicistis amare:</span><span class="linebreak"></span>
<span class="line indent1">Una manus vobis vulnus opemque feret.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>Terra salutares herbas, eademque nocentes</span><span class="linebreak"></span>
<span class="line indent1">Nutrit, et urticae proxima saepe rosa est;</span><span class="linebreak"></span>
<span class="line">Vulnus in Herculeo quae quondam fecerat hoste,</span><span class="linebreak"></span>
<span class="line indent1">Vulneris auxilium Pelias hasta tulit.</span><span class="linebreak"></span>
<span class="line">Sed quaecumque viris, vobis quoque dicta, puellae,</span><span class="linebreak"></span>
<span class="line indent1"><span class="br"></span><span class="lineNumber">50</span><span class="br"></span>Credite: diversis partibus arma damus,</span><span class="linebreak"></span>
<span class="line">E quibus ad vestros siquid non pertinet usus,</span><span class="linebreak"></span>
<span class="line indent1">Attamen exemplo multa docere potest.</span><span class="linebreak"></span>
<span class="line">Utile propositum est saevas extinguere flammas,</span><span class="linebreak"></span>
<span class="line indent1">Nec servum vitii pectus habere sui.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>Vixisset Phyllis, si me foret usa magistro,</span><span class="linebreak"></span>
<span class="line indent1">Et per quod novies, saepius isset iter;</span><span class="linebreak"></span>
</p><notes></notes></section>