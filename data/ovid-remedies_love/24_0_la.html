<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Nulla sit, ut placeas alienae cura puellae;</span><span class="linebreak"></span>
<span class="line indent1">Iam facito e multis una sit illa tibi.</span><span class="linebreak"></span>
</p>
<p class="lineGroup">
<span class="line">Sed quid praecipue nostris conatibus obstet</span><span class="linebreak"></span>
<span class="line indent1">Eloquar, exemplo quemque docente suo.</span><span class="linebreak"></span>
<span class="line"><span class="br"></span><span class="lineNumber">685</span><span class="br"></span>Desinimus tarde, quia nos speramus amari:</span><span class="linebreak"></span>
<span class="line indent1">Dum sibi quisque placet, credula turba sumus.</span><span class="linebreak"></span>
<span class="line">At tu nec voces (quid enim fallacius illis?)</span><span class="linebreak"></span>
<span class="line indent1">Crede, nec aeternos pondus habere deos.</span><span class="linebreak"></span>
<span class="line">Neve puellarum lacrimis moveare, caveto:</span><span class="linebreak"></span>
<span class="line indent1"><span class="br"></span><span class="lineNumber">690</span><span class="br"></span>Ut flerent, oculos erudiere suos.</span><span class="linebreak"></span>
<span class="line">Artibus innumeris mens oppugnatur amantum,</span><span class="linebreak"></span>
<span class="line indent1">Ut lapis aequoreis undique pulsus aquis.</span><span class="linebreak"></span>
<span class="line">Nec causas aperi, quare divortia malis:</span><span class="linebreak"></span>
<span class="line indent1">Nec dic, quid doleas: clam tamen usque dole.</span><span class="linebreak"></span>
<span class="line"><span class="br"></span><span class="lineNumber">695</span><span class="br"></span>Nec peccata refer, ne diluat: ipse favebis,</span><span class="linebreak"></span>
<span class="line indent1">Ut melior causa causa sit illa tua.</span><span class="linebreak"></span>
<span class="line">Qui silet, est firmus; qui dicit multa puellae</span><span class="linebreak"></span>
<span class="line indent1">Probra, satisfieri postulat ille sibi.</span><span class="linebreak"></span>
<span class="line">Non ego Dulichio furari more sagittas,</span><span class="linebreak"></span>
<span class="line indent1"><span class="br"></span><span class="lineNumber">700</span><span class="br"></span>Nec raptas ausim tinguere in amne faces:</span><span class="linebreak"></span>
<span class="line">Nec nos purpureas pueri resecabimus alas,</span><span class="linebreak"></span>
<span class="line indent1">Nec sacer arte mea laxior arcus erit.</span><span class="linebreak"></span>
<span class="line">Consilium est, quodcumque cano: parete canenti,</span><span class="linebreak"></span>
<span class="line indent1">Tuque, favens coeptis, Phoebe saluber, ades.</span><span class="linebreak"></span>
<span class="line"><span class="br"></span><span class="lineNumber">705</span><span class="br"></span>Phoebus adest: sonuere lyrae, sonuere pharetrae;</span><span class="linebreak"></span>
<span class="line indent1">Signa deum nosco per sua: Phoebus adest.</span><span class="linebreak"></span>
<span class="line">Confer Amyclaeis medicatum vellus aÃ«nis</span><span class="linebreak"></span>
<span class="line indent1">Murice cum Tyrio; turpius illud erit:</span><span class="linebreak"></span>
<span class="line">Vos quoque formosis vestras conferte puellas;</span><span class="linebreak"></span>
<span class="line indent1"><span class="br"></span><span class="lineNumber">710</span><span class="br"></span>Incipiet dominae quemque pudere suae:</span><span class="linebreak"></span>
</p><notes><section class="footnotes"><ul><li class="note text" id="note_LCL232_224_699"><sup class="lineRef">699</sup>furari <span class="italic">Housman, Palmer</span>: furiali <span class="italic">MSS.</span></li></ul></section></notes></section>