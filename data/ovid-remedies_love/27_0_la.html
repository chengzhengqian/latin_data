<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line"><span class="br"></span><span class="lineNumber">765</span><span class="br"></span>Quis poterit lecto durus discedere Gallo?</span><span class="linebreak"></span>
<span class="line indent1">Et mea nescio quid carmina tale sonant.</span><span class="linebreak"></span>
<span class="line">Quod nisi dux operis vatem frustratur Apollo,</span><span class="linebreak"></span>
<span class="line indent1">Aemulus est nostri maxima causa mali:</span><span class="linebreak"></span>
<span class="line">At tu rivalem noli tibi fingere quemquam,</span><span class="linebreak"></span>
<span class="line indent1"><span class="br"></span><span class="lineNumber">770</span><span class="br"></span>Inque suo solam crede iacere toro.</span><span class="linebreak"></span>
<span class="line">Acrius Hermionen ideo dilexit Orestes,</span><span class="linebreak"></span>
<span class="line indent1">Esse quod alterius coeperat illa viri.</span><span class="linebreak"></span>
<span class="line">Quid, Menelae, doles? ibas sine coniuge Creten,</span><span class="linebreak"></span>
<span class="line indent1">Et poteras nupta lentus abesse tua.</span><span class="linebreak"></span>
<span class="line"><span class="br"></span><span class="lineNumber">775</span><span class="br"></span>Ut Paris hanc rapuit, nunc demum uxore carere</span><span class="linebreak"></span>
<span class="line indent1">Non potes: alterius crevit amore tuus.</span><span class="linebreak"></span>
<span class="line">Hoc et in abducta Briseide flebat Achilles,</span><span class="linebreak"></span>
<span class="line indent1">Illam Plisthenio gaudia ferre viro;</span><span class="linebreak"></span>
<span class="line">Nec frustra flebat, mihi credite: fecit Atrides,</span><span class="linebreak"></span>
<span class="line indent1"><span class="br"></span><span class="lineNumber">780</span><span class="br"></span>Quod si non faceret, turpiter esset iners.</span><span class="linebreak"></span>
<span class="line">Certe ego fecissem, nec sum sapientior illo:</span><span class="linebreak"></span>
<span class="line indent1">Invidiae fructus maximus ille fuit.</span><span class="linebreak"></span>
<span class="line">Nam sibi quod numquam tactam Briseida iurat</span><span class="linebreak"></span>
<span class="line indent1">Per sceptrum, sceptrum non putat esse deos.</span><span class="linebreak"></span>
<span class="line"><span class="br"></span><span class="lineNumber">735</span><span class="br"></span>Di faciant, possis dominae transire relictae</span><span class="linebreak"></span>
<span class="line indent1">Limina, proposito sufficiantque pedes.</span><span class="linebreak"></span>
<span class="line">Et poteris; modo velle tene: nunc fortiter ire,</span><span class="linebreak"></span>
<span class="line indent1">Nunc opus est celeri subdere calcar equo.</span><span class="linebreak"></span>
<span class="line">Illo Lotophagos, illo Sirenas in antro</span><span class="linebreak"></span>
<span class="line indent1"><span class="br"></span><span class="lineNumber">790</span><span class="br"></span>Esse puta; remis adice vela tuis.</span><span class="linebreak"></span>
<span class="line">Hunc quoque, quo quondam nimium rivale dolebas,</span><span class="linebreak"></span>
<span class="line">Vellem desineres hostis habere loco.</span><span class="linebreak"></span>
</p><notes></notes></section>