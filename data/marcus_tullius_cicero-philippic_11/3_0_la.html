<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Praemisso Marso nescio quo Octavio, scelerato latrone
atque egenti, qui popularetur agros, vexaret urbis, non ad
spem constituendae rei familiaris, quam tenere eum posse
negant qui norunt—mihi enim hic senator ignotus est—sed
ad praesentem pastum mendicitatis suae, consecutus
<span class="br"></span><span class="lineNumber">5</span><span class="br"></span>est Dolabella. Nulla suspicione belli—quis enim id putaret?—secutae
collocutiones familiarissimae cum Trebonio
complexusque summae benevolentiae falsi indices exstiterunt
in amore simulato; dexterae, quae fidei testes esse
sole[ba]nt,<a class="footnoteLink" href="#note_LCL507_138_2" id="target_note_LCL507_138_2"><sup>2</sup></a> sunt perfidia et scelere violatae: nocturnus
introitus Zmyrnam quasi in hostium urbem, quae est fidissimorum
antiquissimorumque sociorum; oppressus Trebonius,
si ut ab eo qui aperte hostis esset, incautus; si ut ab
eo qui civis etiam tum speciem haberet, miser. Ex quo nimirum
documentum nos capere Fortuna voluit quid esset
victis extimescendum. Consularem hominem consulari
imperio provinciam Asiam obtinentem Samiario exsuli tradidit
interficere captum statim noluit, ne nimis, credo, in
victoria liberalis videretur. Cum verborum contumeliis
optimum virum incesto ore lacerasset, tum verberibus ac
tormentis quaestionem habuit pecuniae publicae, idque
per biduum. Post cervicibus fractis caput abscidit, idque
adfixum gestari iussit in pilo; reliquum corpus tractum
<span class="br"></span><span class="lineNumber">6</span><span class="br"></span>atque laniatum abiecit in mare. Cum hoc hoste bellandum
est [a]<a class="footnoteLink" href="#note_LCL507_138_3" id="target_note_LCL507_138_3"><sup>3</sup></a> cuius taeterrima crudelitate omnis barbaria superata


</p></section><notes><section class="footnotes"><ul><li class="note" id="note_LCL507_138_2"><a class="footnoteCrossrefLink" href="#target_note_LCL507_138_2" title="Click to highlight in text"><sup class="lineRef">2</sup><span class="italic">corr. C. F. W. Müller</span></a></li><script type="text/javascript">document.getElementById('note_LCL507_138_2').style.display = "none";</script><li class="note" id="note_LCL507_138_3"><a class="footnoteCrossrefLink" href="#target_note_LCL507_138_3" title="Click to highlight in text"><sup class="lineRef">3</sup><span class="italic">del. Poggius</span></a></li><script type="text/javascript">document.getElementById('note_LCL507_138_3').style.display = "none";</script></ul></section></notes></section>