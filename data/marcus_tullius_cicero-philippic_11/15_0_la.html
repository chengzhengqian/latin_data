<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

sibi decretam audiet quam potuerit tempus ei rei datum
suspicari. Vereor ne exercitus quoque nostri, qui non
dilectus necessitate, sed voluntariis studiis se ad rem publicam
contulerunt, tardentur animis, si quicquam aliud
a nobis nisi de instanti bello cogitatum putabunt. Quod
si provinciae consulibus expetendae videntur, sicut saepe
&lt;a&gt;<a class="footnoteLink" href="#note_LCL507_162_12" id="target_note_LCL507_162_12"><sup>12</sup></a> multis clarissimis viris expetitae sunt, reddite prius
nobis Brutum, lumen et decus civitatis; qui ita conservandus
est ut id signum quod de caelo delapsum Vestae custodiis
continetur; quo salvo salvi sumus futuri. Tunc vel in
caelum vos, si fieri potuerit, umeris nostris tollemus; provincias
certe dignissimas vobis deligemus. Nunc quod
agitur agamus; agitur autem liberine vivamus an mortem
obeamus, quae certe servituti anteponenda est.</p>
<p><span class="br"></span><span class="lineNumber">25</span><span class="br"></span>Quid si etiam tarditatem adfert ista sententia ad Dolabellam
persequendum? Quando enim veniet consul? An id
exspectamus quoad ne vestigium quidem Asiae civitatum
atque urbium relinquatur? At mittent aliquem de suo numero.
Valde mihi probari potest, qui paulo ante clarissimo
viro privato imperium extra ordinem non dedi! At hominem
dignum mittent. Num P. Servilio digniorem? At eum
quidem civitas non habet. Quod ergo ipse nemini putavi
dandum, ne a senatu quidem, id ego unius iudicio delatum
comprobem?</p>
</section><notes><section class="footnotes"><ul><li class="note" id="note_LCL507_162_12"><a class="footnoteCrossrefLink" href="#target_note_LCL507_162_12" title="Click to highlight in text"><sup class="lineRef">12</sup><span class="italic">add. Halm</span></a></li><script type="text/javascript">document.getElementById('note_LCL507_162_12').style.display = "none";</script></ul></section></notes></section>