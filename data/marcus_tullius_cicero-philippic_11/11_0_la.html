<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">18</span><span class="br"></span>gerere consulem vellet.</p>
</section>
<section class="div2">
<p>[8] Cum Aristonico bellum
gerendum fuit P. Licinio L. Valerio consulibus. Rogatus est
populus quem id bellum gerere placeret. Crassus consul,
pontifex maximus, Flacco collegae, flamini Martiali, multam
dixit, si a sacris discessisset: quam multam populus<a class="footnoteLink" href="#note_LCL507_154_10" id="target_note_LCL507_154_10"><sup>10</sup></a>
remisit; pontifici tamen flaminem parere iussit. Sed ne tum
quidem populus Romanus ad privatum detulit bellum,
quamquam erat Africanus qui anno ante de Numantinis
triumpharat; qui, cum longe omnis belli gloria et virtute
superaret, duas tamen tribus solas tulit. Ita populus Romanus
consuli potius Crasso quam privato Africano bellum
gerendum dedit. De Cn. Pompei imperiis, summi viri
atque omnium principis, tribuni plebis turbulenti tulerunt.
Nam Sertorianum bellum a senatu privato datum est
quia consules recusabant, cum L. Philippus pro consulibus
eum se mittere dixit, non pro consule.</p>
<p><span class="br"></span><span class="lineNumber">19</span><span class="br"></span>Quae igitur haec comitia, aut quam ambitionem constantissimus
et gravissimus civis, L. Caesar, in senatum introduxit?







</p></section><notes><section class="footnotes"><ul><li class="note" id="note_LCL507_154_10"><a class="footnoteCrossrefLink" href="#target_note_LCL507_154_10" title="Click to highlight in text"><sup class="lineRef">10</sup><span class="italic">D</span>: populi romani <span class="italic">V</span><sup>1</sup>: populus romanus <span class="italic">V</span><sup>2</sup></a></li><script type="text/javascript">document.getElementById('note_LCL507_154_10').style.display = "none";</script></ul></section></notes></section>