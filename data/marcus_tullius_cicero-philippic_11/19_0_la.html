<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

esse facturos. Itemque si ceteri reges, tetrarchae dynastaeque
fecissent, senatum populumque Romanum eorum
offici non immemorem futurum. Utique C. Pansa A. Hirtius
consules, alter ambove, si eis videretur, re publica recuperata
de provinciis consularibus, praetoriis, ad hunc
ordinem primo quoque tempore &lt;re&gt;ferant. Interea provinciae
ab eis a quibus obtinentur obtineantur quoad
cuique ex senatus consulto successum sit.‚Äù</p>
</section>
<section class="div2">
<p><span class="br"></span><span class="lineNumber">32</span><span class="br"></span>[13] Hoc senatus consulto ardentem inflammabitis et
armatum armabitis Cassium; nec enim animum eius potestis
ignorare nec copias. Animus is est quem videtis; copiae
quas audistis: &lt;primum legiones quas ducunt Q. Marcius
et L. Staius&gt;,<a class="footnoteLink" href="#note_LCL507_170_20" id="target_note_LCL507_170_20"><sup>20</sup></a> fortes et constantes viri, qui ne vivo quidem
Trebonio Dolabellae latrocinium in Syriam penetrare sivissent.
Al&lt;l&gt;ienus, familiaris et necessarius meus, post
interitum Treboni profecto ne dici quidem se legatum Dolabellae
volet. Est Q. Caecili Bassi, privati illius quidem,
sed fortis et praeclari viri, robustus et victor exercitus,
<span class="br"></span><span class="lineNumber">33</span><span class="br"></span>Deiotari regis et patris et fili et magnus et nostro more
institutus exercitus. Summa in filio spes, summa ingeni indoles,
summa virtus. Quid de patre dicam? cuius benevolentia
in populum Romanum est ipsius aequalis aetati; qui
non solum socius imperatorum nostrorum fuit in bellis verum
etiam dux copiarum suarum. Quae de illo viro Sulla,
quae Murena, quae Servilius, quae Lucullus, quam ornate,
quam honorifice, quam graviter saepe in senatu praedicaverunt!

</p></section><notes><section class="footnotes"><ul><li class="note" id="note_LCL507_170_20"><a class="footnoteCrossrefLink" href="#target_note_LCL507_170_20" title="Click to highlight in text"><sup class="lineRef">20</sup><span class="italic">add. SB, praeeunte Madvig</span> (primum legiones Q. Marci,
deinde L. Stati)</a></li><script type="text/javascript">document.getElementById('note_LCL507_170_20').style.display = "none";</script></ul></section></notes></section>