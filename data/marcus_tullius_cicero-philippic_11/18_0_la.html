<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

legibus scriptis uterentur, eis vero oppressis suam lege
naturae.</p>
<p><span class="br"></span><span class="lineNumber">29</span><span class="br"></span>Sed ut ea vestra quoque auctoritate firmetur, &lt;ita&gt;<a class="footnoteLink" href="#note_LCL507_168_19" id="target_note_LCL507_168_19"><sup>19</sup></a>
censeo: â€œCum P. Dolabella quique eius crudelissimi et taeterrimi
facinoris ministri, socii, adiutores fuerunt hostes
populi Romani a senatu iudicati sint, cumque senatus P.
Dolabellam bello persequendum censuerit, ut is qui omnia
deorum hominumque iura novo, inaudito, inexpiabili
scelere polluerit nefarioque se patriae parricidio obstrinxerit
poenas dis hominibusque meritas debitasque persolvat,
<span class="br"></span><span class="lineNumber">30</span><span class="br"></span>senatui placere C. Cassium pro consule provinciam
Syriam obtinere, ut qui optimo iure eam provinciam obtinuerit,
eum a Q. Marcio Crispo pro consule, L. Staio
Murco pro consule, A. Al&lt;l&gt;ieno legato exercitus accipere,
eosque ei tradere, cumque eis copiis et si quas praeterea
paraverit bello P. Dolabellam terra marique persequi. Eius
belli gerendi causa quibus ei videatur navis, nautas, pecuniam
ceteraque quae ad id bellum gerendum pertineant,
ut imperandi in Syria, Asia, Bithynia, Ponto ius potestatemque
habeat, utique, quamcumque in provinciam eius
belli gerendi causa advenerit, ibi maius imperium C. Cassi
pro consule sit quam eius erit qui eam provinciam tum obtinebit
cum C. Cassius pro consule in eam provinciam venerit;
<span class="br"></span><span class="lineNumber">31</span><span class="br"></span>regem Deiotarum patrem et regem Deiotarum
filium, si, ut multis bellis saepe numero imperium populi
Romani iuverint, item C. Cassium pro consule copiis suis
opibusque iuvissent, senatui populoque Romano gratum

</p></section><notes><section class="footnotes"><ul><li class="note" id="note_LCL507_168_19"><a class="footnoteCrossrefLink" href="#target_note_LCL507_168_19" title="Click to highlight in text"><sup class="lineRef">19</sup><span class="italic">add. SB</span></a></li><script type="text/javascript">document.getElementById('note_LCL507_168_19').style.display = "none";</script></ul></section></notes></section>