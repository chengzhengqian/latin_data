<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

est. Quid loquar de caede civium Romanorum, de
direptione fanorum? Quis est qui pro rerum atrocitate deplorare
tantas calamitates queat? Et nunc tota Asia vagatur,
volitat ut rex. Nos alio bello distineri putat: quasi vero
non idem unumque bellum sit contra hoc iugum impiorum
nefarium.</p>
</section>
<section class="div2">
<p>[3] Imaginem M. Antoni crudelitatis in Dolabella
cernitis: ex hoc<a class="footnoteLink" href="#note_LCL507_140_4" id="target_note_LCL507_140_4"><sup>4</sup></a> illa efficta est; ab hoc Dolabellae
scelerum praecepta sunt tradita. Num leniorem quam in
Asia Dolabella fuit in Italia, si liceat, fore putatis Antonium?
Mihi quidem et ille pervenisse videtur quoad progredi
potuerit feri hominis amentia, neque Antonius ullius
supplici adhibendi, si potestatem habeat, ullam esse partem
<span class="br"></span><span class="lineNumber">7</span><span class="br"></span>relicturus. Ponite igitur ante oculos, patres conscripti,
miseram illam quidem et flebilem speciem, sed ad incitandos
nostros animos necessariam: nocturnum impetum in
urbem Asiae clarissimam, irruptionem armatorum in Treboni
domum, cum miser ille prius latronum gladios videret
quam quae res esset audisset; furentis introitum Dolabellae,
vocem impuram atque os illud infame, vincla, verbera,
eculeum, tortorem carnificemque Samiarium: quae
tulisse illum fortiter et patienter ferunt. Magna laus meoque
iudicio omnium maxima. Est enim sapientis, quicquid
homini accidere possit, id praemeditari ferendum modice
esse [si evenerit].<a class="footnoteLink" href="#note_LCL507_140_5" id="target_note_LCL507_140_5"><sup>5</sup></a> Maioris omnino est consili providere ne
quid tale accidat, animi non minoris fortiter ferre si evenerit.
<span class="br"></span><span class="lineNumber">8</span><span class="br"></span>Ac Dolabella quidem tam fuit immemor humanitatis—quamquam
eius numquam particeps fu[er]it<a class="footnoteLink" href="#note_LCL507_140_6" id="target_note_LCL507_140_6"><sup>6</sup></a>—ut suam
insatiabilem crudelitatem exercuerit non solum in vivo,
sed etiam in mortuo, atque in eius corpore lacerando atque



</p></section><notes><section class="footnotes"><ul><li class="note" id="note_LCL507_140_4"><a class="footnoteCrossrefLink" href="#target_note_LCL507_140_4" title="Click to highlight in text"><sup class="lineRef">4</sup><span class="italic">V</span>: ex hac <span class="italic">SB</span>: ab hoc <span class="italic">D</span></a></li><script type="text/javascript">document.getElementById('note_LCL507_140_4').style.display = "none";</script><li class="note" id="note_LCL507_140_5"><a class="footnoteCrossrefLink" href="#target_note_LCL507_140_5" title="Click to highlight in text"><sup class="lineRef">5</sup><span class="italic">del. Ernesti</span>: si evenerit<sup>2</sup> <span class="italic">del.
Clark, SB</span></a></li><script type="text/javascript">document.getElementById('note_LCL507_140_5').style.display = "none";</script><li class="note" id="note_LCL507_140_6"><a class="footnoteCrossrefLink" href="#target_note_LCL507_140_6" title="Click to highlight in text"><sup class="lineRef">6</sup><span class="italic">cod. Barbadorii</span></a></li><script type="text/javascript">document.getElementById('note_LCL507_140_6').style.display = "none";</script></ul></section></notes></section>