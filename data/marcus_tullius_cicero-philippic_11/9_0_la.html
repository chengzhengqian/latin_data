<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

potuisset! Lumen et decus illius exercitus paene praeterii,
T. Annium Cimbrum, Lysidici filium, Lysidicum ipsum
Graeco verbo, quoniam omnia iura dissolvit, nisi forte iure
Germanum Cimber occidit. Cum hanc et huius generis copiam
tantam habeat Antonius, quod scelus omittet, cum
Dolabella tantis se obstrinxerit parricidiis nequaquam pari
latronum manu et copia?</p>
<p><span class="br"></span><span class="lineNumber">15</span><span class="br"></span>Quapropter, ut invitus saepe dissensi a Q. Fufio, ita
sum eius sententiae libenter adsensus: ex quo iudicare debetis
me non cum homine solere, sed cum causa dissidere.
Itaque non adsentior solum sed etiam gratias ago Fufio;
dixit enim severam, gravem, re publica dignam sententiam:
iudicavit hostem Dolabellam; bona censuit publice
possidenda. Quo cum addi nihil potuisset—quid enim
atrocius potuit, quid severius decernere?—dixit tamen, si
quis eorum qui post se rogati essent graviorem sententiam
dixisset, in eam se iturum. Quam severitatem quis potest
non laudare?</p>
</section>
<section class="div2">
<p><span class="br"></span><span class="lineNumber">16</span><span class="br"></span>[7] Nunc, quoniam hostis est iudicatus Dolabella, bello
est persequendus. Neque enim quiescit: habet legionem,
habet fugitivos, habet sceleratam impiorum manum. Est




</p></section><notes></notes></section>