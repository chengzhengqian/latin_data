<section class="div1 language" lang="la"><header><hgroup><h1>Cicero</h1></hgroup></header><section class="div2">
<p><span class="br"></span><span class="lineNumber">26</span><span class="br"></span>Expedito nobis homine et parato, patres conscripti,
opus est et eo qui imperium legitimum habeat, qui
praeterea auctoritatem, nomen, exercitum, perspectum
animum in re publica liberanda.</p>
</section>
<section class="div2">
<p>[11] Quis igitur is est? Aut
M. Brutus aut C. Cassius aut uterque. Decernerem plane,
sicut multa, “consules, alter ambove,” ni Brutum colligassemus
in Graecia et eius auxilium ad Italiam vergere quam
ad Asiam maluissemus; non ut ex [ea]<a class="footnoteLink" href="#note_LCL507_164_13" id="target_note_LCL507_164_13"><sup>13</sup></a>acie respectum haberemus,
sed ut ipsa acies subsidium haberet etiam transmarinum.
Praeterea, patres conscripti, M. Brutum retinet
etiam nunc C. Antonius, qui tenet Apolloniam, magnam
urbem et gravem; tenet, opinor, Byllidem, tenet Amantiam,
instat Epiro, urget Oricum, habet aliquot cohortis,
habet equitatum. Hinc si Brutus erit traductus ad aliud
bellum, Graeciam certe amiserimus. Est autem etiam de
Brundisio atque illa ora Italiae providendum. Quamquam
miror tam diu morari Antonium; solet enim ipse accipere
manicas nec diutius obsidionis metum sustinere. Quod si
confecerit Brutus et intellexerit plus se rei publicae profuturum
si Dolabellam persequatur quam si in Graecia
maneat, aget ipse per sese, ut adhuc quoque fecit, neque in
tot incendiis quibus confestim succurrendum est exspectabit
<span class="br"></span><span class="lineNumber">27</span><span class="br"></span>senatum. Nam et Brutus et Cassius multis iam in rebus
ipse sibi senatus fuit. Necesse est enim in tanta conversione




</p></section><notes><section class="footnotes"><ul><li class="note" id="note_LCL507_164_13"><a class="footnoteCrossrefLink" href="#target_note_LCL507_164_13" title="Click to highlight in text"><sup class="lineRef">13</sup><span class="italic">del. Rau</span>: ex ea acie <span class="italic">D</span>: eo ex acie <span class="italic">Ferrarius</span></a></li><script type="text/javascript">document.getElementById('note_LCL507_164_13').style.display = "none";</script></ul></section></notes></section>