<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ille summo ingenio, summa potentia, qui ex aedilitate
consulatum petit, solvatur legibus: quamquam leges eum
non tenent propter eximiam, credo, dignitatem! At hic me
defendente quinquiens absolutus est: sexta palma urbana
etiam in gladiatore difficilis. Sed haec iudicum culpa, non
mea est. Ego defendi fide optima; illi debuerunt clarissimum
et praestantissimum senatorem in civitate retinere.
Qui tamen nunc nihil aliud agere videtur nisi ut intellegamus
illos quorum res iudicatas irritas fecimus bene et e re
<span class="br"></span><span class="lineNumber">12</span><span class="br"></span>publica iudicavisse. Neque hoc in hoc uno est: sunt alii in
isdem castris honeste condemnati, turpiter restituti. Quod
horum consilium qui omnibus bonis hostes sunt nisi crudelissimum
putatis fore? Accedit Saxa nescio quis, quem
nobis Caesar ex ultima Celtiberia tribunum plebis dedit,
castrorum antea metator, nunc, ut sperat, urbis: a qua cum
sit alienus, suo capiti salvis nobis ominetur. Cum hoc veteranus
Cafo, quo neminem veterani peius oderunt. His
quasi praeter dotem quam in civilibus malis acceperant
agrum Campanum est largitus Antonius, ut haberent reliquorum
nutriculas praediorum. Quibus utinam contenti
essent! Ferremus, etsi tolerabile non erat, sed quidvis patiendum




</p></section><notes></notes></section>