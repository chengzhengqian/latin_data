<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Antonius. Sed ille cum procul esset a consulibus
exercitibusque nostris neque dum senatum cum populo
Romano conspirasse sensisset, fretus Antoni copiis ea scelera
suscepit quae Romae iam suscepta arbitrabatur a socio
<span class="br"></span><span class="lineNumber">3</span><span class="br"></span>furoris sui. Quid ergo hunc aliud moliri, quid optare censetis
aut quam omnino causam esse belli? Omnis, qui libere
de re publica sensimus, qui dignas nobis sententias diximus,
qui populum Romanum liberum esse voluimus, statuit
ille quidem non inimicos, sed hostis; maiora tamen in
nos quam in hostem supplicia meditatur: mortem naturae
poenam putat esse, iracundiae tormenta atque cruciatum.
Qualis igitur hostis habendus est is a quo victore, si cruciatus
absit, mors in benefici parte numeretur?</p>
</section>
<section class="div2">
<p>[2] Quam ob rem, patres conscripti, quamquam hortatore
non egetis—ipsi enim vestra sponte exarsistis ad libertatis
recuperandae cupiditatem—tamen eo maiore animo
studioque libertatem defendite quo maiora proposita victis
<span class="br"></span><span class="lineNumber">4</span><span class="br"></span>supplicia servitutis videtis. In Galliam invasit Antonius,
in Asiam Dolabella, in alienam uterque provinciam. Alteri
se Brutus obiecit impetumque furentis atque omnia divexare
ac diripere cupientis vitae suae periculo colligavit,
progressu arcuit, a reditu refrenavit, obsideri se passus ex
utraque parte constrinxit Antonium. Alter in Asiam irrupit.
Cur? Si ut in Syriam, &lt;cur terra? Sin ut Zmyrnam,&gt;<a class="footnoteLink" href="#note_LCL507_136_1" id="target_note_LCL507_136_1"><sup>1</sup></a> patebat
via et certa neque longa: quid opus fuit cum legione?





</p></section><notes><section class="footnotes"><ul><li class="note" id="note_LCL507_136_1"><a class="footnoteCrossrefLink" href="#target_note_LCL507_136_1" title="Click to highlight in text"><sup class="lineRef">1</sup><span class="italic">add. SB</span></a></li><script type="text/javascript">document.getElementById('note_LCL507_136_1').style.display = "none";</script></ul></section></notes></section>