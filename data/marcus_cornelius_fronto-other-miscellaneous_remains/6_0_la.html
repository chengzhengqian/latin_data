<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">

quoque ipsis, quae iam dixi, demoratus vos esse video, alicui opinor negotio destinatos. Ite ergo nunc et, quando forte erit otium, quaerite an <span class="italic">quadrigam</span> et <span class="italic">arenas</span> dixerit e cohorte illa dumtaxat antiquiore vel oratorum aliquis vel poetarum, id est classicus adsiduusque aliquis scriptor, non proletarius.”</p>
<p>8. Haec quidem Fronto requirere nos iussit vocabula, non ea re opinor quod scripta esse in ullis veterum libris existimaret, sed ut nobis studium lectitandi in quaerendis rarioribus verbis exerceret.</p>
<p>Quod unum ergo rarissimum videbatur invenimus, <span class="italic">quadrigam</span> numero singulari dictam, in libro <span class="italic">Satirarum</span> M. Varronis qui inscriptus est <span class="italic">Exdemetricus. Arenas</span> autem πληθυντικῶς dictas minore studio quaerimus, quia praeter C. Caesarem, quod equidem meminerim, nemo id doctorum hominum dedit.<a class="footnoteLink" href="#note_LCL113_260_1" id="target_note_LCL113_260_1"><sup>1</sup></a></p>
</section>
<section class="div2">
<h3>Ex Auli Gellii <span class="italic">Noctibus Atticis</span>, ii. 26</h3>
<p><span class="italic">Sermones M. Frontonis et Favorini philosophi de generibus colorum vocabulisque eorum Graecis et Latinis; atque inibi color</span> spadix <span class="italic">cuiusmodi sit</span>.</p>
<p>1. <span class="sc">Favorinus</span> philosophus quom ad Frontonem consularem pedibus aegrum visum iret, voluit me quoque ad eum secum ire. Ac deinde, quom ibi apud 
</p></section><notes><section class="footnotes"><ul><li class="note" id="note_LCL113_260_1"><a class="footnoteCrossrefLink" href="#target_note_LCL113_260_1" title="Click to highlight in text"><sup class="lineRef">1</sup>There is some confusion here. Caesar ruled <span class="italic">arenae</span> out. Pearce suggests &lt;<span class="italic">vitio</span>&gt; <span class="italic">dedit</span> or <span class="italic">vetuit</span>.</a></li><script type="text/javascript">document.getElementById('note_LCL113_260_1').style.display = "none";</script></ul></section></notes></section>