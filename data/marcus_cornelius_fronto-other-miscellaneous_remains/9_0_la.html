<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">
<span class="italic">arenam fulvam et fulvum leonem</span>; sicque Q. Ennius in Annalibus <span class="italic">aere fulvo</span> dixit. <span class="italic">Flavus</span> contra videtur ex viridi et rufo et albo concretus: sic <span class="italic">flaventes comae</span> et, quod mirari quosdam video, <span class="italic">frondes olearum</span> a Vergilio dicuntur <span class="italic">flavae</span>. Sic multo ante Pacuvius <span class="italic">aquam flavam</span> dixit et <span class="italic">flavum pulverem</span>; cuius versus, quoniam sunt iucundissimi, libens commemini:</p>
<blockquote><p>
<span class="line"><span class="italic">Cedo tamen pedem,<a class="footnoteLink" href="#note_LCL113_266_1" id="target_note_LCL113_266_1"><sup>1</sup></a> lymphis flavis flavum ut pulverem</span></span><span class="linebreak"></span>
<span class="line"><span class="italic">Manibus isdem, quibus Ulixi saepe permulsi, abluam</span>,</span><span class="linebreak"></span>
<span class="line"><span class="italic">Lassitudinemque minuam manuum mollitudine</span>.</span><span class="linebreak"></span>
</p></blockquote>
<p><span class="italic">Rubidus</span> autem est rufus atrior<a class="footnoteLink" href="#note_LCL113_266_2" id="target_note_LCL113_266_2"><sup>2</sup></a> et nigrore multo mixtus. <span class="italic">Luteus</span> contra rufus color est dilucidior: unde eius quoque nomen esse factum videtur. Non ergo,” inquit, “mi Favorine, species rufi coloris plures apud Graecos quam apud nos nominantur. Sed ne viridis quidem color pluribus ab illis, quam a nobis, vocabulis dicitur. Neque non potuit Vergilius, colorem equi significare viridem volens, caeruleum magis dicere equum quam glaucum: sed maluit verbo uti notiore Graeco quam inusitato Latino. Nostris autem Latinis veteribus <span class="italic">caesia</span> dicta est, quae a Graecis γλαυκῶπις, ut Nigridius ait, de colore caeli quasi caelia.”</p>
<p>5. Postquam haec Fronto dixit, tum Favorinus scientiam rerum uberem verborumque eius elegantiam <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL113_266_1"><a class="footnoteCrossrefLink" href="#target_note_LCL113_266_1" title="Click to highlight in text"><sup class="lineRef">1</sup>Some editors read <span class="italic">cedo tuum pedem mi</span>.</a></li><script type="text/javascript">document.getElementById('note_LCL113_266_1').style.display = "none";</script><li class="note inline" id="note_LCL113_266_2"><a class="footnoteCrossrefLink" href="#target_note_LCL113_266_2" title="Click to highlight in text"><sup class="lineRef">2</sup>MSS. <span class="italic">atrore</span>.</a></li><script type="text/javascript">document.getElementById('note_LCL113_266_2').style.display = "none";</script></ul></section></notes></section>