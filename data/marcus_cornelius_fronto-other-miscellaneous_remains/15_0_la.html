<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2">
</section>
<section class="div2">
<h3><span class="italic">Ex Auli Gellii</span> <span class="italic">Noctibiis Atticis</span>, xix. 13</h3>
<p><span class="italic">Quos</span> pumiliones <span class="italic">dicimus Graece</span> νάνους <span class="italic">appellari</span>.</p>
<p>1. <span class="sc">Stabant</span> forte una in vestibulo Palatii fabulantes Fronto Cornelius et Festus Postumius et Apollinaris Sulpicius; atque ego adsistens cum quibusdam aliis sermones eorum, quos de litterarum disciplinis habebant, curiosius captabam.</p>
<p>2. Tum Fronto Apollinari:</p>
<p>“Fac me” inquit “oro, magister, ut sim certus, an recte supersederim <span class="italic">nanos</span> dicere parva nimis statura homines maluerimque eos <span class="italic">pumiliones</span> appellare, quoniam hoc scriptum esse in libris veterum memineram: <span class="italic">nanos</span> autem sordidum esse verbum et barbarum credebam.”</p>
<p>3. “Est quidem hoc” inquit Apollinaris “in consuetudine imperiti volgi frequens, sed barbarum non est, censeturque linguae Graecae origine; νάνους enim Graeci vocaverunt brevi atque humili corpore homines, paulum supra terram extantes, idque ita dixerunt adhibita quadam ratione etymologiae, cum sententia vocabuli competente; et si memoria” in-quit “mihi non labat, scriptum hoc est in comoedia Aristophanis, cui nomen est ‘Ακλαής.<a class="footnoteLink" href="#note_LCL113_278_1" id="target_note_LCL113_278_1"><sup>1</sup></a> Fuissetque autem verbum hoc ab te civitate donatum aut in Latinam coloniam deductum, si tu eo uti dignatus fores, essetque id impendio probabilius, quam quae a 
</p></section><notes><section class="footnotes"><ul><li class="note" id="note_LCL113_278_1"><a class="footnoteCrossrefLink" href="#target_note_LCL113_278_1" title="Click to highlight in text"><sup class="lineRef">1</sup>MS.’ Ακαλές or’ Ακλαές. Brunck thinks the word should be Κώκαλος (Dindorf, <span class="italic">Fragm</span>. 134).</a></li><script type="text/javascript">document.getElementById('note_LCL113_278_1').style.display = "none";</script></ul></section></notes></section>