<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2">
<p><span class="italic">Inimicitiam</span> autem Q. Ennius in illo memoratissimo libro dixit:</p>
<blockquote><p>
<span class="line"><span class="italic">Eo</span> inquit <span class="italic">ingemo natus sum</span>;</span><span class="linebreak"></span>
<span class="line"><span class="italic">Amicitiam et inimicitiam in fronte promptam gero</span>.</span><span class="linebreak"></span>
</p></blockquote>
<p>Sed enim <span class="italic">arenas</span> parum Latine dici quis, oro te, alius aut scripsit aut dixit? Ac propterea peto ut, si C. Caesaris liber prae manibus est, promi iubeas, ut quam confidenter hoc dicat aestimari a te possit.”</p>
<p>4. Tunc prolato libro <span class="italic">De Analogia</span> primo, verba haec ex eo pauca memoriae mandavi. Nam quom supra dixisset neque <span class="italic">caelum triticumve</span> neque <span class="italic">arenam</span> multitudinis significationem pati: <span class="italic">Num tu</span> inquit <span class="italic">harum rerum natura accidere arbitraris, quod unam terram et plures terras, et urbem et urbes, et imperium et imperia dicamus, neque quadrigas in unam nominis figu-ram redigere, neque arenam in multitudinis appellationem convertere possimus?</span></p>
<p>5. His deinde verbis lectis sibi, Fronto ad ilium poetam:</p>
<p>“Videturne tibi” inquit “C. Caesarem de statu verbi contra te satis aperte satisque constanter pro-nuntiasse?”</p>
<p>Tum permotus auctoritate libri poeta: “Si a Caesare” inquit “ius provocandi foret, ego nunc ab hoc Caesaris libro provocarem. Sed quoniam ipse ration em sen-tentiae suae reddere supersedit, nos te nunc rogamua ut dicas, quam esse causam vitii putes et in <span class="italic">quadrige</span> dicenda et in <span class="italic">arenis</span>,”</p>
</section><notes></notes></section>