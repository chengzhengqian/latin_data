<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2">
<p>6. Tum Fronto ita respondit:</p>
<p>“<span class="italic">Quadrigae</span> semper, etsi multiiugae non sunt, multitudinis tamen tenentur numero, quoniam quattuor simul equi iuncti quadrigae, quasi quadriiugae, vo-cantur. Neque debet prorsus appellatio equorum plurium includi in singularis numeri unitatem. Ean-dem quoque de <span class="italic">arena</span> rationem habendam, sed in specie dispari, nam quom <span class="italic">arena</span> singulari numero dicta multitudinem tamen et copiam significet mini-marum ex quibus constat partium, indocte et inscite <span class="italic">arenae</span> dici videntur, tamquam id vocabulum indigeat numeri amplitudine, quom ei singulariter dici<a class="footnoteLink" href="#note_LCL113_258_1" id="target_note_LCL113_258_1"><sup>1</sup></a> in-genita sit naturalis sui multitudo. Sed haec ego” inquit “dixi non ut huius sententiae legisque fundus subscriptorque fierem, sed ut ne Caesaris, viri docti, opinionem ἀπαραμύθητον destituerem.</p>
<p>7. “Nam quom <span class="italic">caelum</span> semper ἐνικῶς dicatur, <span class="italic">mare</span> et <span class="italic">terra</span> non semper, et <span class="italic">pulvis</span> et <span class="italic">ventus</span> et <span class="italic">fumus</span> non semper, cur <span class="italic">inducias</span> et <span class="italic">caerimonias</span> scriptores veteres nonnumquam singulari numero appellaverunt, <span class="italic">ferias</span> et <span class="italic">nundinas</span> et <span class="italic">inferias</span> et <span class="italic">exsequias</span> numquam? Cur <span class="italic">mel</span> et <span class="italic">vinum</span> et id genus cetera multitudinis numerum capiunt, <span class="italic">lac</span> non capiat? Quaeri, inquam, ista omnia et enucleari et excudi ab hominibus negotiosis in civitate tam occupata non queunt. Quin his <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL113_258_1"><a class="footnoteCrossrefLink" href="#target_note_LCL113_258_1" title="Click to highlight in text"><sup class="lineRef">1</sup>Read <span class="italic">dicto</span> with Madvig, or after <span class="italic">dici</span> add &lt;<span class="italic">proprium cui&gt;</span>.</a></li><script type="text/javascript">document.getElementById('note_LCL113_258_1').style.display = "none";</script></ul></section></notes></section>