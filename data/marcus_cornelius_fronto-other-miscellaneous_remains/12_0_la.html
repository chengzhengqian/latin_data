<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2">
<p>Ea nos omnia quae Fronto dixit quom ita, ut par erat, non adprobantes tantum sed admirantes quoque audiremus,</p>
<p>“Videte tamen” inquit “ne existimetis semper atque omni loco mortales multos pro multis mortalibus esse dicendum, ne plane fiat Graecum illud de Varronis <span class="italic">Satira</span> proverbium τò ἐπì τῇ φακῇ μύρον.”</p>
<p>Hoc iudicium Frontonis, etiam in parvis minutisque vocabulis, non praetermittendum putavi, ne nos forte fugeret lateretque subtilior huiuscemodi verborum consideratio.</p>
</section>
<section class="div2">
<h3>Ex Auli Gellii <span class="italic">Nocttbus Atticis</span>, xix. 10</h3>
<p><span class="italic">Verba haec</span> praeter propter <span class="italic">in usu volgari prodita etiam Ennii fuisse</span>.</p>
<p>1. <span class="sc">Memini</span> me quondam et Celsinum lulium Numidam ad Frontonem Cornelium, pedes tunc graviter aegrum, ire visere. Atque ibi qui introducti sumus offendimus eum cubantem in scimpodio Graeciensi, circum undique sedentibus multis doctrina aut genere aut fortuna nobilibus viris. Adsistebant fabri aedium complures balneis novis moliendis adhibiti; ostendebantque depictas in membranulis varias species balnearum. Ex quibus quom elegisset unam formam 
</p></section><notes></notes></section>