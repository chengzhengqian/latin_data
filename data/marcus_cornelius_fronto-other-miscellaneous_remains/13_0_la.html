<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">

speciemque veri,<a class="footnoteLink" href="#note_LCL113_274_1" id="target_note_LCL113_274_1"><sup>1</sup></a> interrogavit quantus esset pecuniae conspectus ad id totum opus absolvendum? Quom architectus dixisset necessario videri esse sestertia ferme trecenta, unus ex amicis Frontonis “et praeter propter” inquit “alia quinquaginta.”</p>
<p>2. Tum Fronto dilatis sermonibus, quos habere de balnearum sumptu instituerat, aspiciens ad eum amicum, qui dixerat “quinquaginta esse alia opus <span class="italic">praeter propter</span>,” “Quid hoc verbi esset <span class="italic">praeter propter</span>? “interrogavit.</p>
<p>Atque ille amicus “non meum” inquit “hoc verbum est sed multorum hominum quos loquentes id audias. Quid autem id verbum significet non ex me sed ex grammatico quaerendum est,” ac simul digito demonstrat grammaticum, haud incelebri nomine Romae docentem, sedentem.</p>
<p>3. Tum grammaticus usitati pervolgatique verbi obscuritate motus, “quaerimus” inquit “quod honore quaestionis minime dignum est. Nam nescio quid hoc praenimis plebeium est et in opificum sermonibus quam in hominum doctorum notius.”</p>
<p>At enim Fronto iam voce atque voltu intentiore:</p>
<p>“Itane” inquit “magister, dehonestum tibi deculpatumque hoc verbum videtur, quo et M. Cato et M. Varro et pleraque aetas superior ut necessario et Latino usi sunt?”</p>
<p>4. Atque ibi Iulius Celsinus admonuit in tragoedia quoque Q. Ennii, quae <span class="italic">Iphigenia</span> inscripta est, id 
</p></section><notes><section class="footnotes"><ul><li class="note" id="note_LCL113_274_1"><a class="footnoteCrossrefLink" href="#target_note_LCL113_274_1" title="Click to highlight in text"><sup class="lineRef">1</sup>MS. <span class="italic">veris</span>. Lipsius and J. W. E. Pearce suggest <span class="italic">speciosi operis</span>.</a></li><script type="text/javascript">document.getElementById('note_LCL113_274_1').style.display = "none";</script></ul></section></notes></section>