<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2">
<p>“Morbo quidem” inquit “cares sed verbi vitio non cares. Gaius enim Caesar ille perpetuus dictator, Cn. Pompeii socer, a quo familia et appellatio Caesarum deinceps propagata est, vir ingenii prae-cellentis, sermonis praeter alios suae aetatis castis-simi, in libris quos ad M. Ciceronem <span class="italic">De Analogia</span> conscripsit, <span class="italic">arenas</span> vitiose dici existimat: quod arena numquam multitudinis numero appellanda sit, sicuti neque <span class="italic">caelum</span> neque <span class="italic">triticum</span>. Contra autem <span class="italic">quad-rigas</span>, etiam si currus unus equorum quattuor iunct-orum agmen unum sit, plurativo semper numero dicendas putat, sicut <span class="italic">arma</span> et <span class="italic">moenia</span> et <span class="italic">comitia</span> et <span class="italic">inimicitiae</span>—ni quid contra ea dicis, poetarum pul-cherrime, quo et te purges et non esse id vitium demonstres.”</p>
<p>3. “De <span class="italic">caelo</span>” inquit ille “et <span class="italic">tritico</span> non infitias eo, quin singulo semper numero dicenda sint, neque de <span class="italic">armis</span> et <span class="italic">moenibus</span> et <span class="italic">comitiis</span>, quin figura multitudinis perpetua censeantur: videbimus autem post de <span class="italic">inimi-citiis</span> et <span class="italic">quadrigis</span>. Ac fortasse an de <span class="italic">quadrigis</span> vete-rum auctoritati concessero; <span class="italic">inimicitiam</span> tamen, sicut inscientiam et impotentiam et iniuriam, quae ratio est quam ob rem C. Caesar vel dictam esse a veter-ibus vel dicendam a nobis non putat? quando Plautus, linguae Latinae decus, <span class="italic">deliciam</span> quoque ἐνικῶς dixerit pro <span class="italic">deliciis</span>:</p>
<p><span class="italic">Mea</span> inquit <span class="italic">voluptas, mea delicia</span>.</p>
<span class="br"></span><span class="lineNumber"></span><span class="br"></span>
</section><notes></notes></section>