<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">

exosculatus: “Absque te” inquit “uno forsitan lingua profecto Graeca longe anteisset: sed tu, mi Fronto, quod in versu Homerico est, id facis:</p>
<blockquote><p>
<span class="line">καί νύ κεν ἢ παρέλασσας ἢ ἀμφήριστον ἔθηκας.</span><span class="linebreak"></span>
</p></blockquote>
<p>Sed quom omnia libens audivi, quae peritissime dixisti, turn maxime, quod varietatem flavi coloris enarrasti, fecistique, ut intelligerem verba ilia ex annali quarto decimo Ennii amoenissima quae minime intelligebam:</p>
<blockquote><p>
<span class="line"><span class="italic">Verrunt extemplo placide</span><a class="footnoteLink" href="#note_LCL113_268_1" id="target_note_LCL113_268_1"><sup>1</sup></a> <span class="italic">mare marmore flavo</span>:</span><span class="linebreak"></span>
<span class="line"><span class="italic">Caeruleum spumat mare conferta rate pulsum</span>.</span><span class="linebreak"></span>
</p></blockquote>
<p>Non enim videbatur, caeruleum mare cum marmore flavo convenire. Sed quom sit, ita ut dixisti, flavus color viridi et albo mixtus, pulcherrime prorsus spumas virentis maris <span class="italic">flavo marmore</span> appellavit.”</p>
</section>
<section class="div2">
<h2>Ex Auli Gellii <span class="italic">Noctibus Atticis</span>, xiii. 28</h2>
<p><span class="italic">Quod Quadrigarius</span> cum multis mortalibus <span class="italic">dixit, an quid et quantum differret si dixisset</span> cum multis hominibus.</p>
<p><span class="sc">Verba</span> sunt Claudii Quadrigarii ex <span class="italic">Annalium</span> eius tertio decimo:</p>
<p><span class="italic">Concione dimissa Metellus in Capitolium venit cummultis mortalibus: inde quom domum proficisceretur tota civitas eum reduxit</span>.</p>
</section><notes><section class="footnotes"><ul><li class="note" id="note_LCL113_268_1"><a class="footnoteCrossrefLink" href="#target_note_LCL113_268_1" title="Click to highlight in text"><sup class="lineRef">1</sup>Editors read <span class="italic">placidum</span></a></li><script type="text/javascript">document.getElementById('note_LCL113_268_1').style.display = "none";</script></ul></section></notes></section>