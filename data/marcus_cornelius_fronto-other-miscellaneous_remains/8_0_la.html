<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2">
<p>2. Tum Fronto ad Favorinum:</p>
<p>“Non infitias,” inquit, “imus quin lingua Graeca, quam tu videre legisse, prolixior fusiorque sit quam nostra: sed in his tamen coloribus, quibus modo dixisti, designandis non perinde inopes sumus, ut tibi videmur. Non enim haec sunt sola vocabula rufum colorem demonstrantia, quae tu modo dixisti, <span class="italic">rufus</span> et <span class="italic">ruber</span>; sed alia quoque habemus plura quam quae dicta abs te Graeca sunt: <span class="italic">fulvus</span> enim et <span class="italic">flavus</span> et <span class="italic">rubidus</span> et <span class="italic">rutilus</span> et <span class="italic">luteus</span> et <span class="italic">spadix</span> appellationes sunt rufi coloris, aut acuentes eum quasi incen-dentes aut cum colore viridi miscentes aut nigro infuscantes aut virenti sensim albo illuminantes.</p>
<p>3. “Nam phoeniceus, quem tu Graece φíνικα dixisti, noster est, et rutilus et spadix phoenicei συνώνυμος, qui factus Graece noster est, exuberantiam splendoremque significat ruboris; quales sunt fructus palmae arboris non admodum sole incocti, unde spadicis et phoenicei nomen est. <span class="italic">Spadica</span> enim Dorici vocant avulsum e palma termitem cum fructu.</p>
<p>4. “<span class="italic">Fulvus</span> autem videtur, de rufo atque viridi mixtus, in aliis plus viridis, in aliis plus rufi habere: sicut poeta, verborum diligentissimus, <span class="italic">fulvam aquilam</span> dicit et <span class="italic">iaspidem, fulvos galeros</span> et <span class="italic">fulvum aurum</span> et 
</p></section><notes></notes></section>