<section class="div1 language" lang="la"><header><hgroup><h1>M. Cornelius Fronto</h1></hgroup></header><section class="div2"><p class="noindent">

ipsum de quo quaereretur scriptum esse, et a grammaticis contaminari magis solitum quam enarrari. Quocirca statim proferri <span class="italic">Iphigeniam</span> Q. Ennii iubet. In eius tragoediae choro inscriptos esse hos versus legimus:</p>
<blockquote><p>
<span class="line"><span class="italic">Otio qui nescit uti, plus negotii</span></span><span class="linebreak"></span>
<span class="line"><span class="italic">Habet quam quom est negotium in negotio</span>.<a class="footnoteLink" href="#note_LCL113_276_1" id="target_note_LCL113_276_1"><sup>1</sup></a></span><span class="linebreak"></span>
<span class="line"><span class="italic">Nam cui quod agal institutum est, nullo negotio</span></span><span class="linebreak"></span>
<span class="line"><span class="italic">In agit, id studet, ibi mentem atque animum delectat suum</span>.</span><span class="linebreak"></span>
<span class="line"><span class="italic">Otioso in otio animus nescit quid velit</span>.</span><span class="linebreak"></span>
<span class="line"><span class="italic">Hoc idem est; neque</span><a class="footnoteLink" href="#note_LCL113_276_2" id="target_note_LCL113_276_2"><sup>2</sup></a> <span class="italic">domi nunc nos nec militiae sumus</span>;</span><span class="linebreak"></span>
<span class="line"><span class="italic">Imus huc, hinc illuc; quom illuc ventum’st ire illinc lubet</span>;</span><span class="linebreak"></span>
<span class="line"><span class="italic">Incerte errat animus, praeter propter vitam vivitur</span>.</span><span class="linebreak"></span>
</p></blockquote>
<p>5. Hoc ubi lectum est, tum deinde Fronto ad grammaticum iam labantem:</p>
<p>“Audistine,” inquit, “magister optime, Ennium tuum dixisse <span class="italic">praeter propter</span>, et cum sententia quidem tali, quali severissimae philosophorum esse obiurgationes solent? Petimus igitur dicas, quoniam de Enniano iam verbo quaeritur, qui sit notus huiusce versus sensus:</p>
<p><span class="italic">Incerte errat animus, praeter propter vitam vivitur</span>.”</p>
<p>Et grammaticus sudans multum ac rubens multum, quom id plerique prolixius riderent, exsurgit, et abiens “Tibi,” inquit, “Fronto, postea uni dicam, ne inscitiores audiant et discant.”</p>
<p>Atque ita omnes relicta ibi quaestione verbi consurreximus.</p>
</section><notes><section class="footnotes"><ul><li class="note" id="note_LCL113_276_1"><a class="footnoteCrossrefLink" href="#target_note_LCL113_276_1" title="Click to highlight in text"><sup class="lineRef">1</sup>Merry reads <span class="italic">negotiosod utitur negotio</span>.</a></li><script type="text/javascript">document.getElementById('note_LCL113_276_1').style.display = "none";</script><li class="note" id="note_LCL113_276_2"><a class="footnoteCrossrefLink" href="#target_note_LCL113_276_2" title="Click to highlight in text"><sup class="lineRef">2</sup>Merry reads <span class="italic">idem &lt;hic&gt; est neque</span>.</a></li><script type="text/javascript">document.getElementById('note_LCL113_276_2').style.display = "none";</script></ul></section></notes></section>