<section class="div1 language" lang="la"><header><hgroup><h1>SENECA</h1></hgroup></header><div class="sp"></div><div class="sp"><span class="speaker"><span class="sc">satelles</span></span><p class="lineGroup">
<span class="line">Regina, dum tu flebiles questus cies</span><span class="linebreak"></span>
<span class="line">terisque tempus, saeva nudatis adest</span><span class="linebreak"></span>
<span class="line">acies in armis; aera iam bellum cient</span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>aquilaque pugnam signifer mota vocat.</span><span class="linebreak"></span>
<span class="line">septena reges bella dispositi parant,</span><span class="linebreak"></span>
<span class="line">animo pari Cadmea progenies subit,</span><span class="linebreak"></span>
<span class="line">cursu citato miles hinc atque hinc ruit.</span><span class="linebreak"></span>
<span class="line">vide ut atra nubes pulvere abscondat diem</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>fumoque similes campus in caelum erigat</span><span class="linebreak"></span>
<span class="line">nebulas, equestri fracta quas tellus pede</span><span class="linebreak"></span>
<span class="line">summittit. et, si vera metuentes vident,</span><span class="linebreak"></span>
<span class="line">infesta fulgent signa, subrectis adest</span><span class="linebreak"></span>
<span class="line">frons prima telis, aurea clarum nota</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>nomen ducum vexilla praescriptum ferunt.</span><span class="linebreak"></span>
<span class="line">i, redde amorem fratribus, pacem omnibus,</span><span class="linebreak"></span>
<span class="line">et impia arma matris oppositu impedi.</span><span class="linebreak"></span>
</p></div><div class="sp"><span class="speaker"><span class="sc">antigona</span></span><p class="lineGroup">
<span class="line">Perge, o parens, et concita celerem gradum,</span><span class="linebreak"></span>
<span class="line">compesce tela, fratribus ferrum excute,</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>nudum inter enses pectus infestos tene.</span><span class="linebreak"></span>
<span class="line">aut solve bellum, mater, aut prima excipe.</span><span class="linebreak"></span>
</p></div><div class="sp"><span class="speaker"><span class="sc">iocasta</span></span><p class="lineGroup">
<span class="line">Ibo, ibo et armis obvium opponam caput,</span><span class="linebreak"></span>
<span class="line">stabo inter arma. petere qui fratrem volet,</span><span class="linebreak"></span>
<span class="line">petat ante matrem. tela, qui fuerit pius,</span><span class="linebreak"></span>
<span class="line"><span class="br"></span><span class="lineNumber">410</span><span class="br"></span>rogante ponat matre; qui non est pius</span><span class="linebreak"></span>
<span class="line">incipiat a me. fervidos iuvenes anus</span><span class="linebreak"></span>
</p></div><notes><section class="footnotes"><ul><li class="note text" id="note_LCL062_280_388"><sup class="lineRef">388</sup>adest <span class="italic">E</span>: stetit <span class="italic">A</span></li></ul></section></notes></section>