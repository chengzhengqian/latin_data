<section class="div1 language" lang="la"><header><hgroup><h1>SENECA</h1></hgroup></header><div class="sp"><p class="lineGroup">
<span class="line">aut derige iras quo soles: haec vulnera</span><span class="linebreak"></span>
<span class="line">rescissa multo sanguine ac tabe inriga;</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>hac extrahe animam duram, inexpugnabilem.</span><span class="linebreak"></span>
<span class="line indent1">Et tu, parens, ubicumque poenarum arbiter</span><span class="linebreak"></span>
<span class="line">astas mearum: non ego hoc tantum scelus</span><span class="linebreak"></span>
<span class="line">ulla expiari credidi poena satis</span><span class="linebreak"></span>
<span class="line">umquam, nec ista morte contentus fui,</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>nec me redemi parte: membratim tibi</span><span class="linebreak"></span>
<span class="line">perire volui. debitum tandem exige.</span><span class="linebreak"></span>
<span class="line">nunc solvo poenas, tunc tibi inferias dedi.</span><span class="linebreak"></span>
<span class="line">ades atque inertem dexteram introrsus preme</span><span class="linebreak"></span>
<span class="line">magisque merge! timida tunc parvo caput</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>libavit haustu, vixque cupientes sequi</span><span class="linebreak"></span>
<span class="line">eduxit oculos. haeret etiamnunc mihi</span><span class="linebreak"></span>
<span class="line">ille animus, haeret, cum recusantem manum</span><span class="linebreak"></span>
<span class="line">pressere vultus. audies verum, Oedipu:</span><span class="linebreak"></span>
<span class="line">minus eruisti lumina audacter tua,</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>quam praestitisti. nunc manum cerebro indue:</span><span class="linebreak"></span>
<span class="line">hac parte mortem perage qua coepi mori.</span><span class="linebreak"></span>
</p></div><div class="sp"><span class="speaker"><span class="sc">antigona</span></span><p class="lineGroup">
<span class="line">Pauca, o parens magnanime, miserandae precor</span><span class="linebreak"></span>
<span class="line">ut verba natae mente placata audias.</span><span class="linebreak"></span>
<span class="line">non te ut reducam veteris ad speciem domus</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>habitumque regni flore pollentem inclito</span><span class="linebreak"></span>
<span class="line">peto aut ut iras, temporum haud ipsa mora</span><span class="linebreak"></span>
<span class="line">fractas, remisso pectore ac placido feras.</span><span class="linebreak"></span>
<span class="line">at hoc decebat roboris tanti virum,</span><span class="linebreak"></span>
<span class="line">non esse sub dolore nec victum malis</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>dare terga. non est, ut putas, virtus, pater,</span><span class="linebreak"></span>
<span class="line">timere vitam, sed malis ingentibus</span><span class="linebreak"></span>
</p></div><notes></notes></section>