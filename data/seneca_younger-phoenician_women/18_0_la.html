<section class="div1 language" lang="la"><header><hgroup><h1>SENECA</h1></hgroup></header><div class="sp"><p class="lineGroup">
<span class="line">in utramque partem ducor affectu pari.</span><span class="linebreak"></span>
<span class="line">hic afuit; sed pacta si fratrum valent,</span><span class="linebreak"></span>
<span class="line">nunc alter aberit. ergo iam numquam duos</span><span class="linebreak"></span>
<span class="line">nisi sic videbo?</span><span class="linebreak"></span>
<span class="line indent8">Iunge complexus prior,</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>qui tot labores totque perpessus mala</span><span class="linebreak"></span>
<span class="line">longo parentem fessus exilio vides.</span><span class="linebreak"></span>
<span class="line">accede propius, claude vagina impium</span><span class="linebreak"></span>
<span class="line">ensem et trementem iamque cupientem excuti</span><span class="linebreak"></span>
<span class="line">hastam solo defige. maternum tuo</span><span class="linebreak"></span>
<span class="line"><span class="br"></span><span class="lineNumber">470</span><span class="br"></span>coire pectus pectori clipeus vetat:</span><span class="linebreak"></span>
<span class="line">hunc quoque repone. vinculo frontem exue</span><span class="linebreak"></span>
<span class="line">tegimenque capitis triste belligeri leva</span><span class="linebreak"></span>
<span class="line">et ora matri redde. quo vultus refers</span><span class="linebreak"></span>
<span class="line">acieque pavida fratris observas manum?</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>affusa totum corpus amplexu tegam,</span><span class="linebreak"></span>
<span class="line">tuo cruori per meum fiet via.</span><span class="linebreak"></span>
<span class="line">quid dubius haeres? an times matris fidem?</span><span class="linebreak"></span>
</p></div><div class="sp"><span class="speaker"><span class="sc">polynices</span></span><p class="lineGroup">
<span class="line">Timeo; nihil iam iura naturae valent.</span><span class="linebreak"></span>
<span class="line">post ista fratrum exempla ne matri quidem</span><span class="linebreak"></span>
<span class="line"><span class="br"></span><span class="lineNumber">480</span><span class="br"></span>fides habenda est.</span><span class="linebreak"></span>
</p></div><div class="sp"><span class="speaker"><span class="sc">iocasta</span></span><p class="lineGroup">
<span class="line indent8">Redde iam capulo manum,</span><span class="linebreak"></span>
<span class="line">astringe galeam, laeva se clipeo inserat:</span><span class="linebreak"></span>
<span class="line">dum frater exarmatur, armatus mane.</span><span class="linebreak"></span>
<span class="line indent1">Tu pone ferrum causa qui ferri es prior.</span><span class="linebreak"></span>
<span class="line">si pacis odium est, furere si bello placet,</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>indutias te mater exiguas rogat,</span><span class="linebreak"></span>
<span class="line">ferat ut reverso post fugam nato oscula</span><span class="linebreak"></span>
</p></div><notes></notes></section>