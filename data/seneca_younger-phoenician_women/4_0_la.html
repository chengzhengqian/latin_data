<section class="div1 language" lang="la"><header><hgroup><h1>SENECA</h1></hgroup></header><div class="sp"></div><div class="sp"><span class="speaker"><span class="sc">oedipus</span></span><p class="lineGroup">
<span class="line"><span class="br"></span><span class="lineNumber">80</span><span class="br"></span>Unde in nefanda specimen egregium domo?</span><span class="linebreak"></span>
<span class="line">unde ista generi virgo dissimilis suo?</span><span class="linebreak"></span>
<span class="line">Fortuna, cedis? aliquis est ex me pius?</span><span class="linebreak"></span>
<span class="line">non esset umquam, fata bene novi mea,</span><span class="linebreak"></span>
<span class="line">nisi ut noceret. ipsa se in leges novas</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>Natura vertit: regeret in fontem citas</span><span class="linebreak"></span>
<span class="line">revolutus undas amnis et noctem afferet</span><span class="linebreak"></span>
<span class="line">Phoebea lampas, Hesperus faciet diem;</span><span class="linebreak"></span>
<span class="line">ut ad miserias aliquid accedat meas,</span><span class="linebreak"></span>
<span class="line">pii quoque erimus.</span><span class="linebreak"></span>
<span class="line indent10">Unica Oedipodae est salus,</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>non esse salvum. liceat ulcisci patrem</span><span class="linebreak"></span>
<span class="line">adhuc inultum. dextra quid cessas iners</span><span class="linebreak"></span>
<span class="line">exigere poenas? quidquid exactum est adhuc,</span><span class="linebreak"></span>
<span class="line">matri dedisti. mitte genitoris manum,</span><span class="linebreak"></span>
<span class="line">animosa virgo: funus extendis meum</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>longasque vivi ducis exequias patris.</span><span class="linebreak"></span>
<span class="line">aliquando terra corpus invisum tege;</span><span class="linebreak"></span>
<span class="line">peccas honesta mente, pietatem vocas</span><span class="linebreak"></span>
<span class="line">patrem insepultum trahere. qui cogit mori</span><span class="linebreak"></span>
<span class="line">nolentem in aequo est quique properantem impedit;</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>occidere est vetare cupientem mori.</span><span class="linebreak"></span>
<span class="line">nec tamen in aequo est; alterum gravius reor:</span><span class="linebreak"></span>
<span class="line">malo imperari quam eripi mortem mihi.</span><span class="linebreak"></span>
<span class="line">desiste coepto, virgo: ius vitae ac necis</span><span class="linebreak"></span>
<span class="line">meae penes me est. regna deserui libens,</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>regnum mei retineo. si fida es comes,</span><span class="linebreak"></span>
<span class="line">ensem parenti trade, sed notum nece</span><span class="linebreak"></span>
<span class="line">ensem paterna. tradis? an nati tenent</span><span class="linebreak"></span>
</p></div><notes><section class="footnotes"><ul><li class="note text" id="note_LCL062_258_85"><sup class="lineRef">85</sup>vertit <span class="italic">E</span>: vertet <span class="italic">A</span></li></ul></section></notes></section>