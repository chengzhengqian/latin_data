<section class="div1 language" lang="la"><header><hgroup><h1>SENECA</h1></hgroup></header><div class="sp"><p class="lineGroup">
<span class="line">obstare nec se vertere ac retro dare.</span><span class="linebreak"></span>
<span class="line">qui fata proculcavit ac vitae bona</span><span class="linebreak"></span>
<span class="line">proiecit atque abscidit et casus suos</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>oneravit ipse, cui deo nullo est opus,</span><span class="linebreak"></span>
<span class="line">quare ille mortem fugiat aut quare petat?</span><span class="linebreak"></span>
<span class="line">utrumque timidi est: nemo contempsit mori</span><span class="linebreak"></span>
<span class="line">qui concupivit. cuius haud ultra mala</span><span class="linebreak"></span>
<span class="line">exire possunt, in loco tuto est situs.</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>quis iam deorum, velle fac, quicquam potest</span><span class="linebreak"></span>
<span class="line">malis tuis adicere? iam nec tu potes</span><span class="linebreak"></span>
<span class="line">nisi hoc, ut esse te putes dignum nece—</span><span class="linebreak"></span>
<span class="line">non es, nec ulla pectus hoc culpa attigit.</span><span class="linebreak"></span>
<span class="line">et hoc magis te, genitor, insontem voca,</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>quod innocens es dis quoque invitis.</span><span class="linebreak"></span>
<span class="line indent20">Quid est</span><span class="linebreak"></span>
<span class="line">quod te efferarit, quod novos suffixerit</span><span class="linebreak"></span>
<span class="line">stimulos dolori? quid te in infernas agit</span><span class="linebreak"></span>
<span class="line">sedes, quid ex his pellit? ut careas die?</span><span class="linebreak"></span>
<span class="line">cares. ut altis nobilem muris domum</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>patriamque fugias? patria tibi vivo perît.</span><span class="linebreak"></span>
<span class="line">natos fugis matremque? ab aspectu omnium</span><span class="linebreak"></span>
<span class="line">Fortuna te summovit, et quidquid potest</span><span class="linebreak"></span>
<span class="line">auferre cuiquam mors, tibi hoc vita abstulit.</span><span class="linebreak"></span>
<span class="line">regni tumultus? turba fortunae prior</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>abscessit a te iussa. quem, genitor, fugis?</span><span class="linebreak"></span>
</p></div><div class="sp"><span class="speaker"><span class="sc">oedipus</span></span><p class="lineGroup">
<span class="line">Me fugio, fugio conscium scelerum omnium</span><span class="linebreak"></span>
<span class="line">pectus, manumque hanc fugio et hoc caelum et deos</span><span class="linebreak"></span>
<span class="line">et dira fugio scelera quae feci innocens.</span><span class="linebreak"></span>
</p></div><notes><section class="footnotes"><ul><li class="note text" id="note_LCL062_266_196"><sup class="lineRef">196</sup>fugiat <span class="italic">Lipsius</span>: cupiat <span class="italic">EA</span></li></ul></section></notes></section>