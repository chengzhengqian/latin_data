<section class="div1 language" lang="la"><header><hgroup><h1>SENECA</h1></hgroup></header>
<h1><span class="ac">PHOENISSAE</span></h1>
<div class="sp"><span class="speaker"><span class="sc">oedipus</span></span><p class="lineGroup">
<span class="line">Caeci parentis regimen et fessi unicum</span><span class="linebreak"></span>
<span class="line">patris levamen, nata, quam tanti est mihi</span><span class="linebreak"></span>
<span class="line">genuisse vel sic, desere infaustum patrem.</span><span class="linebreak"></span>
<span class="line">in recta quid deflectis errantem gradum?</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>permitte labi; melius inveniam viam,</span><span class="linebreak"></span>
<span class="line">quam quaero, solus, quae me ab hac vita extrahat</span><span class="linebreak"></span>
<span class="line">et hoc nefandi capitis aspectu levet</span><span class="linebreak"></span>
<span class="line">caelum atque terras. quantulum hac egi manu!</span><span class="linebreak"></span>
<span class="line">non video noxae conscium nostrae diem,</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>sed videor. hinc iam solve inhaerentem manum</span><span class="linebreak"></span>
<span class="line">et patere caecum qua volet ferri pedem.</span><span class="linebreak"></span>
<span class="line">ibo, ibo qua praerupta protendit iuga</span><span class="linebreak"></span>
<span class="line">meus Cithaeron, qua peragrato celer</span><span class="linebreak"></span>
<span class="line">per saxa monte iacuit Actaeon suis</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>nova praeda canibus, qua per obscurum nemus</span><span class="linebreak"></span>
<span class="line">silvamque opacae vallis instinctas deo</span><span class="linebreak"></span>
<span class="line">egit sorores mater et gaudens malo</span><span class="linebreak"></span>
<span class="line">vibrante fixum praetulit thyrso caput;</span><span class="linebreak"></span>
<span class="line">vel qua cucurrit, corpus invisum trahens,</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>Zethi iuvencus, qua per horrentes rubos</span><span class="linebreak"></span>
<span class="line">tauri ferocis sanguis ostentat fugas;</span><span class="linebreak"></span>
<span class="line">vel qua alta maria vertice immenso premit</span><span class="linebreak"></span>
</p></div><notes></notes></section>