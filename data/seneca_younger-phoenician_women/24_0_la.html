<section class="div1 language" lang="la"><header><hgroup><h1>SENECA</h1></hgroup></header><div class="sp"><p class="lineGroup">
<span class="line">licet omne tecum Graeciae robur trahas,</span><span class="linebreak"></span>
<span class="line">licet arma longe miles ac late explicet,</span><span class="linebreak"></span>
<span class="line">fortuna belli semper ancipiti in loco est.</span><span class="linebreak"></span>
<span class="line"><span class="br"></span><span class="lineNumber">630</span><span class="br"></span>quodcumque Mars decernit; exaequat duos,</span><span class="linebreak"></span>
<span class="line">licet impares sint, gladius; et spes et metus</span><span class="linebreak"></span>
<span class="line">Fors caeca versat. praemium incertum petis,</span><span class="linebreak"></span>
<span class="line">certum scelus. favisse fac votis deos</span><span class="linebreak"></span>
<span class="line">omnes tuis—cessere et aversi fugam</span><span class="linebreak"></span>
<span class="line"><span class="br"></span><span class="lineNumber">635</span><span class="br"></span>petiere cives, clade funesta iacens</span><span class="linebreak"></span>
<span class="line">obtexit agros miles: exultes licet</span><span class="linebreak"></span>
<span class="line">victorque fratris spolia deiecti geras,</span><span class="linebreak"></span>
<span class="line">frangenda palma est. quale tu hoc bellum putas,</span><span class="linebreak"></span>
<span class="line">in quo execrandum victor admittit nefas,</span><span class="linebreak"></span>
<span class="line"><span class="br"></span><span class="lineNumber">640</span><span class="br"></span>si gaudet? hunc quem vincere infelix cupis,</span><span class="linebreak"></span>
<span class="line">cum viceris, lugebis. infaustas age</span><span class="linebreak"></span>
<span class="line">dimitte pugnas, libera patriam metu,</span><span class="linebreak"></span>
<span class="line">luctu parentes.</span><span class="linebreak"></span>
</p></div><div class="sp"><span class="speaker"><span class="sc">polynices</span></span><p class="lineGroup">
<span class="line indent8">Sceleris et fraudis suae</span><span class="linebreak"></span>
<span class="line">poenas nefandus frater ut nullas ferat?</span><span class="linebreak"></span>
</p></div><div class="sp"><span class="speaker"><span class="sc">iocasta</span></span><p class="lineGroup">
<span class="line"><span class="br"></span><span class="lineNumber">645</span><span class="br"></span>Ne metue. poenas et quidem solvet graves:</span><span class="linebreak"></span>
<span class="line">regnabit. est haec poena. si dubitas, avo</span><span class="linebreak"></span>
<span class="line">patrique crede; Cadmus hoc dicet tibi</span><span class="linebreak"></span>
<span class="line">Cadmique proles. sceptra Thebano fuit</span><span class="linebreak"></span>
<span class="line">impune nulli gerere—nec quisquam fide</span><span class="linebreak"></span>
<span class="line"><span class="br"></span><span class="lineNumber">650</span><span class="br"></span>rupta tenebat illa: iam numeres licet</span><span class="linebreak"></span>
<span class="line">fratrem inter istos.</span><span class="linebreak"></span>
</p></div><notes></notes></section>