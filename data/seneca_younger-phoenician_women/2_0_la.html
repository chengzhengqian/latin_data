<section class="div1 language" lang="la"><header><hgroup><h1>SENECA</h1></hgroup></header><div class="sp"><p class="lineGroup">
<span class="line">Inoa rupes, qua scelus fugiens suum</span><span class="linebreak"></span>
<span class="line">novumque faciens mater insiluit freto</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>mersura natum sequeâ€”felices quibus</span><span class="linebreak"></span>
<span class="line">fortuna melior tam bonas matres dedit!</span><span class="linebreak"></span>
<span class="line indent1">Est alius istis noster in silvis locus,</span><span class="linebreak"></span>
<span class="line">qui me reposcit: hunc petam cursu incito;</span><span class="linebreak"></span>
<span class="line">non haesitabit gressus, huc omni duce</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>spoliatus ibo. quid moror sedes meas?</span><span class="linebreak"></span>
<span class="line">mortem, Cithaeron, redde et hospitium mihi</span><span class="linebreak"></span>
<span class="line">illud meum restitue, ut expirem senex</span><span class="linebreak"></span>
<span class="line">ubi debui infans; recipe supplicium vetus.</span><span class="linebreak"></span>
<span class="line">semper cruente saeve crudelis ferox,</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>cum occidis et cum parcis, olim iam tuum</span><span class="linebreak"></span>
<span class="line">est hoc cadaver: perage mandatum patris,</span><span class="linebreak"></span>
<span class="line">iam et matris. animus gestit antiqua exequi</span><span class="linebreak"></span>
<span class="line">supplicia.</span><span class="linebreak"></span>
<span class="line indent1">Quid me, nata, pestifero tenes</span><span class="linebreak"></span>
<span class="line">amore vinctum? quid tenes? genitor vocat.</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>sequor, sequor, iam parce! sanguineum gerens</span><span class="linebreak"></span>
<span class="line">insigne regni Laius rapti furit;</span><span class="linebreak"></span>
<span class="line">en ecce, inanes manibus infestis petit</span><span class="linebreak"></span>
<span class="line">foditque vultus. nata, genitorem vides?</span><span class="linebreak"></span>
<span class="line">ego video. tandem spiritum inimicum expue,</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>desertor anime, fortis in partem tui.</span><span class="linebreak"></span>
<span class="line">omitte poenae languidas longae moras</span><span class="linebreak"></span>
<span class="line">mortemque totam recipe. quid segnis traho</span><span class="linebreak"></span>
<span class="line">quod vivo? nullum facere iam possum scelus?</span><span class="linebreak"></span>
<span class="line">possum miser, praedico: discede a patre,</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>discede virgo. timeo post matrem omnia.</span><span class="linebreak"></span>
</p></div><notes><section class="footnotes"><ul><li class="note text" id="note_LCL062_254_46"><sup class="lineRef">46</sup>poenae languidas longae moras <span class="italic">Grotius</span>: poenas* languidas longae* morae* <span class="italic">EA</span></li></ul></section></notes></section>