<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p>quas olim virtus dedit, quas proxime fortuna concessit, quas adhuc indulgentia divina meditatur: vocarem<a class="footnoteLink" href="#note_LCL115_224_1" id="target_note_LCL115_224_1"><sup>1</sup></a> Germanicum deditione gentilium, Alamannicum traductione captorum, vincendo et ignoscendo Sarmaticum; conecterem omnia merita virtutis et cognomina felicitatis: sed alia est ista materia et suo parata secreto, cum placuerit signanter et breviter omnia, quae novimus, indicare nec persequi, ut qui terrarum orbem unius tabulae ambitu circumscribunt aliquanto detrimento magnitudinis, nullo dispendio veritatis.</p>
<p>Nunc autem, quod diei huius proprium, de consulatu gratias agam. Sed procurrunt et aliae dignitates atque in vocem gratulationis erumpunt ac se prius debere profitentur. tot gradus nomine comitis propter tua incrementa congesti: ex tuo merito te ac patre principibus quaestura communis et tui tantum praefectura beneficii, quae et ipsa non vult vice simplici gratulari, liberalius divisa quam iuncta: cum teneamus duo integrum, neuter desiderat separatum.</p>
</section>
<section class="div2">
<p>III. Sed illa, ut paulo ante promisi, habebunt sui muneris peculiare secretum. consulatus hic meus</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL115_224_1"><a class="footnoteCrossrefLink" href="#target_note_LCL115_224_1" title="Click to highlight in text"><sup class="lineRef">1</sup><span class="italic">Acidalius</span>: voca, <span class="italic">Z, Peiper</span>.</a></li><script type="text/javascript">document.getElementById('note_LCL115_224_1').style.display = "none";</script></ul></section></notes></section>