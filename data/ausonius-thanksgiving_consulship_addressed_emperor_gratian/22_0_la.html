<section class="div1 language" lang="la"><header><hgroup><h1>Ausonius</h1></hgroup></header><section class="div2"><p class="noindent">
omnibus, ne timerent. <span class="italic">magnificum largiri honores:</span> tu honoratos et liberalitate ditasti. <span class="italic">laudabile est imperatorem faciles interpellaniihus praebere aditus nec de occupatione causari:</span> tu confirmas adire cunctantes; et iam querimoniis explicatis, ne quid adhuc sileatur, interrogas.</p>
</section>
<section class="div2">
<p>XVI. Celebre fuit Titi Caesaris dictum, <span class="italic">perdidisse se diem, quo nihil boni fecerat</span>; sed celebre fuit, quia Vespasiani successor dixerat, cuius nimia parsimonia et austeritas vix ferenda miram fecerat filii lenitatem. tu Valentiniano genitus, cuius alta bonitas, praesens comitas, temperata severitas fuit, parto et condito optimo reipublicae statu, intellegis posse te esse lenissimum sine dispendio disciplinae. neque vero unum aliquod bonum uno die praestas: sed indulgentias singulares per singula horarum momenta multiplicas. vel illud unum cuius modi est de condonatis residuis tributorum? quod tu quam cumulata bonitate fecisti! quis umquam imperatorum hoc provinciis suis aut uberiore indulgentia dedit, aut certiore securitate prospexit, aut prudentia consultiore munivit? fecerat et Traianus olim, sed partibus retentis non habebat tantam oblectationem concessi debiti portio, quanta suberat amaritudo
<span class="br"></span><span class="lineNumber"></span><span class="br"></span>
</p></section><notes></notes></section>