<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
laudo, quam quod torporem animi et otium oderunt. <span class="br"></span><span class="lineNumber">10</span><span class="br"></span>Igitur ubi mensa posita, priusquam edulia apponantur, omnes adulescentes ex diversis locis et officiis ad dapem conveniunt; magistri perrogant, quod factum a lucis ortu ad illud diei bonum fecerint. <span class="br"></span><span class="lineNumber">11</span><span class="br"></span>Hic alius se commemorat inter duos arbitrum delectum, sanata simultate, reconciliata gratia, purgata suspicione amicos ex infensis reddidisse; <span class="br"></span><span class="lineNumber">12</span><span class="br"></span>itidem alius sese parentibus quaepiam imperantibus oboedisse, et alius aliquid meditatione sua repperisse vel alterius demonstratione didicisse, denique &lt;cetera&gt;<a class="footnoteLink" href="#note_LCL534_258_5" id="target_note_LCL534_258_5"><sup>5</sup></a> ceteri commemorant. Qui nihil habet afferre cur prandeat, impransus ad opus foras extruditur.</p>
</section>
<section class="div2">
<p>7. Alexandro illi, longe omnium excellentissimo regi, cui ex rebus actis et auctis cognomentum magno inditum est, ne vir unicam gloriam adeptus sine laude umquam nominaretur <span class="br"></span><span class="lineNumber">2</span><span class="br"></span>(nam solus a condito aevo, quantum hominum memoria exstat, inexsuperabili imperio orbis auctus fortuna sua maior fuit, successusque eius amplissimos et provocavit ut strenuus et aequiperavit ut meritus et superavit ut melior, <span class="br"></span><span class="lineNumber">3</span><span class="br"></span>solusque sine aemulo clarus, adeo ut nemo eius audeat virtutem vel sperare, fortunam vel optare), <span class="br"></span><span class="lineNumber">4</span><span class="br"></span>eius igitur Alexandri multa sublimia facinora et praeclara edita fatigaberis admirando vel belli ausa vel domi provisa, quae omnia adgressus est meus Clemens, eruditissimus et suavissimus poetarum, pulcherrimo carmine illustrare. <span class="br"></span><span class="lineNumber">5</span><span class="br"></span>Sed cum primis Alexandri illud praeclarum, quod imaginem


</p></section><notes><section class="footnotes"><ul><li class="note" id="note_LCL534_258_5"><a class="footnoteCrossrefLink" href="#target_note_LCL534_258_5" title="Click to highlight in text"><sup class="lineRef">5</sup>cetera <span class="italic">add. van der Vliet</span></a></li><script type="text/javascript">document.getElementById('note_LCL534_258_5').style.display = "none";</script></ul></section></notes></section>