<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
obtutu sub eodem impetu cernens, unde rostro transfodiat, unde unguibus inuncet vel agnum incuriosum vel leporem meticulosum vel quodcumque esui animatum vel laniatui fors obtulit . . .</p>
</section>
<section class="div2">
<p>3. Hyagnis fuit, ut fando accepimus, Marsyae tibicinis pater et magister; rudibus adhuc musicae saeculis solus ante alios catus<a class="footnoteLink" href="#note_LCL534_250_2" id="target_note_LCL534_250_2"><sup>2</sup></a> canere, nondum quidem tam flexanimo sono nec tam pluriformi modo nec tam multiforatili tibia; <span class="br"></span><span class="lineNumber">2</span><span class="br"></span>quippe adhuc ars ista repertu novo commodum oriebatur. Nec quicquam omnium est quod possit in primordio sui perfici, sed in omnibus ferme ante est spei rudimentum quam rei experimentum. <span class="br"></span><span class="lineNumber">3</span><span class="br"></span>Prorsus igitur ante Hyagnin nihil aliud plerique callebant quam Vergilianus upilio seu busequa,</p>
<blockquote><p><span class="line">stridenti miserum stipula disperdere carmen.</span><span class="linebreak"></span></p></blockquote>
<p class="noindent"><span class="br"></span><span class="lineNumber">4</span><span class="br"></span>Quod si quis videbatur paulo largius in arte promovisse, ei quoque tamen mos fuit una tibia velut una tuba personare. <span class="br"></span><span class="lineNumber">5</span><span class="br"></span>Primus Hyagnis in canendo manus discapedinavit, primus duas tibias uno spiritu animavit, primus laevis et dexteris foraminibus, acuto tinnitu et gravi bombo, concentum musicum miscuit.</p>
<p><span class="br"></span><span class="lineNumber">6</span><span class="br"></span>Eo genitus Marsyas cum in artificio patrissaret tibicinii, Phryx cetera et barbarus, vultu ferino, trux, hispidus, inlutibarbus, spinis et pilis obsitus, fertur—pro nefas—cum Apolline certavisse, taeter cum decoro, agrestis cum erudito, belua cum deo. <span class="br"></span><span class="lineNumber">7</span><span class="br"></span>Musae cum Minerua dissimulamenti gratia iudices adstitere, ad deridendam scilicet monstri 

</p></section><notes><section class="footnotes"><ul><li class="note" id="note_LCL534_250_2"><a class="footnoteCrossrefLink" href="#target_note_LCL534_250_2" title="Click to highlight in text"><sup class="lineRef">2</sup>catus <span class="italic">Colvius</span>: cantus ω</a></li><script type="text/javascript">document.getElementById('note_LCL534_250_2').style.display = "none";</script></ul></section></notes></section>