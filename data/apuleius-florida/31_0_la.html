<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
nostri animus aut somno solvatur aut vino mergatur aut morbo sepeliatur? <span class="br"></span><span class="lineNumber">8</span><span class="br"></span>Profecto ut gladius usu splendescit, situ robiginat, ita vox in vagina silentii condita diutino torpore hebetatur. Desuetudo omnibus pigritiam, pigritia veternum parit. Tragoedi adeo ni cottidie proclament, claritudo arteriis obsolescit; igitur identidem boando purgant ravim.</p>
<p><span class="br"></span><span class="lineNumber">9</span><span class="br"></span>Ceterum ipsius vocis hominis exercendae<a class="footnoteLink" href="#note_LCL534_306_47" id="target_note_LCL534_306_47"><sup>47</sup></a> cassus labor; supervacaneo studio plurifariam superatur, <span class="br"></span><span class="lineNumber">10</span><span class="br"></span>si quidem voce hominis et tuba rudore torvior et lyra concentu variatior et tibia questu delectabilior et fistula susurru iucundior et bucina significatu longinquior. <span class="br"></span><span class="lineNumber">11</span><span class="br"></span>Mitto dicere multorum animalium immeditatos sonores distinctis proprietatibus admirandos, ut est taurorum gravis mugitus, luporum acutus ululatus, elephantorum tristis barritus, equorum hilaris hinnitus nec non avium instigati clangores, <span class="br"></span><span class="lineNumber">12</span><span class="br"></span>nec non leonum indignati fremores ceteraeque id genus voces animalium truces ac liquidae, quas infesta rabies vel propitia voluptas ciant.</p>
<p><span class="br"></span><span class="lineNumber">13</span><span class="br"></span>Pro quibus homini vox divinitus data angustior quidem, sed maiorem habet utilitatem mentibus quam auribus delectationem. <span class="br"></span><span class="lineNumber">14</span><span class="br"></span>Quo magis celebrari debet frequentius usurpata, et quidem non nisi in auditorio, tanto viro praesidente, in hac excellenti celebritate multorum eruditorum, multorum benignorum. Equidem et si fidibus adprime callerem, non nisi confertos homines consectarer. <span class="br"></span><span class="lineNumber">15</span><span class="br"></span>In solitudine cantilavit</p>
<blockquote><p><span class="line">Orpheus in silvis, inter delphinas Arion,</span><span class="linebreak"></span></p></blockquote>
</section><notes><section class="footnotes"><ul><li class="note" id="note_LCL534_306_47"><a class="footnoteCrossrefLink" href="#target_note_LCL534_306_47" title="Click to highlight in text"><sup class="lineRef">47</sup>exercendae <span class="italic">Oudendorp</span>: exercendi Ï‰</a></li><script type="text/javascript">document.getElementById('note_LCL534_306_47').style.display = "none";</script></ul></section></notes></section>