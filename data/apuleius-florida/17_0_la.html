<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
psittacus nihil aliud quam quod didicerunt pronuntiant. Si convicia docueris, conviciabitur diebus ac noctibus perstrepens maledictis: hoc illi carmen est, hanc putat cantionem. <span class="br"></span><span class="lineNumber">9</span><span class="br"></span>Ubi omnia quae didicit maledicta percensuit, denuo repetit eandem cantilenam. Si carere convicio velis, lingua excidenda est aut quam primum in silvas suas remittendus est.</p>
</section>
<section class="div2">
<p>13. Non enim mihi Philosophia id genus orationem largita est, ut Natura quibusdam avibus brevem et temporarium cantum commodavit, hirundinibus matutinum, cicadis meridianum, noctuis serum, ululis vespertinum, bubonibus nocturnum, gallis antelucanum; <span class="br"></span><span class="lineNumber">2</span><span class="br"></span>quippe haec animalia inter se vario tempore et vario modo occinunt et occipiunt carmine, scilicet galli expergifico, bubones gemulo, ululae querulo, noctuae intorto, cicadae obstrepero, hirundines perarguto. <span class="br"></span><span class="lineNumber">3</span><span class="br"></span>Sed enim philosophi ratio et oratio tempore iugis est et auditu venerabilis et intellectu utilis et modo omnicana.</p>
</section>
<section class="div2">
<p>14. Haec atque hoc genus alia partim cum audiret a Diogene Crates, alia ipse sibimet suggereret, denique in forum exsilit, rem familiarem abicit velut onus stercoris magis labori quam usui, dein coetu facto maximum exclamat: <span class="br"></span><span class="lineNumber">2</span><span class="br"></span>“Crates” inquit “Cratetem manu mittit”:<a class="footnoteLink" href="#note_LCL534_278_21" id="target_note_LCL534_278_21"><sup>21</sup></a> et exinde non modo solus, verum nudus et liber omnium, quoad vixit, beate vixit. Adeoque eius cupiebatur, ut virgo nobilis, 


</p></section><notes><section class="footnotes"><ul><li class="note" id="note_LCL534_278_21"><a class="footnoteCrossrefLink" href="#target_note_LCL534_278_21" title="Click to highlight in text"><sup class="lineRef">21</sup>Cratetem manumittit <span class="italic">Fulvius</span>: Crates te manumittes ω</a></li><script type="text/javascript">document.getElementById('note_LCL534_278_21').style.display = "none";</script></ul></section></notes></section>