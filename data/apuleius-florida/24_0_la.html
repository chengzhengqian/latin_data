<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
postulantibus, sine intermissione deincipiti die perlecturum. Postridie igitur maximo studio ingens hominum frequentia convenere; <span class="br"></span><span class="lineNumber">12</span><span class="br"></span>sese quisque exadversum quam proxime collocat; serus adveniens amicis adnuit, locum sessui impertiant; extimus quisque excuneati queruntur; f<span class="br"></span><span class="lineNumber">13</span><span class="br"></span>arto toto theatro, ingens stipatio, occipiunt inter se queri; qui non affuerant percontari ante dicta, qui affuerant recordari audita, cunctisque iam prioribus gnaris sequentia exspectare.</p>
<p><span class="br"></span><span class="lineNumber">14</span><span class="br"></span>Interim dies ire, neque Philemon ad condictum venire; quidam tarditatem poetae murmurari, plures defendere. Sed ubi diutius aequo sedetur nec Philemon uspiam comparet, missi ex promptioribus qui accierent, atque eum in suo sibi lectulo mortuum offendunt. <span class="br"></span><span class="lineNumber">15</span><span class="br"></span>Commodum ille anima edita obriguerat, iacebatque incumbens toro, similis cogitanti: adhuc manus volumini implexa, adhuc os lecto<a class="footnoteLink" href="#note_LCL534_292_35" id="target_note_LCL534_292_35"><sup>35</sup></a> libro impressum, sed enim iam animae vacuus, libri oblitus et auditorii securus. <span class="br"></span><span class="lineNumber">16</span><span class="br"></span>Stetere paulisper qui introierant, perculsi tam inopinatae rei, tam formonsae mortis miraculo. <span class="br"></span><span class="lineNumber">17</span><span class="br"></span>Dein regressi ad populum renuntiavere Philemonem poetam, qui exspectaretur qui in theatro fictum argumentum finiret, iam domi veram fabulam consummasse; enimvero iam dixisse rebus humanis valere et plaudere, suis vero familiaribus dolere et plangere; <span class="br"></span><span class="lineNumber">18</span><span class="br"></span>hesternum illis imbrem lacrimas auspicasse; comoediam eius prius ad funebrem facem quam ad nuptialem venisse; proin, quoniam



</p></section><notes><section class="footnotes"><ul><li class="note" id="note_LCL534_292_35"><a class="footnoteCrossrefLink" href="#target_note_LCL534_292_35" title="Click to highlight in text"><sup class="lineRef">35</sup>lecto <span class="italic">Colvius</span>: recto Ï‰</a></li><script type="text/javascript">document.getElementById('note_LCL534_292_35').style.display = "none";</script></ul></section></notes></section>