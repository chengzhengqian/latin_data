<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
exemplum. <span class="br"></span><span class="lineNumber">35</span><span class="br"></span>Nam et beneficio multis commodasti et exemplo omnibus profuisti. Quis enim a te non amet discere quanam moderatione obtineri queat tua ista gravitas iucunda, mitis austeritas, placida constantia blandusque vigor?</p>
<p><span class="br"></span><span class="lineNumber">36</span><span class="br"></span>Neminem proconsulum, quod sciam, provincia Africa magis reverita est, minus verita: nullo nisi tuo anno ad coercenda peccata plus pudor quam timor valuit. Nemo te alius pari potestate saepius profuit, rarius terruit, nemo similiorem virtute filium adduxit. Igitur nemo Carthagini proconsulum diutius fuit. <span class="br"></span><span class="lineNumber">37</span><span class="br"></span>Nam etiam eo tempore, quo provinciam circumibas, manente nobis Honorino, minus sensimus absentiam tuam, quamquam<a class="footnoteLink" href="#note_LCL534_272_14" id="target_note_LCL534_272_14"><sup>14</sup></a> te magis desideraremus: <span class="br"></span><span class="lineNumber">38</span><span class="br"></span>paterna in filio aequitas, senilis in iuvene [auctoritas]<a class="footnoteLink" href="#note_LCL534_272_15" id="target_note_LCL534_272_15"><sup>15</sup></a> prudentia, consularis in legato auctoritas, prorsus omnis virtutes tuas ita effingit ac repraesentat, ut medius fidius admirabilior esset in iuvene quam in te patre<a class="footnoteLink" href="#note_LCL534_272_16" id="target_note_LCL534_272_16"><sup>16</sup></a> laus, nisi eam tu talem dedisses. <span class="br"></span><span class="lineNumber">39</span><span class="br"></span>Qua utinam perpetuo liceret frui! Quid nobis cum istis proconsulum vicibus, quid cum annis brevibus et festinantibus mensibus? O celeres bonorum hominum dies, o praesidum optimorum citata curricula! Iam te, Severiane, tota provincia desideramus. <span class="br"></span><span class="lineNumber">40</span><span class="br"></span>Enimvero Honorinum et honos suus ad praeturam vocat et favor Caesarum ad consulatum format et amor noster 




</p></section><notes><section class="footnotes"><ul><li class="note" id="note_LCL534_272_14"><a class="footnoteCrossrefLink" href="#target_note_LCL534_272_14" title="Click to highlight in text"><sup class="lineRef">14</sup>quamquam <span class="italic">Lipsius</span>: quam ω</a></li><script type="text/javascript">document.getElementById('note_LCL534_272_14').style.display = "none";</script><li class="note" id="note_LCL534_272_15"><a class="footnoteCrossrefLink" href="#target_note_LCL534_272_15" title="Click to highlight in text"><sup class="lineRef">15</sup>auctoritas <span class="italic">om. u</span></a></li><script type="text/javascript">document.getElementById('note_LCL534_272_15').style.display = "none";</script><li class="note" id="note_LCL534_272_16"><a class="footnoteCrossrefLink" href="#target_note_LCL534_272_16" title="Click to highlight in text"><sup class="lineRef">16</sup>patre <span class="italic">Brantius</span>: parta ω</a></li><script type="text/javascript">document.getElementById('note_LCL534_272_16').style.display = "none";</script></ul></section></notes></section>