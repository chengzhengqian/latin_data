<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent noindent">
 dignitatis suae gradus recognovit. <span class="br"></span><span class="lineNumber">37</span><span class="br"></span>Iam illud primum beneficium, quod condiscipulum se meminit. Ecce et hoc alterum beneficium, quod tantus diligi se ex pari praedicat. Quin etiam commemoravit et alibi gentium et civitatium honores mihi statuarum et alios decretos. <span class="br"></span><span class="lineNumber">38</span><span class="br"></span>Quid addi potest ad hoc praeconium viri consularis? Immo etiam docuit argumento suscepti sacerdotii summum mihi honorem Carthaginis adesse. Iam hoc praecipuum beneficium ac longe ante ceteros excellens, quod me vobis locupletissimus testis suo etiam suffragio commendat. <span class="br"></span><span class="lineNumber">39</span><span class="br"></span>Ad summam pollicitus est se mihi Carthagini de suo statuam positurum, vir, cui omnes provinciae quadriiuges et seiuges currus ubique gentium ponere gratulantur. Quid igitur superest ad honoris mei tribunal et columen, ad laudis meae cumulum? Immo enimvero, quid superest? <span class="br"></span><span class="lineNumber">40</span><span class="br"></span>Aemilianus Strabo, vir consularis, brevi votis omnium futurus proconsul, sententiam de honoribus meis in curia Carthaginiensium dixit, omnes eius auctoritatem secuti sunt. Nonne videtur hoc vobis senatus consultum esse?</p>
<p><span class="br"></span><span class="lineNumber">41</span><span class="br"></span>Quid quod et Carthaginienses omnes, qui in illa sanctissima curia aderant, tam libenter decreverunt locum statuae,<a class="footnoteLink" href="#note_LCL534_300_41" id="target_note_LCL534_300_41"><sup>41</sup></a> ut illos scires idcirco alteram statuam, quantum 



</p></section><notes><section class="footnotes"><ul><li class="note" id="note_LCL534_300_41"><a class="footnoteCrossrefLink" href="#target_note_LCL534_300_41" title="Click to highlight in text"><sup class="lineRef">41</sup>statuae <span class="italic">Colvius</span>: statuere Ï‰</a></li><script type="text/javascript">document.getElementById('note_LCL534_300_41').style.display = "none";</script></ul></section></notes></section>