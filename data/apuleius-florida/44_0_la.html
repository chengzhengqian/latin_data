<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
 elaboratis iudicatio restrictior, in rebus subitariis venia prolixior. Scripta enim pensiculatis et examinatis, repentina autem noscitis simul et ignoscitis; nec iniuria. <span class="br"></span><span class="lineNumber">4</span><span class="br"></span>Illa enim quae scripta legimus, etiam tacentibus vobis, talia erunt, qualia illata sunt: haec vero, quae impraesentiarum et quasi vobiscum parienda sunt, talia erunt qualia vos illa favendo feceritis. <span class="br"></span><span class="lineNumber">5</span><span class="br"></span>Quanto enim . . . exinde orationi modificabor . . . vos animadverto libenter audire. Proinde in vestra manu situm est vela nostra sinuare †etiam mittere,†<a class="footnoteLink" href="#note_LCL534_332_75" id="target_note_LCL534_332_75"><sup>75</sup></a> ne pendula et flaccida neve restricta et caperrata sint.</p>
</section>
<section class="div2">
<p>2.* At ego, quod Aristippus dixit, experiar. Aristippus ille Cyrenaicae sectae repertor, quodque malebat ipse, Socratis discipulus, eum quidam tyrannus rogavit, quid ille philosophiae studium tam impensum tamque diutinum profuisset. <span class="br"></span><span class="lineNumber">2</span><span class="br"></span>Aristippus respondit, “ut cum omnibus,” inquit, “hominibus secure et intrepide fabularer.”</p>
</section>
<section class="div2">
<p>3.* Verbo subito sumpta sententia est, quia de repentino oborta est, quasi velut in maceria lapides temerario iniectu poni necesse est, neque interiecto intrinsecus pondere neque colliniato pro fronte situ neque coniventibus ad regulam lineis, <span class="br"></span><span class="lineNumber">2</span><span class="br"></span>quippe qui structor orationis huius egomet non e meo monte lapidem directim caesum afferam, probe omnifariam complanatum, laeviter extimas oras ad unguem coaequatum, <span class="br"></span><span class="lineNumber">3</span><span class="br"></span>sed cuique operi accommodem vel inaequalitate aspera vel levitate lubrica vel angulis eminula vel rotunditate volubilia, sine regulae correctione et mensurae parilitate et perpendiculi sollertia. 

</p></section><notes><section class="footnotes"><ul><li class="note" id="note_LCL534_332_75"><a class="footnoteCrossrefLink" href="#target_note_LCL534_332_75" title="Click to highlight in text"><sup class="lineRef">75</sup>etiam (et iam) mittere ω, <span class="italic">damnavit Thomas;</span> <span class="italic">an</span> et summittere?</a></li><script type="text/javascript">document.getElementById('note_LCL534_332_75').style.display = "none";</script></ul></section></notes></section>