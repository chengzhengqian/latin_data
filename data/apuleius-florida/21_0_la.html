<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
 eius contulerunt, quae mentium documenta, quae corporum exercitamenta, quot partes animi, quot vices vitae, quae diis manibus pro merito suo cuique tormenta vel praemia. <span class="br"></span><span class="lineNumber">19</span><span class="br"></span>Quin etiam Pherecydes Syro ex insula oriundus, qui primus versuum nexu repudiato conscribere ausus est passis verbis, soluto locutu, libera oratione, eum quoque Pythagoras magistrum coluit et infandi morbi putredine in serpentium scabiem solutum religiose humavit. <span class="br"></span><span class="lineNumber">20</span><span class="br"></span>Fertur et penes Anaximandrum Milesium naturabilia commentatus nec non et Cretensem Epimeniden inclitum fatiloquum et piatorem disciplinae gratia sectatus, <span class="br"></span><span class="lineNumber">21</span><span class="br"></span>itemque Leodamantem Creophyli discipulum, qui [Creophylus]<a class="footnoteLink" href="#note_LCL534_286_30" id="target_note_LCL534_286_30"><sup>30</sup></a> memoratur poetae Homeri hospes et aemulator canendi fuisse.</p>
<p><span class="br"></span><span class="lineNumber">22</span><span class="br"></span>Tot ille doctoribus eruditus, tot tamque multiiugis calicibus disciplinarum toto orbe haustis, vir praesertim ingenio ingenti ac profecto super captum hominis animi augustior, primus philosophiae nuncupator et conditor, <span class="br"></span><span class="lineNumber">23</span><span class="br"></span>nihil prius discipulos suos docuit quam tacere, primaque apud eum meditatio sapienti futuro linguam omnem coercere, verbaque, quae volantia poetae appellant, ea verba detractis pinnis intra murum candentium dentium premere. <span class="br"></span><span class="lineNumber">24</span><span class="br"></span>Prorsus, inquam, hoc erat primum sapientiae rudimentum:


</p></section><notes><section class="footnotes"><ul><li class="note" id="note_LCL534_286_30"><a class="footnoteCrossrefLink" href="#target_note_LCL534_286_30" title="Click to highlight in text"><sup class="lineRef">30</sup>Creophylus <span class="italic">del. Kronenberg</span></a></li><script type="text/javascript">document.getElementById('note_LCL534_286_30').style.display = "none";</script></ul></section></notes></section>