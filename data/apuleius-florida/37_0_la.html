<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
 meatus, tonitruum sonora miracula, siderum obliqua curricula, solis annua reverticula, itidem lunae vel nascentis incrementa vel senescentis dispendia vel delinquentis obstiticula. <span class="br"></span><span class="lineNumber">32</span><span class="br"></span>Idem sane iam proclivi senectute divinam rationem de sole commentus est, quam equidem non didici modo, verum etiam experiendo comprobavi, quotiens sol magnitudine sua circulum quem permeat metiatur. <span class="br"></span><span class="lineNumber">33</span><span class="br"></span>Id a se recens inuentum Thales memoratur edocuisse Mandrolytum<a class="footnoteLink" href="#note_LCL534_318_53" id="target_note_LCL534_318_53"><sup>53</sup></a> Prienensem, qui nova et inopinata cognitione impendio delectatus optare iussit quantam vellet mercedem sibi pro tanto documento rependi. <span class="br"></span><span class="lineNumber">34</span><span class="br"></span>“Satis,” inquit, “mihi fuerit mercedis,” Thales sapiens, “si id quod a me didicisti, cum proferre ad quospiam coeperis, tibi non<a class="footnoteLink" href="#note_LCL534_318_54" id="target_note_LCL534_318_54"><sup>54</sup></a> asciveris, sed eius inventi me potius quam alium repertorem praedicaris.” <span class="br"></span><span class="lineNumber">35</span><span class="br"></span>Pulchra merces prorsum ac tali viro digna et perpetua; nam et in hodiernum ac dein semper Thali ea merces persolvetur ab omnibus nobis, qui eius caelestia studia vere cognovimus.</p>
<p><span class="br"></span><span class="lineNumber">36</span><span class="br"></span>Hanc ego vobis mercedem, Carthaginienses, ubique gentium dependo pro disciplinis, quas in pueritia sum apud vos adeptus. Ubique enim me vestrae civitatis alumnum fero, ubique vos omnimodis laudibus celebro, vestras disciplinas studiosius percolo, vestras opes gloriosius praedico, vestros etiam deos religiosius veneror. <span class="br"></span><span class="lineNumber">37</span><span class="br"></span>Nunc quoque 



</p></section><notes><section class="footnotes"><ul><li class="note" id="note_LCL534_318_53"><a class="footnoteCrossrefLink" href="#target_note_LCL534_318_53" title="Click to highlight in text"><sup class="lineRef">53</sup>Mandrolytum <span class="italic">Crusius, Philologus 49 (1890), 677</span>: Mandraytum ω</a></li><script type="text/javascript">document.getElementById('note_LCL534_318_53').style.display = "none";</script><li class="note" id="note_LCL534_318_54"><a class="footnoteCrossrefLink" href="#target_note_LCL534_318_54" title="Click to highlight in text"><sup class="lineRef">54</sup>tibi non <span class="italic">u</span>: non tibi <span class="italic">secunda manu</span> φ</a></li><script type="text/javascript">document.getElementById('note_LCL534_318_54').style.display = "none";</script></ul></section></notes></section>