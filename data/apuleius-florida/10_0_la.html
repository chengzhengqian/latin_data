<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
quantum periculum conservandae existimationis hic adeat qui contemni non consuevit, cum sit arduum et oppido difficile vel modicae paucorum exspectationi satisfacere, <span class="br"></span><span class="lineNumber">6</span><span class="br"></span>praesertim mihi, cui et ante parta existimatio et vestra de me benigna praesumptio nihil, non quicquam, sinit neglegenter ac de summo pectore hiscere.</p>
<p><span class="br"></span><span class="lineNumber">7</span><span class="br"></span>Quis enim vestrum mihi unum soloecismum ignoverit? Quis vel unam syllabam barbare pronuntiatam donaverit? Quis incondita et vitiosa verba temere quasi delirantibus oborientia permiserit blaterare? Quae tamen aliis facile et sane meritissimo ignoscitis. <span class="br"></span><span class="lineNumber">8</span><span class="br"></span>Meum vero unumquodque dictum acriter examinatis, sedulo pensiculatis, ad limam et lineam certam redigitis, cum torno et coturno vero comparatis: tantum habet vilitas excusationis, dignitas difficultatis.</p>
<p><span class="br"></span><span class="lineNumber">9</span><span class="br"></span>Agnosco igitur difficultatem meam, nec deprecor quin sic existimetis. Nec tamen vos parva quaedam et prava similitudo falsos animi habeat, quoniam quaedam, ut saepe dixi, palliata mendicabula obambulant. <span class="br"></span><span class="lineNumber">10</span><span class="br"></span>Praeco proconsulis et ipse tribunal ascendit, et ipse togatus illic videtur, et quidem perdiu stat aut ambulat aut plerumque contentissime clamitat; <span class="br"></span><span class="lineNumber">11</span><span class="br"></span>enimvero proconsul ipse moderata voce rarenter et sedens loquitur et plerumque de tabella legit; <span class="br"></span><span class="lineNumber">12</span><span class="br"></span>quippe praeconis vox garrula ministerium est, proconsulis autem tabella sententia est, quae semel lecta 


</p></section><notes></notes></section>