<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
 suam, quo certior posteris proderetur, noluit a multis artificibus vulgo contaminari, <span class="br"></span><span class="lineNumber">6</span><span class="br"></span>sed edixit universo orbi suo, ne quis effigiem regis temere assimularet aere, colore, caelamine, quin [saepe]<a class="footnoteLink" href="#note_LCL534_260_6" id="target_note_LCL534_260_6"><sup>6</sup></a> solus eam Policletus aere duceret, solus Apelles coloribus deliniaret, solus Pyrgoteles caelamine excuderet; <span class="br"></span><span class="lineNumber">7</span><span class="br"></span>praeter hos tris multo nobilissimos in suis artificiis si quis uspiam reperiretur alius sanctissimae imagini regis manus admolitus, haud secus in eum quam in sacrilegum vindicaturum. <span class="br"></span><span class="lineNumber">8</span><span class="br"></span>Eo igitur omnium metu factum, solus Alexander ut ubique imaginum simillimus esset, utique omnibus statuis et tabulis et toreumatis idem vigor acerrimi bellatoris, idem ingenium maximi honoris, eadem forma viridis iuventae, eadem gratia relicinae frontis cerneretur.</p>
<p><span class="br"></span><span class="lineNumber">9</span><span class="br"></span>Quod utinam pari exemplo Philosophiae edictum valeret, ne qui imaginem eius temere assimularet, uti pauci boni artifices, idem probe eruditi omnifariam sapientiae studium contemplarent, <span class="br"></span><span class="lineNumber">10</span><span class="br"></span>neu rudes, sordidi, imperiti pallio tenus philosophos imitarentur et disciplinam regalem tam ad bene dicendum quam ad bene vivendum repertam male dicendo et similiter vivendo contaminarent. Q<span class="br"></span><span class="lineNumber">11</span><span class="br"></span>uod utrumque scilicet perfacile est. Quae enim facilior res quam linguae rabies et vilitas morum, altera ex aliorum contemptu, altera ex sui? <span class="br"></span><span class="lineNumber">12</span><span class="br"></span>Nam viliter semet ipsum colere 


</p></section><notes><section class="footnotes"><ul><li class="note" id="note_LCL534_260_6"><a class="footnoteCrossrefLink" href="#target_note_LCL534_260_6" title="Click to highlight in text"><sup class="lineRef">6</sup>saepe <span class="italic">del. Wowerius et Scioppius</span></a></li><script type="text/javascript">document.getElementById('note_LCL534_260_6').style.display = "none";</script></ul></section></notes></section>