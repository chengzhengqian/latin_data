<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
illius barbariam nec minus ad stoliditatem puniendam. <span class="br"></span><span class="lineNumber">8</span><span class="br"></span>Sed Marsyas, quod stultitiae maximum specimen, non intellegens se deridiculo haberi, priusquam tibias occiperet inflare, prius de se et Apolline quaedam deliramenta barbare effutivit, laudans sese, quod erat et coma relicinus et barba squalidus et pectore hirsutus et arte tibicen et fortuna egenus: <span class="br"></span><span class="lineNumber">9</span><span class="br"></span>contra Apollinem (ridiculum dictu) adversis virtutibus culpabat, quod [Apollo]<a class="footnoteLink" href="#note_LCL534_252_3" id="target_note_LCL534_252_3"><sup>3</sup></a> esset et coma intonsus et genis gratus et corpore glabellus et arte multiscius et fortuna opulentus. <span class="br"></span><span class="lineNumber">10</span><span class="br"></span>“Iam primum,” inquit, “crines eius praemulsis antiis et promulsis caproneis anteventuli et propenduli, corpus totum gratissimum, membra nitida, lingua fatidica, seu soluta<a class="footnoteLink" href="#note_LCL534_252_4" id="target_note_LCL534_252_4"><sup>4</sup></a> oratione seu versibus malis, utrubique facundia aequipari. <span class="br"></span><span class="lineNumber">11</span><span class="br"></span>Quid quod et vestis textu tenuis, tactu mollis, purpura radians? Quid quod et lyra eius auro fulgurat, ebore candicat, gemmis variegat? Quid quod et doctissime et gratissime cantilat? <span class="br"></span><span class="lineNumber">12</span><span class="br"></span>Haec omnia” inquit “blandimenta nequaquam virtuti decora, sed luxuriae accommodata”: contra corporis sui qualitatem prae se maximam speciem ostentare. <span class="br"></span><span class="lineNumber">13</span><span class="br"></span>Risere Musae cum audirent hoc genus crimina sapienti exoptanda Apollini obiectata, et tibicinem illum certamine superatum velut ursum bipedem corio exsecto nudis et laceris visceribus reliquerunt. <span class="br"></span><span class="lineNumber">14</span><span class="br"></span>Ita Marsyas in poenam cecinit et cecidit. Enimvero Apollinem tam humilis victoriae puditum est.</p>
</section>
<section class="div2">
<p>4. Tibicen quidam fuit Antigenidas, omnis voculae melleus modulator et idem omnimodis peritus modificator, 



</p></section><notes><section class="footnotes"><ul><li class="note" id="note_LCL534_252_3"><a class="footnoteCrossrefLink" href="#target_note_LCL534_252_3" title="Click to highlight in text"><sup class="lineRef">3</sup>Apollo <span class="italic">secl. Krüger</span></a></li><script type="text/javascript">document.getElementById('note_LCL534_252_3').style.display = "none";</script><li class="note" id="note_LCL534_252_4"><a class="footnoteCrossrefLink" href="#target_note_LCL534_252_4" title="Click to highlight in text"><sup class="lineRef">4</sup>soluta <span class="italic">Heinsius</span>: tute ω</a></li><script type="text/javascript">document.getElementById('note_LCL534_252_4').style.display = "none";</script></ul></section></notes></section>