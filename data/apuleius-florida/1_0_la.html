<section class="div1 language" lang="la"><header><hgroup><h1>APULEIUS</h1></hgroup></header>
<h1><span class="ac">&lt;FLORIDA&gt;<a class="footnoteLink" href="#note_LCL534_246_1" id="target_note_LCL534_246_1"><sup>1</sup></a></span></h1>
<section class="div2">
<p class="noindent">1. Ut ferme religiosis viantium moris est, cum aliqui lucus aut aliqui locus sanctus in via oblatus est, votum postulare, pomum apponere, paulisper adsidere, <span class="br"></span><span class="lineNumber">2</span><span class="br"></span>ita mihi ingresso sanctissimam istam civitatem, quamquam oppido festinem, praefanda venia et habenda oratio et inhibenda properatio est. <span class="br"></span><span class="lineNumber">3</span><span class="br"></span>Neque enim iustius religiosam moram viatori obiecerit aut ara floribus redimita aut spelunca frondibus inumbrata aut quercus cornibus onerata aut fagus pellibus coronata, <span class="br"></span><span class="lineNumber">4</span><span class="br"></span>vel enim colliculus saepimine consecratus vel truncus dolamine effigiatus vel caespes libamine umigatus vel lapis unguine delibutus. <span class="br"></span><span class="lineNumber">5</span><span class="br"></span>Parva haec quippe et quamquam paucis percontantibus adorata, tamen ignorantibus transcursa.</p>
</section>
<section class="div2">
<p>2. At non itidem maior meus Socrates, qui cum decorum adulescentem et diutule tacentem conspicatus foret, “ut te videam,” inquit, “aliquid et loquere.” <span class="br"></span><span class="lineNumber">2</span><span class="br"></span>Scilicet Socrates tacentem hominem non videbat; etenim arbitrabatur homines non oculorum, sed mentis acie et animi obtutu 

</p></section><notes><section class="footnotes"><ul><li class="note" id="note_LCL534_246_1"><a class="footnoteCrossrefLink" href="#target_note_LCL534_246_1" title="Click to highlight in text"><sup class="lineRef">1</sup><span class="italic">Titulum </span><span class="sc">apvlei platonici floridorvm lib. i </span><span class="italic">praebet</span> φ</a></li><script type="text/javascript">document.getElementById('note_LCL534_246_1').style.display = "none";</script></ul></section></notes></section>