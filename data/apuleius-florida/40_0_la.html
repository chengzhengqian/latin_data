<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
mortuo dilationem atque ita vispillonum manibus extortum velut ab inferis postliminio domum rettulit confestimque spiritum recreavit, confestim animam in corporis latibulis delitiscentem quibusdam medicamentis provocavit.</p>
</section>
<section class="div2">
<p>20. Sapientis viri super mensam celebre dictum est: “Prima,” inquit, “creterra ad sitim pertinet, secunda ad hilaritatem, tertia ad voluptatem, quarta ad insaniam.” <span class="br"></span><span class="lineNumber">2</span><span class="br"></span>Verum enimvero Musarum creterra versa vice quanto crebrior quantoque meracior, tanto propior ad animi sanitatem. <span class="br"></span><span class="lineNumber">3</span><span class="br"></span>Prima creterra litteratoris ruditatem<a class="footnoteLink" href="#note_LCL534_324_65" id="target_note_LCL534_324_65"><sup>65</sup></a> eximit, secunda grammatici doctrina instruit, tertia rhetoris eloquentia armat. Hactenus a plerisque potatur: <span class="br"></span><span class="lineNumber">4</span><span class="br"></span>ego et alias creterras Athenis bibi—poeticae conditam,<a class="footnoteLink" href="#note_LCL534_324_66" id="target_note_LCL534_324_66"><sup>66</sup></a> geometriae limpidam, musicae dulcem, dialecticae austerulam, iam vero universae philosophiae inexplebilem scilicet &lt;et&gt;<a class="footnoteLink" href="#note_LCL534_324_67" id="target_note_LCL534_324_67"><sup>67</sup></a> nectaream. <span class="br"></span><span class="lineNumber">5</span><span class="br"></span>Canit enim Empedocles carmina, Plato dialogos, Socrates hymnos, Epicharmus comoedias,<a class="footnoteLink" href="#note_LCL534_324_68" id="target_note_LCL534_324_68"><sup>68</sup></a> Xenophon historias, Crates satiras: <span class="br"></span><span class="lineNumber">6</span><span class="br"></span>Apuleius vester haec omnia novemque Musas pari studio colit, maiore scilicet voluntate quam facultate, eoque propensius fortasse laudandus est, quod omnibus bonis in rebus conatus in laude, effectus in casu est, <span class="br"></span><span class="lineNumber">7</span><span class="br"></span>ita ut contra in maleficiis etiam cogitata scelera, non perfecta adhuc vindicantur, cruenta mente, pura manu. <span class="br"></span><span class="lineNumber">8</span><span class="br"></span>Ergo sicut ad poenam sufficit meditari punienda,




</p></section><notes><section class="footnotes"><ul><li class="note" id="note_LCL534_324_65"><a class="footnoteCrossrefLink" href="#target_note_LCL534_324_65" title="Click to highlight in text"><sup class="lineRef">65</sup>ruditatem <span class="italic">Bechichemus</span>: ruato ω</a></li><script type="text/javascript">document.getElementById('note_LCL534_324_65').style.display = "none";</script><li class="note" id="note_LCL534_324_66"><a class="footnoteCrossrefLink" href="#target_note_LCL534_324_66" title="Click to highlight in text"><sup class="lineRef">66</sup>conditam <span class="italic">Scioppius</span>: comtam ω</a></li><script type="text/javascript">document.getElementById('note_LCL534_324_66').style.display = "none";</script><li class="note" id="note_LCL534_324_67"><a class="footnoteCrossrefLink" href="#target_note_LCL534_324_67" title="Click to highlight in text"><sup class="lineRef">67</sup>et <span class="italic">add. Colvius</span></a></li><script type="text/javascript">document.getElementById('note_LCL534_324_67').style.display = "none";</script><li class="note" id="note_LCL534_324_68"><a class="footnoteCrossrefLink" href="#target_note_LCL534_324_68" title="Click to highlight in text"><sup class="lineRef">68</sup>comoedias <span class="italic">Teuffel in</span> <span class="italic">RE</span> <span class="italic">1.2<sup>2</sup></span> <span class="italic">(1866), 1349 (Kassel-Austin, </span>Poet. Com. Gr. <span class="italic">1.13, no. 25)</span>: modos ω</a></li><script type="text/javascript">document.getElementById('note_LCL534_324_68').style.display = "none";</script></ul></section></notes></section>