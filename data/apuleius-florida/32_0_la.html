<section class="div1 language" lang="la"><header><hgroup><h1>APULEIUS</h1></hgroup></header><section class="div2">
<p class="noindent">quippe, si fides fabulis, Orpheus exsilio desolatus, Arion navigio praecipitatus, ille immanium bestiarum delenitor, hic misericordium beluarum oblectator, ambo miserrimi cantores, quia non sponte ad laudem, sed necessario ad salutem nitebantur. <span class="br"></span><span class="lineNumber">16</span><span class="br"></span>Eos ego impensius admirarer, si hominibus potius quam bestiis placuissent. Avibus haec secretaria utiquam magis congruerint, merulis et lusciniis et oloribus. <span class="br"></span><span class="lineNumber">17</span><span class="br"></span>Et merulae in remotis tesquis &lt;cantilenam pueritiae&gt;<a class="footnoteLink" href="#note_LCL534_308_48" id="target_note_LCL534_308_48"><sup>48</sup></a> fringultiunt, lusciniae in solitudine arcana<a class="footnoteLink" href="#note_LCL534_308_49" id="target_note_LCL534_308_49"><sup>49</sup></a> canticum adulescentiae garriunt, olores apud avios fluvios carmen senectae meditantur. <span class="br"></span><span class="lineNumber">18</span><span class="br"></span>Enimvero qui pueris et adulescentibus et senibus utile carmen prompturus est, in mediis milibus hominum canat, ita ut hoc meum de virtutibus Orfiti carmen est, <span class="br"></span><span class="lineNumber">19</span><span class="br"></span>serum quidem fortasse, sed serium, nec minus gratum quam utile Carthaginiensium pueris et iuvenibus et senibus, <span class="br"></span><span class="lineNumber">20</span><span class="br"></span>quos indulgentia sua praecipuus omnium proconsul sublevavit temperatoque desiderio et moderato remedio dedit pueris saturitatem, iuvenibus hilaritatem, senibus securitatem. <span class="br"></span><span class="lineNumber">21</span><span class="br"></span>Metuo quidem, Scipio, quoniam laudes tuas attigi, ne me impraesentiarum refrenet vel tua generosa modestia vel mea ingenua verecundia. <span class="br"></span><span class="lineNumber">22</span><span class="br"></span>Sed nequeo quin ex plurimis, quae in te meritissimo admiramur, ex his plurimis quin vel paucissima attingam. Vos ea mecum, cives ab eo servati, recognoscite.<a class="footnoteLink" href="#note_LCL534_308_50" id="target_note_LCL534_308_50"><sup>50</sup></a></p>
</section>
<section class="div2">
<p>18. Tanta multitudo ad audiendum convenistis, ut potius gratulari Carthagini debeam, quod tam multos eruditionis amicos habet, quam excusare, quod philosophus 



</p></section><notes><section class="footnotes"><ul><li class="note" id="note_LCL534_308_48"><a class="footnoteCrossrefLink" href="#target_note_LCL534_308_48" title="Click to highlight in text"><sup class="lineRef">48</sup>cantilenam pueritiae <span class="italic">add. Kronenberg</span></a></li><script type="text/javascript">document.getElementById('note_LCL534_308_48').style.display = "none";</script><li class="note" id="note_LCL534_308_49"><a class="footnoteCrossrefLink" href="#target_note_LCL534_308_49" title="Click to highlight in text"><sup class="lineRef">49</sup>arcana <span class="italic">Haupt,</span> <span class="italic">Opuscula</span> <span class="italic">3.326</span>: Africana Ï‰</a></li><script type="text/javascript">document.getElementById('note_LCL534_308_49').style.display = "none";</script><li class="note" id="note_LCL534_308_50"><a class="footnoteCrossrefLink" href="#target_note_LCL534_308_50" title="Click to highlight in text"><sup class="lineRef">50</sup><span class="italic">Titulum </span><span class="sc">apvlei platonici floridorvm lib. iii explic. incipit iiii</span><span class="italic"> praebet</span> <span class="italic">F</span></a></li><script type="text/javascript">document.getElementById('note_LCL534_308_50').style.display = "none";</script></ul></section></notes></section>