<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
velle nec reddere, <span class="br"></span><span class="lineNumber">23</span><span class="br"></span>usque dum Protagoras eum ad iudices provocavit, expositaque condicione, qua docendum receperat, anceps argumentum ambifariam proposuit. <span class="br"></span><span class="lineNumber">24</span><span class="br"></span>“Nam sive ego vicero,” inquit, “solvere mercedem debebis ut condemnatus, seu tu viceris, nihilo minus reddere debebis ut pactus, quippe qui hanc causam primam penes iudices viceris. <span class="br"></span><span class="lineNumber">25</span><span class="br"></span>Ita, si vincis, in condicionem incidisti; si vinceris, in damnationem.” <span class="br"></span><span class="lineNumber">26</span><span class="br"></span>Quid quaeris? Ratio conclusa iudicibus acriter et invincibiliter videbatur. Enimvero Evathlus, utpote tanti veteratoris perfectissimus discipulus, biceps illud argumentum retorsit. <span class="br"></span><span class="lineNumber">27</span><span class="br"></span>Nam “si ita est,” inquit, “neutro modo quod petis debeo. Aut enim vinco et iudicio dimittor, aut vincor et pacto absolvor, ex quo non debeo mercedem, si hanc primam causam fuero penes iudices victus. Ita me omni modo liberat sententia,<a class="footnoteLink" href="#note_LCL534_316_52" id="target_note_LCL534_316_52"><sup>52</sup></a> si vinco, condicio, si vincor.” <span class="br"></span><span class="lineNumber">28</span><span class="br"></span>Nonne vobis videntur haec sophistarum argumenta obversa invicem vice spinarum, quas ventus convolverit, inter se cohaerere, paribus utrimque aculeis, simili penetratione, mutuo vulnere? <span class="br"></span><span class="lineNumber">29</span><span class="br"></span>Atque ideo merces Protagorae tam aspera, tam senticosa versutis et avaris relinquenda est: cui scilicet multo tanta praestat illa altera merces, quam Thalen memorant suasisse.</p>
<p><span class="br"></span><span class="lineNumber">30</span><span class="br"></span>Thales Milesius ex septem illis sapientiae memoratis viris facile praecipuus (enim geometriae penes Graios primus repertor et naturae rerum certissimus explorator et astrorum peritissimus contemplator) maximas res parvis lineis repperit: <span class="br"></span><span class="lineNumber">31</span><span class="br"></span>temporum ambitus, ventorum flatus, stellarum


</p></section><notes><section class="footnotes"><ul><li class="note" id="note_LCL534_316_52"><a class="footnoteCrossrefLink" href="#target_note_LCL534_316_52" title="Click to highlight in text"><sup class="lineRef">52</sup>sententia <span class="italic">huc transpos.</span> <span class="italic">Helm</span>:<span class="italic"> post</span> vincor <span class="italic">habet</span> ω</a></li><script type="text/javascript">document.getElementById('note_LCL534_316_52').style.display = "none";</script></ul></section></notes></section>