<section class="div1 language" lang="la"><header><hgroup><h1>APULEIUS</h1></hgroup></header><section class="div2">
</section>
<section class="div2">
<p>17. Viderint quibus mos est oggerere se negotiosis<a class="footnoteLink" href="#note_LCL534_304_44" id="target_note_LCL534_304_44"><sup>44</sup></a> praesidibus, ut impatientia linguae commendationem ingenii quaerant et affectata amicitiae vestrae specie glorientur. Utrumque enim a me, Scipio Orfite, longe abest. <span class="br"></span><span class="lineNumber">2</span><span class="br"></span>Nam et quantulumcumque ingenium meum iam pridem pro captu suo hominibus notius est quam ut indigeat novae commendationis, <span class="br"></span><span class="lineNumber">3</span><span class="br"></span>et gratiam tuam tuorumque similium malo quam iacto, magisque sum tantae amicitiae cupitor quam gloriator, quoniam cupere nemo nisi vere [putem]<a class="footnoteLink" href="#note_LCL534_304_45" id="target_note_LCL534_304_45"><sup>45</sup></a> potest, potest autem quivis falso gloriari.</p>
<p><span class="br"></span><span class="lineNumber">4</span><span class="br"></span>Ad hoc ita semper ab ineunte aevo bonas artes sedulo colui, eamque existimationem morum ac studiorum cum in provincia nostra tum etiam Romae penes amicos tuos quaesisse me tute ipse locupletissimus testis es, ut non minus vobis amicitia mea capessenda sit quam mihi vestra concupiscenda. <span class="br"></span><span class="lineNumber">5</span><span class="br"></span>Quippe non prompte veniam impertire rarenter adeundi assiduitatem eius requirentis est, summumque argumentum amoris frequentibus delectari, cessantibus obirasci, perseverantem celebrare, desinentem desiderare, quoniam necesse est &lt;gratam praesentiam&gt;<a class="footnoteLink" href="#note_LCL534_304_46" id="target_note_LCL534_304_46"><sup>46</sup></a> eiusdem esse cuius angat absentia.</p>
<p><span class="br"></span><span class="lineNumber">6</span><span class="br"></span>Ceterum vox cohibita silentio perpeti non magis usui erit quam nares gravedine oppletae, aures spurcitie obseratae, oculi albugine obducti. <span class="br"></span><span class="lineNumber">7</span><span class="br"></span>Quid si manus manicis restringantur, quid si pedes pedicis coartentur, iam rector 




</p></section><notes><section class="footnotes"><ul><li class="note" id="note_LCL534_304_44"><a class="footnoteCrossrefLink" href="#target_note_LCL534_304_44" title="Click to highlight in text"><sup class="lineRef">44</sup>negotiosis <span class="italic">Stewechius</span>: et otiosis Ï‰</a></li><script type="text/javascript">document.getElementById('note_LCL534_304_44').style.display = "none";</script><li class="note" id="note_LCL534_304_45"><a class="footnoteCrossrefLink" href="#target_note_LCL534_304_45" title="Click to highlight in text"><sup class="lineRef">45</sup>putem <span class="italic">del. Contarenus</span></a></li><script type="text/javascript">document.getElementById('note_LCL534_304_45').style.display = "none";</script><li class="note" id="note_LCL534_304_46"><a class="footnoteCrossrefLink" href="#target_note_LCL534_304_46" title="Click to highlight in text"><sup class="lineRef">46</sup>gratam praesentiam <span class="italic">add. Helm post Colvium</span></a></li><script type="text/javascript">document.getElementById('note_LCL534_304_46').style.display = "none";</script></ul></section></notes></section>