<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
 varias rerum nec non orationes laudatas disertis nec non dialogos laudatos philosophis, <span class="br"></span><span class="lineNumber">29</span><span class="br"></span>atque haec et alia eiusdem modi tam Graece quam Latine, gemino uoto, pari studio, simili stilo.</p>
<p><span class="br"></span><span class="lineNumber">30</span><span class="br"></span>Quae utinam possem equidem non singillatim ac discretim, sed cunctim et coacervatim tibi, proconsul [ut]<a class="footnoteLink" href="#note_LCL534_270_13" id="target_note_LCL534_270_13"><sup>13</sup></a> optime, offerre ac praedicabili testimonio tuo ad omnem nostram Camenam frui! <span class="br"></span><span class="lineNumber">31</span><span class="br"></span>Non hercule penuria laudis, quae mihi dudum integra et florens per omnes antecessores tuos ad te reservata est, sed quoniam nulli me probatiorem uolo, quam quem ipse ante omnis merito probo. Enim sic Natura comprobatum est, ut eum quem laudes etiam ames, porro quem ames etiam laudari te ab illo velis. <span class="br"></span><span class="lineNumber">32</span><span class="br"></span>Atque ego me dilectorem tuum profiteor, nulla tibi privatim, sed omni publicitus gratia obstrictus, nihil quippe a te impetravi, quia nec postulavi. <span class="br"></span><span class="lineNumber">33</span><span class="br"></span>Sed Philosophia me docuit non tantum beneficium amare sed etiam maleficium, magisque iudicio impertire quam commodo inservire et quod in commune expediat malle quam quod mihi. Igitur bonitatis tuae diligunt plerique fructum, ego studium. <span class="br"></span><span class="lineNumber">34</span><span class="br"></span>Idque facere adortus sum dum moderationem tuam in provincialium negotiis contemplor, qua effectius te amare debeant experti propter beneficium, expertes propter 


</p></section><notes><section class="footnotes"><ul><li class="note" id="note_LCL534_270_13"><a class="footnoteCrossrefLink" href="#target_note_LCL534_270_13" title="Click to highlight in text"><sup class="lineRef">13</sup>ut <span class="italic">del. Kr√ºger</span></a></li><script type="text/javascript">document.getElementById('note_LCL534_270_13').style.display = "none";</script></ul></section></notes></section>