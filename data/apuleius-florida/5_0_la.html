<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
seu tu velles Aeolium simplex sive Iastium varium seu Lydium querulum seu Phrygium religiosum seu Dorium bellicosum. <span class="br"></span><span class="lineNumber">2</span><span class="br"></span>Is igitur cum esset in tibicinio adprime nobilis, nihil aeque se laborare et animo angi et mente dicebat, quam quod monumentarii ceraulae “tibicines” dicerentur. <span class="br"></span><span class="lineNumber">3</span><span class="br"></span>Sed ferret aequo animo hanc nominum communionem, si mimos spectavisset: animadverteret illic paene simili purpura alios praesidere, alios vapulare; <span class="br"></span><span class="lineNumber">4</span><span class="br"></span>itidem si munera nostra spectaret: nam illic quoque videret hominem praesidere, hominem depugnare; togam quoque parari et voto et funeri, item pallio cadavera operiri et philosophos amiciri.</p>
</section>
<section class="div2">
<p>5. Bono enim studio in theatrum convenistis, ut qui sciatis non locum auctoritatem orationi derogare, sed cum primis hoc spectandum esse, quid in theatro deprehendas. <span class="br"></span><span class="lineNumber">2</span><span class="br"></span>Nam si mimus est, riseris, si funerepus, timueris, si comoedia est, faveris, si philosophus, didiceris.</p>
</section>
<section class="div2">
<p>6. Indi, gens populosa cultoribus et finibus maxima, procul a nobis ad orientem siti, prope oceani reflexus et solis exortus, primis sideribus, ultimis terris, super Aegyptios eruditos et Iudaeos superstitiosos et Nabataeos mercatores et fluxos vestium Arsacidas et frugum pauperes Ityraeos et odorum divites Arabas—<span class="br"></span><span class="lineNumber">2</span><span class="br"></span>eorum igitur Indorum non aeque miror eboris strues et piperis messes et cinnami merces et ferri temperacula et argenti metalla et 


</p></section><notes></notes></section>