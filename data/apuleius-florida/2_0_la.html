<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
considerandos. <span class="br"></span><span class="lineNumber">3</span><span class="br"></span>Nec ista re cum Plautino milite congruebat, qui ita ait:</p>
<blockquote><p><span class="line">“Pluris est oculatus testis unus quam auriti decem.”</span><span class="linebreak"></span></p></blockquote>
<p class="noindent"><span class="br"></span><span class="lineNumber">4</span><span class="br"></span>Immo enimvero hunc versum ille ad examinandos homines converterat:</p>
<blockquote><p><span class="line">“Pluris est auritus testis unus quam oculati decem.”</span><span class="linebreak"></span></p></blockquote>
<p><span class="br"></span><span class="lineNumber">5</span><span class="br"></span>Ceterum si magis pollerent oculorum quam animi iudicia, profecto de sapientia foret aquilae concedendum. <span class="br"></span><span class="lineNumber">6</span><span class="br"></span>Homines enim neque longule dissita neque proxime assita possumus cernere, verum omnes quodam modo caecutimus: <span class="br"></span><span class="lineNumber">7</span><span class="br"></span>ac si ad oculos et obtutum istum terrenum redigas et hebetem, profecto verissime poeta egregius dixit velut nebulam nobis ob oculos offusam, nec cernere nos nisi intra lapidis iactum valere. <span class="br"></span><span class="lineNumber">8</span><span class="br"></span>Aquila enimvero cum se nubium tenus altissime sublimavit, evecta alis totum istud spatium, qua pluitur et ninguitur, ultra quod cacumen nec fulmini nec fulguri locus est, in ipso, ut ita dixerim, solo aetheris et fastigio hiemis—<span class="br"></span><span class="lineNumber">9</span><span class="br"></span>cum igitur eo sese aquila extulit, nutu clementi laevorsum vel dextrorsum tanta mole corporis labitur, velificatas alas quo libuit advertens modico caudae gubernaculo; <span class="br"></span><span class="lineNumber">10</span><span class="br"></span>inde cuncta despiciens, ibidem pinnarum remittens indefessa remigia, ac paulisper cunctabundo volatu paene eodem loco pendula circumtuetur, et quaerit quorsus potissimum in praedam superne sese ruat fulminis vicem; <span class="br"></span><span class="lineNumber">11</span><span class="br"></span>de caelo improvisa, simul campis pecua, simul montibus feras, simul homines urbibus uno 


</p></section><notes></notes></section>