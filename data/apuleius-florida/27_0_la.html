<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
aut sunt aut etiam erunt, inter optimos clarissime, inter clarissimos optime, inter utrosque doctissime, <span class="br"></span><span class="lineNumber">32</span><span class="br"></span>quibus tandem verbis pro hoc tuo erga me animo gratias habitum et commemoratum eam, qua digna ratione tam honorificam benignitatem tuam celebrem, qua remuneratione dicendi gloriam tui facti aequiperem, nondum hercle reperio. <span class="br"></span><span class="lineNumber">33</span><span class="br"></span>Sed quaeram sedulo et conitar,</p>
<blockquote><p><span class="line">dum memor ipse mei, dum spiritus hos regit artus.</span><span class="linebreak"></span></p></blockquote>
<p class="noindent">Nam nunc impraesentiarum (neque enim diffitebor) laetitia facundiae obstrepit et cogitatio voluptate impeditur; ac mens occupata delectatione mavult impraesentiarum gaudere quam praedicare. <span class="br"></span><span class="lineNumber">34</span><span class="br"></span>Quid faciam? Cupio gratus videri, sed prae gaudio nondum mihi vacat gratias agere. Nemo me, nemo ex illis tristioribus velit in isto vituperare, quod honorem meum non minus vereor<a class="footnoteLink" href="#note_LCL534_298_40" id="target_note_LCL534_298_40"><sup>40</sup></a> quam intellego, quod clarissimi et eruditissimi viri tanto testimonio exsulto. <span class="br"></span><span class="lineNumber">35</span><span class="br"></span>Quippe testimonium mihi perhibuit in curia Carthaginiensium non minus splendidissimum quam benignissimum; vir consularis, cui etiam notum esse tantummodo summus honor est, is etiam laudator mihi apud principes Africae viros quodam modo astitit. <span class="br"></span><span class="lineNumber">36</span><span class="br"></span>Nam, ut comperior, nudius tertius libello misso, per quem postulabat locum celebrem statuae meae, cum primis commemoravit inter nos iura amicitiae a commilitio studiorum eisdem magistris honeste inchoata; tunc postea vota omnia mea secundum



</p></section><notes><section class="footnotes"><ul><li class="note" id="note_LCL534_298_40"><a class="footnoteCrossrefLink" href="#target_note_LCL534_298_40" title="Click to highlight in text"><sup class="lineRef">40</sup>vereor <span class="italic">ed.</span> <span class="italic">Aldina</span>: mereor Ï‰</a></li><script type="text/javascript">document.getElementById('note_LCL534_298_40').style.display = "none";</script></ul></section></notes></section>