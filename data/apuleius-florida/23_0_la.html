<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
nihil tantum, nihil tantulum faciam, quin eius vos et gnaros et iudices habeam)<span class="br"></span><span class="lineNumber">4</span><span class="br"></span>â€”quid igitur &lt;me&gt;<a class="footnoteLink" href="#note_LCL534_290_34" id="target_note_LCL534_290_34"><sup>34</sup></a> de repentino ab hoc splendidissimo conspectu vestro distulerim. E<span class="br"></span><span class="lineNumber">5</span><span class="br"></span>xemplum eius rei paulo secus simillimum memorabo, quam improvisa pericula hominibus subito oboriantur, de Philemone comico. De ingenio eius qui satis nostis, de interitu paucis cognoscite. An etiam de ingenio pauca vultis?</p>
<p><span class="br"></span><span class="lineNumber">6</span><span class="br"></span>Poeta fuit hic Philemon, mediae comoediae scriptor, fabulas cum Menandro in scaenam dictavit certavitque cum eo, fortasse impar, certe aemulus, namque eum etiam vicit saepenumero (pudet dicere). <span class="br"></span><span class="lineNumber">7</span><span class="br"></span>Reperias tamen apud ipsum multos sales, argumenta lepide inflexa, agnitus lucide explicatos, personas rebus competentes, sententias vitae congruentes, ioca non infra soccum, seria non usque ad coturnum. <span class="br"></span><span class="lineNumber">8</span><span class="br"></span>Rarae apud illum corruptelae, tuti errores, concessi amores. <span class="br"></span><span class="lineNumber">9</span><span class="br"></span>Nec eo minus et leno periurus et amator fervidus et servulus callidus et amica illudens et uxor inhibens et mater indulgens et patruus obiurgator et sodalis opitulator et miles proeliator, sed et parasiti edaces et parentes tenaces et meretrices procaces.</p>
<p><span class="br"></span><span class="lineNumber">10</span><span class="br"></span>Hisce laudibus diu in arte comoedica nobilis, forte recitabat partem fabulae, quam recens fecerat, cumque iam in tertio actu, quod genus in comoedia fieri amat, iucundiores affectus moveret, imber repentino coortus, ita ut mihi ad vos venit usus nuperrime, differri auditorii coetum et auditionis coeptum coegit: <span class="br"></span><span class="lineNumber">11</span><span class="br"></span>reliquum tamen, variis 


</p></section><notes><section class="footnotes"><ul><li class="note" id="note_LCL534_290_34"><a class="footnoteCrossrefLink" href="#target_note_LCL534_290_34" title="Click to highlight in text"><sup class="lineRef">34</sup>me <span class="italic">add. van der Vliet</span></a></li><script type="text/javascript">document.getElementById('note_LCL534_290_34').style.display = "none";</script></ul></section></notes></section>