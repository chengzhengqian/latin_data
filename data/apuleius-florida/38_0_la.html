<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
igitur principium mihi apud vestras auris auspicatissimum ab Aesculapio deo capiam, qui arcem nostrae Carthaginis indubitabili numine propitius respicit. <span class="br"></span><span class="lineNumber">38</span><span class="br"></span>Eius dei hymnum Graeco et Latino carmine vobis ecce iam canam<a class="footnoteLink" href="#note_LCL534_320_55" id="target_note_LCL534_320_55"><sup>55</sup></a> illi a me dedicatum. Sum enim non ignotus illi sacricola nec recens cultor nec ingratus antistes, ac iam et prorsa et vorsa facundia veneratus sum, <span class="br"></span><span class="lineNumber">39</span><span class="br"></span>ita ut etiam nunc hymnum eius utraque lingua canam, cui dialogum similiter Graecum et Latinum praetexui, in quo sermocinabuntur Sabidius Severus et Iulius Persius, <span class="br"></span><span class="lineNumber">40</span><span class="br"></span>viri et inter se mutuo et vobis [et]<a class="footnoteLink" href="#note_LCL534_320_56" id="target_note_LCL534_320_56"><sup>56</sup></a> utilitatibus publicis merito amicissimi, doctrina et eloquentia et benivolentia paribus, incertum modestia quietiores an industria promptiores an honoribus clariores. <span class="br"></span><span class="lineNumber">41</span><span class="br"></span>Quibus cum sit summa concordia, tamen haec sola aemulatio et in hoc unum certamen est, uter eorum magis Carthaginem diligat, atque summis medullitus viribus contendunt ambo, vincitur neuter. <span class="br"></span><span class="lineNumber">42</span><span class="br"></span>Eorum ego sermonem ratus et vobis auditu gratissimum et mihi compositu congruentem et &lt;deo&gt;<a class="footnoteLink" href="#note_LCL534_320_57" id="target_note_LCL534_320_57"><sup>57</sup></a> dedicatu religiosum, in principio libri facio quendam ex his, qui mihi Athenis condidicerunt, percontari a Persio Graece quae ego pridie in templo Aesculapi disseruerim, <span class="br"></span><span class="lineNumber">43</span><span class="br"></span>paulatimque illis Severum adiungo, cui interim Romanae linguae partes dedi. Nam et Persius, quamvis et ipse optime possit, tamen hodie vobis atticissabit.</p>
</section><notes><section class="footnotes"><ul><li class="note" id="note_LCL534_320_55"><a class="footnoteCrossrefLink" href="#target_note_LCL534_320_55" title="Click to highlight in text"><sup class="lineRef">55</sup>iam canam <span class="italic">Helm</span>:<span class="italic"> </span>canam iam Ï‰</a></li><script type="text/javascript">document.getElementById('note_LCL534_320_55').style.display = "none";</script><li class="note" id="note_LCL534_320_56"><a class="footnoteCrossrefLink" href="#target_note_LCL534_320_56" title="Click to highlight in text"><sup class="lineRef">56</sup>et <span class="italic">seclusi</span></a></li><script type="text/javascript">document.getElementById('note_LCL534_320_56').style.display = "none";</script><li class="note" id="note_LCL534_320_57"><a class="footnoteCrossrefLink" href="#target_note_LCL534_320_57" title="Click to highlight in text"><sup class="lineRef">57</sup>deo <span class="italic">add. Kronenberg</span></a></li><script type="text/javascript">document.getElementById('note_LCL534_320_57').style.display = "none";</script></ul></section></notes></section>