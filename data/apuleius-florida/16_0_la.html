<section class="div1 language" lang="la"><header><hgroup><h1>APULEIUS</h1></hgroup></header><section class="div2">
<p class="noindent">Suis frugibus indigentes aliena furatum eunt et vicinorum flores decerpunt, scilicet ut eos flores carduis suis misceant; ad eundem modum qui suae virtutis sterilis est . . .</p>
</section>
<section class="div2">
<p>12. Psittacus [avis]<a class="footnoteLink" href="#note_LCL534_276_18" id="target_note_LCL534_276_18"><sup>18</sup></a> Indiae avis est, instar illi minimo minus quam columbarum, sed color non columbarum: non enim lacteus ille vel lividus vel utrumque, subluteus aut sparsus est, sed color psittaco viridis et intimis plumulis et extimis palmulis, nisi quod sola cervice distinguitur. <span class="br"></span><span class="lineNumber">2</span><span class="br"></span>Enimvero cervicula eius circulo mineo velut aurea torqui pari fulgoris circumactu cingitur et coronatur. Rostri prima duritia: cum in petram quampiam concitus altissimo uolatu praecipitat, rostro se velut ancora excipit. <span class="br"></span><span class="lineNumber">3</span><span class="br"></span>Sed et capitis eadem duritia quae rostri. Cum sermonem nostrum cogitur aemulari, ferrea clavicula caput tunditur, imperium magistri ut persentiscat; haec discenti ferula est.</p>
<p><span class="br"></span><span class="lineNumber">4</span><span class="br"></span>Discit autem statim pullus usque ad duos aetatis suae annos, dum facile os, uti conformetur, dum tenera lingua, uti convibretur; senex autem captus et indocilis est et obliviosus. <span class="br"></span><span class="lineNumber">5</span><span class="br"></span>Verum ad disciplinam humani sermonis facilior est psittacus glande qui vescitur et cuius in pedibus ut hominis quini digituli numerantur. <span class="br"></span><span class="lineNumber">6</span><span class="br"></span>Non enim omnibus psittacis id insigne, sed illud omnibus proprium, quod eis lingua latior quam ceteris avibus; eo facilius verba hominis articulant patentiore plectro et palato. <span class="br"></span><span class="lineNumber">7</span><span class="br"></span>Id vero, quod didicit, ita similiter nobis canit vel potius eloquitur, ut, vocem si audias, hominem putes: nam &lt;corvum&gt;<a class="footnoteLink" href="#note_LCL534_276_19" id="target_note_LCL534_276_19"><sup>19</sup></a> quidem si audias, id est crocitare,<a class="footnoteLink" href="#note_LCL534_276_20" id="target_note_LCL534_276_20"><sup>20</sup></a> non loqui. <span class="br"></span><span class="lineNumber">8</span><span class="br"></span>Verum enimvero et corvus et 



</p></section><notes><section class="footnotes"><ul><li class="note" id="note_LCL534_276_18"><a class="footnoteCrossrefLink" href="#target_note_LCL534_276_18" title="Click to highlight in text"><sup class="lineRef">18</sup>avis <span class="italic">del. Philomathes</span></a></li><script type="text/javascript">document.getElementById('note_LCL534_276_18').style.display = "none";</script><li class="note" id="note_LCL534_276_19"><a class="footnoteCrossrefLink" href="#target_note_LCL534_276_19" title="Click to highlight in text"><sup class="lineRef">19</sup>corvum <span class="italic">add. Helm</span></a></li><script type="text/javascript">document.getElementById('note_LCL534_276_19').style.display = "none";</script><li class="note" id="note_LCL534_276_20"><a class="footnoteCrossrefLink" href="#target_note_LCL534_276_20" title="Click to highlight in text"><sup class="lineRef">20</sup>id est crocitare <span class="italic">Helm </span>(id est<span class="italic"> iam Fuluius)</span>: idem conate Ï†</a></li><script type="text/javascript">document.getElementById('note_LCL534_276_20').style.display = "none";</script></ul></section></notes></section>