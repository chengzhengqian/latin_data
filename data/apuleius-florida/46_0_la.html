<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
cum die differunt, utrumque colorem Apollo suis alitibus condonavit, candidum olori, nigrum corvo. <span class="br"></span><span class="lineNumber">8</span><span class="br"></span>Quod utinam sicuti cygno cantum indulsit, ita huic quoque vocem tribuisset, ne tam pulchra ales, quae ex omni avitio longe praecellit, voce viduata, deliciae facundi dei, muta viveret et elinguis!‚Äù <span class="br"></span><span class="lineNumber">9</span><span class="br"></span>Id vero ubi corvus audit, hoc solum sibi prae ceteris deesse, dum vult clarissime clangere, ut ne in hoc saltem olori concederet, <span class="br"></span><span class="lineNumber">10</span><span class="br"></span>oblitus offulae, quam mordicus retinebat, toto rictu hiavit atque ita, quod volatu pepererat, cantu amisit; enimvero vulpes, quod cursu amiserat, astu recuperavit. <span class="br"></span><span class="lineNumber">11</span><span class="br"></span>Eandem istam fabulam in pauca cogamus, quantum fieri potest cohibiliter: corvus ut se vocalem probaret, croccire adortus praedae, quam ore gestabat, inductricem compotivit.<a class="footnoteLink" href="#note_LCL534_336_77" id="target_note_LCL534_336_77"><sup>77</sup></a></p>
</section>
<section class="div2">
<p>5.* Iamdudum scio quid hoc significatu flagitetis: ut cetera Latine materiae persequamur. Nam et in principio vobis diversa tendentibus ita memini polliceri, ut neutra pars vestrum, nec qui Graece nec qui Latine petebatis, dictionis huius expertes abiretis. <span class="br"></span><span class="lineNumber">2</span><span class="br"></span>Quapropter, si ita videtur, satis oratio nostra atticissaverit; tempus est in Latium demigrare de Graecia. Nam et quaestionis huius ferme media tenemus, ut, quantum mea opinio est, pars ista posterior, prae illa Graeca quae antevertit, nec argumentis sit effetior nec sententiis rarior nec exemplis pauperior nec oratione defectior.</p>
</section><notes><section class="footnotes"><ul><li class="note" id="note_LCL534_336_77"><a class="footnoteCrossrefLink" href="#target_note_LCL534_336_77" title="Click to highlight in text"><sup class="lineRef">77</sup><span class="italic">Titulum</span> <span class="sc">explicit praefatio, incipit dispvtatio de deo socratis feliciter</span><span class="italic"> praebent BMV</span></a></li><script type="text/javascript">document.getElementById('note_LCL534_336_77').style.display = "none";</script></ul></section></notes></section>