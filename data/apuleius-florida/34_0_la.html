<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent noindent">
vel bibliothecam substituere. <span class="br"></span><span class="lineNumber">9</span><span class="br"></span>Igitur proinde habetote, si curia digna protulero, ut si in ipsa curia me audiatis, si erudita fuerint, ut si in bibliotheca legantur. <span class="br"></span><span class="lineNumber">10</span><span class="br"></span>Quod utinam mihi pro amplitudine auditorii prolixa oratio suppeteret ac non hic maxime clauderet, ubi me facundissimum cuperem. <span class="br"></span><span class="lineNumber">11</span><span class="br"></span>Sed verum verbum est profecto, qui aiunt nihil quicquam homini tam prosperum divinitus datum, quin ei tamen admixtum sit aliquid difficultatis, ut etiam in amplissima quaque laetitia subsit quaepiam vel parva querimonia, coniugatione quadam mellis et fellis: ubi uber, ibi tuber.</p>
<p><span class="br"></span><span class="lineNumber">12</span><span class="br"></span>Id ego cum [in]<a class="footnoteLink" href="#note_LCL534_312_51" id="target_note_LCL534_312_51"><sup>51</sup></a> alias, tum etiam nunc impraesentiarum usu experior. Nam quanto videor plura apud vos habere ad commendationem suffragia, tanto sum ad dicendum nimia reverentia vestri cunctatior, <span class="br"></span><span class="lineNumber">13</span><span class="br"></span>et qui penes extrarios saepenumero promptissime disceptavi, idem nunc penes meos haesito ac (mirum dictum) ipsis illecebris deterreor et stimulis refrenor et incitamentis cohibeor. <span class="br"></span><span class="lineNumber">14</span><span class="br"></span>An non multa mihi apud vos adhortamina suppetunt, quod sum vobis nec lare alienus nec pueritia invisitatus nec magistris peregrinus nec secta incognitus nec voce inauditus nec libris inlectus improbatusve? <span class="br"></span><span class="lineNumber">15</span><span class="br"></span>Ita mihi et patria in concilio Africae, id est vestro, et pueritia apud vos et magistri vos et secta, licet Athenis Atticis confirmata, 


</p></section><notes><section class="footnotes"><ul><li class="note" id="note_LCL534_312_51"><a class="footnoteCrossrefLink" href="#target_note_LCL534_312_51" title="Click to highlight in text"><sup class="lineRef">51</sup>in <span class="italic">del. Floridus</span></a></li><script type="text/javascript">document.getElementById('note_LCL534_312_51').style.display = "none";</script></ul></section></notes></section>