<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
adprime insignis et psallendi musicaeque omnis multo doctissimus ac ferme id aevi, quo Polycrates Samum potiebatur, sed haudquaquam philosophus tyranno dilectus est. <span class="br"></span><span class="lineNumber">13</span><span class="br"></span>Quippe eo commodum dominari orso profugit ex insula clanculo Pythagoras, patre Mnesarcho nuper amisso, quem comperio inter sellularios artifices gemmis faberrime sculpendis laudem magis quam opem quaesisse. <span class="br"></span><span class="lineNumber">14</span><span class="br"></span>Sunt qui Pythagoran aiant eo temporis, inter captivos Cambysae regis Aegyptum cum adveheretur, doctores habuisse Persarum magos ac praecipue Zoroastren, omnis divini arcani antistitem, posteaque eum a quodam Gillo Crotoniensium principe reciperatum. <span class="br"></span><span class="lineNumber">15</span><span class="br"></span>Verum enimvero celebrior fama obtinet sponte eum petisse Aegyptias disciplinas atque ibi a sacerdotibus caerimoniarum incredundas potentias, numerorum admirandas vices, geometriae sollertissimas formulas &lt;didicisse&gt;;<a class="footnoteLink" href="#note_LCL534_284_29" id="target_note_LCL534_284_29"><sup>29</sup></a> <span class="br"></span><span class="lineNumber">16</span><span class="br"></span>nec his artibus animi expletum mox Chaldaeos atque inde Bracmanos (hi sapientes viri sunt, Indiae gens est)â€”eorum ergo Bracmanum gymnosophistas adisse. <span class="br"></span><span class="lineNumber">17</span><span class="br"></span>Chaldaei sideralem scientiam, numinum vagantium statos ambitus, utrorumque varios effectus in genituris hominum ostendere nec non medendi remedia mortalibus latis pecuniis terra caeloque et mari conquisita; <span class="br"></span><span class="lineNumber">18</span><span class="br"></span>Bracmani autem pleraque philosophiae


</p></section><notes><section class="footnotes"><ul><li class="note" id="note_LCL534_284_29"><a class="footnoteCrossrefLink" href="#target_note_LCL534_284_29" title="Click to highlight in text"><sup class="lineRef">29</sup>didicisse <span class="italic">add. u</span></a></li><script type="text/javascript">document.getElementById('note_LCL534_284_29').style.display = "none";</script></ul></section></notes></section>