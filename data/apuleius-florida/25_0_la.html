<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
 poeta optimus personam vitae deposuerit, recta de auditorio eius exsequias eundum, legenda eius esse nunc ossa, mox carmina.</p>
<p><span class="br"></span><span class="lineNumber">19</span><span class="br"></span>Haec ego ita facta, ut commemoravi, olim didiceram, sed hodie sum e meo periculo recordatus. Nam, ut meministis profecto, cum impedita esset imbri recitatio, in propinquum diem vobis volentibus protuli, et quidem Philemonis exemplo paenissime; <span class="br"></span><span class="lineNumber">20</span><span class="br"></span>quippe eodem die in palaestra adeo vehementer talum inverti, ut minimum afuerim, quin articulum etiam a crure defringerem; tamen articulus loco concessit exque eo luxu adhuc fluxus est. <span class="br"></span><span class="lineNumber">21</span><span class="br"></span>Et iam dum eum ingenti plaga reconcilio, iamiam sudoro affatim corpore diutule obrigui; <span class="br"></span><span class="lineNumber">22</span><span class="br"></span>inde acerbus dolor intestinorum coortus modico ante sedatus est, quam me denique violentus exanimaret et Philemonis ritu compelleret ante letum abire quam lectum, potius implere fata quam fanda, consummare potius animam quam historiam. <span class="br"></span><span class="lineNumber">23</span><span class="br"></span>Cum primum igitur apud Persianas aquas leni temperie nec minus utili<a class="footnoteLink" href="#note_LCL534_294_36" id="target_note_LCL534_294_36"><sup>36</sup></a> quam blando fomento gressum reciperavi, <span class="br"></span><span class="lineNumber">24</span><span class="br"></span>nondum quidem ad innitendum idonee, sed quantum ad vos festinanti satis videbatur, veniebam redditum quod pepigeram, cum interim vos mihi beneficio vestro non tantum clauditatem dempsistis, verum etiam pernicitatem addidistis.</p>
<p><span class="br"></span><span class="lineNumber">25</span><span class="br"></span>An non properandum mihi erat, ut pro eo honore vobis multas gratias dicerem, pro quo nullas preces dixeram? 

</p></section><notes><section class="footnotes"><ul><li class="note" id="note_LCL534_294_36"><a class="footnoteCrossrefLink" href="#target_note_LCL534_294_36" title="Click to highlight in text"><sup class="lineRef">36</sup>utili <span class="italic">u</span>: uti Ï‰</a></li><script type="text/javascript">document.getElementById('note_LCL534_294_36').style.display = "none";</script></ul></section></notes></section>