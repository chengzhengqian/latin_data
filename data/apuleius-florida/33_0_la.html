<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
non recusaverim dissertare. <span class="br"></span><span class="lineNumber">2</span><span class="br"></span>Nam et pro amplitudine civitatis frequentia collecta et pro magnitudine frequentiae locus delectus est. <span class="br"></span><span class="lineNumber">3</span><span class="br"></span>Praeterea in auditorio hoc genus spectari debet non pavimenti marmoratio nec proscaenii contabulatio nec scaenae columnatio, sed nec culminum eminentia nec lacunarium refulgentia nec sedilium circumferentia, <span class="br"></span><span class="lineNumber">4</span><span class="br"></span>nec quod hic alias mimus halucinatur, comoedus sermocinatur, tragoedus vociferatur, funerepus periclitatur, praestigiator furatur, histrio gesticulatur ceterique omnes ludiones ostentant populo quod cuiusque artis est, <span class="br"></span><span class="lineNumber">5</span><span class="br"></span>sed istis omnibus supersessis nihil amplius spectari debet quam convenientium ratio et dicentis oratio.</p>
<p><span class="br"></span><span class="lineNumber">6</span><span class="br"></span>Quapropter, ut poetae solent hic ibidem varias civitates substituere, ut ille tragicus, qui in theatro dici facit:</p>
<blockquote><p><span class="line">Liber, qui augusta haec loca Cithaeronis colis,</span><span class="linebreak"></span></p></blockquote>
<p class="noindent"><span class="br"></span><span class="lineNumber">7</span><span class="br"></span>item ille comicus:</p>
<blockquote><p><span class="line">perparvam partim postulat Plautus loci</span><span class="linebreak"></span>
<span class="line">de vostris magnis atque amoenis moenibus,</span><span class="linebreak"></span>
<span class="line">Athenas quo sine architectis conferat,</span><span class="linebreak"></span></p></blockquote>
<p class="noindent"><span class="br"></span><span class="lineNumber">8</span><span class="br"></span>non secus et mihi liceat nullam longinquam et transmarinam civitatem hic, sed enim ipsius Carthaginis vel curiam 





</p></section><notes></notes></section>