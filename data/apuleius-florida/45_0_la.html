<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
<span class="br"></span><span class="lineNumber">4</span><span class="br"></span>Nulla enim res potest esse eadem festinata simul et examinata, nec est quicquam omnium, quod habere possit<a class="footnoteLink" href="#note_LCL534_334_76" id="target_note_LCL534_334_76"><sup>76</sup></a> et laudem diligentiae simul et gratiam celeritatis.</p>
</section>
<section class="div2">
<p>4.* Praebui me quorundam voluntati, qui oppido quam a me desiderabant ut dicerem ex tempore! <span class="br"></span><span class="lineNumber">2</span><span class="br"></span>At est hercule formido ne id mihi evenerit, quod corvo suo evenisse Aesopus fabulatur, id erit ne, dum hanc novam laudem capto, parvam illam quam ante peperi cogar amittere. Sed de apologo quaeritis: non pigebit aliquid fabulari.</p>
<p><span class="br"></span><span class="lineNumber">3</span><span class="br"></span>Corvus et vulpes unam offulam simul viderant eamque raptum festinabant pari studio, impari celeritate, vulpes cursu, corvus volatu. Igitur ales bestiam praevenit et secundo flatu propassis utrimque pinnis praelabitur et anticipat, atque ita praeda simul et victoria laetus, sublime evectus, in quadam proxima quercu in summo eius cacumine tutus sedit. <span class="br"></span><span class="lineNumber">4</span><span class="br"></span>Eo quoque tamen vulpes, quia lapidem nequibat, dolum iecit. Namque eandem arborem successit, et subsistens, cum superne raptorem praeda ovantem videret, laudare astu adorta est: <span class="br"></span><span class="lineNumber">5</span><span class="br"></span>â€œNe ego inscita, quae cum alite Apollinis frustra certaverim, quippe cui iam pridem corpus tam concinnum est, ut neque oppido parvum neque nimis grande sit, sed quantum satis ad usum decoremque, <span class="br"></span><span class="lineNumber">6</span><span class="br"></span>pluma mollis, caput argutum, rostrum validum; iam ipse alis persequax, oculis perspicax, unguibus pertinax. <span class="br"></span><span class="lineNumber">7</span><span class="br"></span>Nam de colore quid dicam? Nam cum duo colores praestabiles forent, piceus et niveus, quibus inter se nox 


</p></section><notes><section class="footnotes"><ul><li class="note" id="note_LCL534_334_76"><a class="footnoteCrossrefLink" href="#target_note_LCL534_334_76" title="Click to highlight in text"><sup class="lineRef">76</sup>possit <span class="italic">Vincentius Bellov. et mss. quidam</span>:<span class="italic"> omittunt mss. cett.</span></a></li><script type="text/javascript">document.getElementById('note_LCL534_334_76').style.display = "none";</script></ul></section></notes></section>