<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
eum opera quisquam adiuverat. <span class="br"></span><span class="lineNumber">20</span><span class="br"></span>Habebat amictui pallium candidum, quod superne circumiecerat: id quoque pallium comperior ipsius laborem fuisse. <span class="br"></span><span class="lineNumber">21</span><span class="br"></span>Etiam pedum tegimenta crepidas sibimet compegerat; etiam anulum in laeva aureum faberrimo signaculo quem ostentabat, ipse eius anuli et orbiculum circulaverat et palam clauserat et gemmam insculpserat. <span class="br"></span><span class="lineNumber">22</span><span class="br"></span>Nondum omnia eius commemoravi. Enim non pigebit me commemorare quod illum non puditum est ostentare, qui magno in coetu praedicavit, fabricatum semet sibi ampullam quoque oleariam, quam gestabat, lenticulari forma, tereti ambitu, pressula rotunditate, <span class="br"></span><span class="lineNumber">23</span><span class="br"></span>iuxtaque honestam strigileculam, recta fastigatione cymulae, flexa tubulatione ligulae, ut et ipsa in manu capulo moraretur et sudor ex ea rivulo laberetur.</p>
<p><span class="br"></span><span class="lineNumber">24</span><span class="br"></span>Quis autem non laudabit hominem tam numerosa arte multiscium, totiugi scientia magnificum, tot utensilium peritia daedalum? Quin et ipse Hippian laudo, sed ingenii eius fecunditatem malo doctrinae quam supellectilis multiformi instrumento aemulari, <span class="br"></span><span class="lineNumber">25</span><span class="br"></span>fateorque me sellularias quidem artes minus callere, vestem de textrina emere, baxeas istas de sutrina praestinare, <span class="br"></span><span class="lineNumber">26</span><span class="br"></span>enimvero anulum nec gestare, gemmam et aurum iuxta plumbum et lapillos nulli aestimare, strigilem et ampullam ceteraque balnei utensilia nundinis mercari. <span class="br"></span><span class="lineNumber">27</span><span class="br"></span>Prorsum enim non eo infitias nec radio nec subula nec lima nec torno nec id genus ferramentis uti nosse, sed pro his praeoptare me fateor uno chartario calamo me reficere poemata omnigenus apta virgae, lyrae, socco, coturno, <span class="br"></span><span class="lineNumber">28</span><span class="br"></span>item satiras ac griphos, item historias


</p></section><notes></notes></section>