<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
tamen hic inchoata est, <span class="br"></span><span class="lineNumber">16</span><span class="br"></span>et vox mea utraque lingua iam vestris auribus ante proximum sexennium probe cognita, quin et libri mei non alia ubique laude carius censentur quam quod iudicio vestro comprobantur. <span class="br"></span><span class="lineNumber">17</span><span class="br"></span>Haec tanta ac totiuga invitamenta communia non minus vos ad audiendum prolectant quam me ad audendum retardant, faciliusque laudes vestras alibi gentium quam apud vos praedicarim: ita apud suos cuique modestia obnoxia est, apud extrarios autem veritas libera. <span class="br"></span><span class="lineNumber">18</span><span class="br"></span>Semper adeo et ubique vos quippe ut parentis ac primos magistros meos celebro mercedemque vobis rependo, non illam, quam Protagora sophista pepigit nec accepit, sed quam Thales sapiens nec pepigit et accepit. Video quid postuletis: utramque narrabo.</p>
<p><span class="br"></span><span class="lineNumber">19</span><span class="br"></span>Protagora, qui sophista fuit longe multiscius et cum primis rhetoricae repertoribus perfacundus, Democriti physici civis aequaevus—inde ei suppeditata doctrina est—, <span class="br"></span><span class="lineNumber">20</span><span class="br"></span>eum Protagoran aiunt cum suo sibi discipulo Evathlo mercedem nimis uberem condicione temeraria pepigisse, uti sibi tum demum id argenti daret, si primo tirocinio agendi penes iudices vicisset. <span class="br"></span><span class="lineNumber">21</span><span class="br"></span>Igitur Evathlus, postquam cuncta illa exorabula iudicantium et decipula adversantium et artificia dicentium, versutus alioqui et ingeniatus ad astutiam, facile perdidicit, <span class="br"></span><span class="lineNumber">22</span><span class="br"></span>contentus scire quod concupierat, coepit nolle quod pepigerat, sed callide nectendis moris frustrari magistrum diutuleque nec agere 

</p></section><notes></notes></section>