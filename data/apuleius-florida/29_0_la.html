<section class="div1 language" lang="la"><header><hgroup><h1>APULEIUS</h1></hgroup></header><section class="div2"><p class="noindent">
spero, in sequentem curiam protulisse, <span class="br"></span><span class="lineNumber">42</span><span class="br"></span>ut salva veneratione, salva reverentia consularis sui viderentur factum eius non aemulati, sed secuti, id est ut integro die beneficium ad me publicum perveniret. <span class="br"></span><span class="lineNumber">43</span><span class="br"></span>Ceterum meminerant, optimi magistratus et benivolentissimi principes, mandatum sibi a vobis quod volebant. Id egone scirem ac praedicare cessarem? Ingratus essem. <span class="br"></span><span class="lineNumber">44</span><span class="br"></span>Quin etiam universo ordini vestro pro amplissimis erga me meritis quantas maximas possum gratias ago atque habeo, qui me in illa curia honestissimis acclamationibus decoravere, in qua curia vel nominari tantummodo summus honor est.</p>
<p><span class="br"></span><span class="lineNumber">45</span><span class="br"></span>Igitur, quod difficile factu erat quodque re vera &lt;erat&gt;<a class="footnoteLink" href="#note_LCL534_302_42" id="target_note_LCL534_302_42"><sup>42</sup></a> arduum, non existimabatur: gratum esse populo, placere ordini, probari magistratibus et principibus, id (praefascine dixerim) iam quodam modo mihi obtigit. <span class="br"></span><span class="lineNumber">46</span><span class="br"></span>Quid igitur superest ad statuae meae honorem, nisi aeris pretium et artificis ministerium? Quae mihi ne in mediocribus quidem civitatibus umquam defuere, nedum<a class="footnoteLink" href="#note_LCL534_302_43" id="target_note_LCL534_302_43"><sup>43</sup></a> Carthagini desint, ubi splendidissimus ordo etiam de rebus maioribus iudicare potius solet quam computare. <span class="br"></span><span class="lineNumber">47</span><span class="br"></span>Sed de hoc tum ego perfectius, cum vos effectius. Quin etiam tibi, nobilitas senatorum, claritudo civium, dignitas amicorum, mox ad dedicationem statuae meae libro etiam conscripto plenius gratias canam eique libro mandabo, <span class="br"></span><span class="lineNumber">48</span><span class="br"></span>uti per omnis provincias eat totoque abhinc orbe totoque abhinc tempore laudes benefacti tui ubique gentium, semper annorum repraesentet.</p>
</section><notes><section class="footnotes"><ul><li class="note" id="note_LCL534_302_42"><a class="footnoteCrossrefLink" href="#target_note_LCL534_302_42" title="Click to highlight in text"><sup class="lineRef">42</sup>erat <span class="italic">add. Krüger</span></a></li><script type="text/javascript">document.getElementById('note_LCL534_302_42').style.display = "none";</script><li class="note" id="note_LCL534_302_43"><a class="footnoteCrossrefLink" href="#target_note_LCL534_302_43" title="Click to highlight in text"><sup class="lineRef">43</sup>nedum <span class="italic">Stewechius</span>: ne ut ω</a></li><script type="text/javascript">document.getElementById('note_LCL534_302_43').style.display = "none";</script></ul></section></notes></section>