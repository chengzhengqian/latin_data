<section class="div1 language" lang="la"><header><hgroup><h1>Lives of Illustrious Men</h1></hgroup></header>
<p>Flacci, ut vix se retineret recitantem a clamore quae illius essent vera esse poemata, se ludos facere.<a class="footnoteLink" href="#note_LCL038_478_69" id="target_note_LCL038_478_69"><sup>69</sup></a> Sero cognovit et Senecam, sed non ut caperetur eius ingenio. Usus est apud Cornutum duorum convictu doctissimorum et sanctissimorum virorum acriter tunc philosophantium, Claudi Agathurni medici Lacedaemonii et Petroni Aristocratis Magnetis, quos unice miratus est et aemulatus, cum aequales essent Cornuti, minor esset ipse.<a class="footnoteLink" href="#note_LCL038_478_70" id="target_note_LCL038_478_70"><sup>70</sup></a></p>
<p>Idem decem fere annis summe dilectus a Paeto Thrasea est ita ut peregrinaretur quoque cum eo aliquando, cognatam eius Arriam uxorem habente.</p>
<p>Fuit morum lenissimorum, verecundiae virginalis, formae pulchrae, pietatis erga matrem et sororem et amitam exemplo sufficientis.</p>
<p>Fuit frugi, pudicus.</p>
<p>Reliquit circa HS viciens matri et sorori scriptis tantum ad matrem codicillis. Cornuto rogavit ut daret sestertia, ut quidam dicunt, C, ut alii, L et argenti facti pondo viginti et libros circa septingentos Chrysippi sive bibliothecam suam omnem. Verum a Cornuto sublatis libris pecunia sororibus, quas heredes frater fecerat, relicta est.<a class="footnoteLink" href="#note_LCL038_478_71" id="target_note_LCL038_478_71"><sup>71</sup></a></p>
<p>Scriptitavit et raro et tarde. Hunc ipsum librum imperfectum reliquit. Versus aliqui dempti<a class="footnoteLink" href="#note_LCL038_478_72" id="target_note_LCL038_478_72"><sup>72</sup></a> sunt ultimo libro,</p>
<notes><section class="footnotes"><ul><li class="note" id="note_LCL038_478_69"><a class="footnoteCrossrefLink" href="#target_note_LCL038_478_69" title="Click to highlight in text"><sup class="lineRef">69</sup>suo ludo faceret, <span class="italic">mss</span>.; <span class="italic">corr. Villeneuve.</span></a></li><script type="text/javascript">document.getElementById('note_LCL038_478_69').style.display = "none";</script><li class="note" id="note_LCL038_478_70"><a class="footnoteCrossrefLink" href="#target_note_LCL038_478_70" title="Click to highlight in text"><sup class="lineRef">70</sup>minores ipse, <span class="italic">mss.</span>; minor esset ipse, <span class="italic">Owen.</span></a></li><script type="text/javascript">document.getElementById('note_LCL038_478_70').style.display = "none";</script><li class="note" id="note_LCL038_478_71"><a class="footnoteCrossrefLink" href="#target_note_LCL038_478_71" title="Click to highlight in text"><sup class="lineRef">71</sup>pecuniam . . . reliquit et, <span class="italic">mss.</span></a></li><script type="text/javascript">document.getElementById('note_LCL038_478_71').style.display = "none";</script><li class="note" id="note_LCL038_478_72"><a class="footnoteCrossrefLink" href="#target_note_LCL038_478_72" title="Click to highlight in text"><sup class="lineRef">72</sup><span class="italic">Owen suggests</span> additi.</a></li><script type="text/javascript">document.getElementById('note_LCL038_478_72').style.display = "none";</script><li class="note" id="note_LCL038_478_48"><a class="footnoteCrossrefLink" href="#target_note_LCL038_478_48" title="Click to highlight in text"><sup class="lineRef">48</sup>There is clearly something wrong here; elsewhere but one sister is mentioned.</a></li><script type="text/javascript">document.getElementById('note_LCL038_478_48').style.display = "none";</script></ul></section></notes></section>