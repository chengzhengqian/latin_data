<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

sordida, illa iucunda, haec acerba, illa propria, haec in causa et in iudicio collocata. Decem his annis proximis HS sexagiens honestissime consequi potuit; noluit. Laborem quaestus recepit, quaestum laboris reiecit; populo Romano adhuc servire non destitit,
<span class="br"></span><span class="lineNumber">24</span><span class="br"></span>sibi servire iam pridem destitit. Hoc tu umquam, Fanni, faceres? et si hos quaestus recipere posses, non eodem tempore et gestum et animam ageres? Dic nunc te ab Roscio HS <span class="sc">iↃↃↃ</span> circumscriptum esse, qui tantas et tam infinitas pecunias non propter inertiam
laboris, sed propter magnificentiam liberalitatis
repudiarit! Quid ego nunc illa dicam. quae vobis in mentem venire certo scio? Fraudabat te in societate Roscius! Sunt iura, sunt formulae de omnibus
rebus constitutae, ne quis aut in genere iniuriae aut in ratione actionis errare possit. Expressae sunt enim ex unius cuiusque damno, dolore, incommodo, calamitate, iniuria publicae a praetore formulae, ad
<span class="br"></span><span class="lineNumber">25</span><span class="br"></span>quas privata lis accommodatur.</p>
</section>
<section class="div2">
<p>IX. Quae cum ita sint, cur non arbitrum pro socio adegeris Q. Roscium, quaero. Formulam non noras? Notissima erat. Iudicio gravi experiri nolebas? Quid ita? propter familiaritatem veterem? Cur ergo laedis? Propter integritatem hominis? Cur igitur insimulas? Propter magnitudinem<a class="footnoteLink" href="#note_LCL240_296_1" id="target_note_LCL240_296_1"><sup>1</sup></a> criminis? Itane vero? quem per





</p></section><notes><section class="footnotes"><ul><li class="note" id="note_LCL240_296_1"><a class="footnoteCrossrefLink" href="#target_note_LCL240_296_1" title="Click to highlight in text"><sup class="lineRef">1</sup>aegritudinem <span class="italic"><span class="sc">MSS</span></span>.: magnitudinem <span class="italic">Manutius.</span></a></li><script type="text/javascript">document.getElementById('note_LCL240_296_1').style.display = "none";</script></ul></section></notes></section>