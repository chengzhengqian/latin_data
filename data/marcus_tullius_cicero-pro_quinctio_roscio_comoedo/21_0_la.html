<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Cluvius est. Quid is dicit? HS <span class="sc">ⅭⅭⅭiↃↃↃ</span> Panurgi nomine Flavium Fannio dissolvisse. Quem tu si ex censu spectas, eques Romanus est, si ex vita, homo clarissimus est, si ex fide, iudicem sumpsisti, si ex veritate, id, quod scire potuit et debuit, dixit.
<span class="br"></span><span class="lineNumber">43</span><span class="br"></span>Nega, nega nunc equiti Romano, homini honesto, iudici tuo credi oportere! Circumspicit, aestuat, negat nos Cluvi testimonium recitaturos. Recitabimus.
Erras; inani et tenui spe te consolaris. Recita testimonium T. Manili et C. Lusci Ocreae, duorum senatorum, hominum ornatissimorum, qui ex Cluvio audierunt. <span class="italic"><span class="sc">testimomum t. manili et c. lusci ocreae.</span></span> Utrum dicis Luscio et Manilio anne Cluvio non esse credendum?</p>
</section>
<section class="div2">
<p>XV. Planius atque apertius dicam: Utrum Luscius et Manilius nihil de HS <span class="sc">ⅭⅭⅭiↃↃↃ</span> ex Cluvio audierunt, an Cluvius falsum Luscio et Manilio dixit? Hoc ego loco soluto et quieto sum animo et, quorsum recidat responsum tuum, non magnopere laboro; firmissimis enim et sanctissimis testimoniis virorum optimorum causa
<span class="br"></span><span class="lineNumber">44</span><span class="br"></span>Rosci communita est. Si iam tibi deliberatum est, quibus abroges fidem iuris iurandi, responde. Manilio et Luscio negas esse credendum? Dic, aude; est tuae contumaciae, arrogantiae vitaeque universae vox. Quid exspectas? quam mox ego Luscium et Manilium dicam ordine esse senatores, aetate grandes


</p></section><notes></notes></section>