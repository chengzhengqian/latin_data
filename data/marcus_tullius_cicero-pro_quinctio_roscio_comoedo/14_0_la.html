<section class="div1 language" lang="la"><header><hgroup><h1>Cicero</h1></hgroup></header><section class="div2">
<p><span class="br"></span><span class="lineNumber">27</span><span class="br"></span>Cuius rei furtum factum erat? Exorditur magna cum expectatione veteris histrionis exponere societatem.</p>
</section>
<section class="div2">
<p>X. “Panurgus,” inquit, “fuit Fanni; is fit ei cum Roscio communis.” Hic primum questus est non leviter Saturius communem factum esse gratis cum Roscio, qui pretio proprius fuisset Fanni. Largitus
est scilicet homo liberalis et dissolutus et
<span class="br"></span><span class="lineNumber">28</span><span class="br"></span>bonitate affluens Fannius Roscio. Sic puto. Quoniam ille hic constitit paulisper, mihi quoque necesse est paulum commorari. Panurgum tu, Saturi, proprium Fanni dicis fuisse. At ego totum Rosci fuisse contendo.
Quid erat enim Fanni? Corpus. Quid Rosci? Disciplina. Facies non erat, ars erat pretiosa.
Ex qua parte erat Fanni, non erat HS <span class="sc">iiii</span>∞, ex qua parte erat Rosci, amplius erat HS <span class="sc">ⅭⅭⅭiↃↃↃ</span>; nemo enim illum ex trunco corporis spectabat, sed ex artificio comico aestimabat; nam illa membra merere per se non amplius poterant duodecim aeris, disciplina, quae erat ab hoc tradita, locabat se non
<span class="br"></span><span class="lineNumber">29</span><span class="br"></span>minus HS <span class="sc">ⅭⅭⅭiↃↃↃ</span>. O societatem captiosam et indignam,
ubi alter, HS <span class="sc">iiii</span>∞, alter, <span class="sc">ⅭⅭⅭiↃↃↃ</span> quod sit, in societatem affert! nisi idcirco moleste pateris, quod HS <span class="sc">iiii</span>∞ tu ex arca proferebas, HS <span class="sc">ⅭⅭⅭiↃↃↃ</span> ex disciplina et artificio Roscius promebat. Quam enim spem et expectationem, quod studium et quem favorem secum in scaenam attulit Panurgus, quod



</p></section><notes></notes></section>