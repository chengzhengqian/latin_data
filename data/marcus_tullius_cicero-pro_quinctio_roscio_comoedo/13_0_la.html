<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

arbitrum circumvenire non posses, cuius de ea re proprium erat<a class="footnoteLink" href="#note_LCL240_298_1" id="target_note_LCL240_298_1"><sup>1</sup></a> iudicium, hunc per iudicem condemnabis,
cuius de ea re nullum est arbitrium? Quin tu hoc crimen aut obice ubi licet agere, aut iacere noli ubi non oportet. Tametsi iam hoc tuo testimonio crimen sublatum est. Nam, quo tu tempore
illa formula uti noluisti, nihil hunc in societatem fraudis fecisse indicasti.<a class="footnoteLink" href="#note_LCL240_298_2" id="target_note_LCL240_298_2"><sup>2</sup></a> Tabulas habes an non? Si non habes, quem ad modum pactio est? si habes, <span class="br"></span><span class="lineNumber">26</span><span class="br"></span>cur non nominas? Dic nunc Roscium abs te petisse. ut familiarem suum sumeres arbitrum! Non petiit. Dic pactionem fecisse, ut absolveretur! Non pepigit. Quaere, quare sit absolutus? Quod erat summa innocentia et integritate. Quid enim factum est? Venisti domum ultro Rosci, satis fecisti; quod temere commisisti, in iudicium ut denuntiaret, rogasti, ut ignosceret; te affuturum negasti, debere tibi ex societate nihil clamitasti. Iudici hic denuntiavit; absolutus est. Tamen fraudis ac furti mentionem facere audes? Perstat in impudentia. “Pactionem enim,” inquit, “mecum fecerat.” Idcirco videlicet, ne condemnaretur. Quid erat causae, cur metueret, ne condemnaretur?—Res erat manifesta, furtum erat apertum.</p>
</section><notes><section class="footnotes"><ul><li class="note" id="note_LCL240_298_1"><a class="footnoteCrossrefLink" href="#target_note_LCL240_298_1" title="Click to highlight in text"><sup class="lineRef">1</sup>non <span class="italic">before</span> erat <span class="italic"><span class="sc">mss.</span>: Manutius delevit.</span></a></li><script type="text/javascript">document.getElementById('note_LCL240_298_1').style.display = "none";</script><li class="note" id="note_LCL240_298_2"><a class="footnoteCrossrefLink" href="#target_note_LCL240_298_2" title="Click to highlight in text"><sup class="lineRef">2</sup><span class="italic">The text is corrupt here. Other readings are</span> iudicasti; ostendisti. <span class="italic">Clark adds</span> Dic enim <span class="italic">before</span> tabulas.</a></li><script type="text/javascript">document.getElementById('note_LCL240_298_2').style.display = "none";</script></ul></section></notes></section>