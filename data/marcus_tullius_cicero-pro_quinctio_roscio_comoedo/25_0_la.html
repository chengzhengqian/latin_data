<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

potius HS <span class="sc">ⅭⅭⅭiↃↃↃ</span> quam <span class="sc">ⅭⅭⅭiↃↃↃ</span> data dixit Fannio a Flavio, cum ex restipulatione pars eius dimidia Rosci esset? Iam intellegis, C. Piso, sibi soli, societati nihil Roscium petisse. Hoc cum sentit Saturius esse apertum, resistere et repugnare contra veritatem non audet, aliud fraudis et insidiarum in eodem vestigio deverticulum reperit.</p>
<p><span class="br"></span><span class="lineNumber">52</span><span class="br"></span>“Petisse,” inquit, “suam partem Roscium a Flavio confiteor, vacuam et integram reliquisse Fanni concedo;
sed, quod sibi exegit, id commune societatis factum esse contendo.” Quo nihil captiosius neque indignius potest dici. Quaero enim, potueritne Roscius ex societate suam partem petere necne. Si non potuit, quem ad modum abstulit? si potuit, quem ad modum non sibi exegit? nam quod sibi
<span class="br"></span><span class="lineNumber">53</span><span class="br"></span>petitur, certe alteri non exigitur. An ita est: Si, quod universae societatis fuisset, petisset, quod tum redactum esset, aequaliter omnes partirentur; nunc cum petierit, quod suae partis esset, non, quod tum abstulit, soli sibi exegit?</p>
</section>
<section class="div2">
<p>XVIII. Quid interest inter eum, qui per se litigat, et eum, qui cognitor est datus? Qui per se litem contestatur, sibi soli petit, alteri nemo potest, nisi qui cognitor est factus. Itane vero? cognitor si fuisset tuus, quod vicisset iudicio, ferres tuum; cum<a class="footnoteLink" href="#note_LCL240_322_1" id="target_note_LCL240_322_1"><sup>1</sup></a> suo nomine petiit, quod abstulit, tibi, non



</p></section><notes><section class="footnotes"><ul><li class="note" id="note_LCL240_322_1"><a class="footnoteCrossrefLink" href="#target_note_LCL240_322_1" title="Click to highlight in text"><sup class="lineRef">1</sup>cum <span class="italic">is supplied by Lambinus</span>: suo nomine <span class="italic"><span class="sc">mss.</span></span></a></li><script type="text/javascript">document.getElementById('note_LCL240_322_1').style.display = "none";</script></ul></section></notes></section>