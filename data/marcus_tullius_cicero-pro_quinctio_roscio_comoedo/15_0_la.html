<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Rosci fuit discipulus! Qui diligebant hunc, illi favebant,
qui admirabantur hunc, illum probabant, qui denique huius nomen audierant, illum eruditum et perfectum existimabant. Sic est vulgus; ex veritate
<span class="br"></span><span class="lineNumber">30</span><span class="br"></span>pauca, ex opinione multa aestimat. Quid sciret ille, perpauci animadvertebant, ubi didicisset, omnes quaerebant; nihil ab hoc pravum et perversum produci posse arbitrabantur. Si veniret ab Statilio, tametsi artificio Roscium superaret, adspicere nemo posset; nemo enim, sicut ex improbo patre probum filium nasci, sic a pessimo histrione bonum comoedum fieri posse existimaret. Quia veniebat a Roscio, plus etiam scire, quam sciebat, videbatur.</p>
</section>
<section class="div2">
<p>XI. Quod item nuper in Erote comoedo usu venit; qui posteaquam e scaena non modo sibilis, sed etiam convicio explodebatur,
sicut in aram confugit in huius domum, disciplinam, patrocinium, nomen itaque perbrevi tem pore, qui ne in novissimis<a class="footnoteLink" href="#note_LCL240_302_1" id="target_note_LCL240_302_1"><sup>1</sup></a> quidem erat histrionibus,
<span class="br"></span><span class="lineNumber">31</span><span class="br"></span>ad primos pervenit comoedos. Quae res extulit eum? Una commendatio huius; qui tamen Panurgum illum, non solum ut Rosci discipulus fuisse diceretur, domum recepit, sed etiam summo cum labore, stomacho miseriaque erudiit. Nam quo quisque est sollertior et ingeniosior, hoc docet iracundius et laboriosius; quod enim ipse celeriter arripuit, id cum tarde percipi videt, discruciatur. Paulo longius




</p></section><notes><section class="footnotes"><ul><li class="note" id="note_LCL240_302_1"><a class="footnoteCrossrefLink" href="#target_note_LCL240_302_1" title="Click to highlight in text"><sup class="lineRef">1</sup>novissimis <span class="italic"><span class="sc">mss.</span></span>: vilissimis <span class="italic">Clark.</span></a></li><script type="text/javascript">document.getElementById('note_LCL240_302_1').style.display = "none";</script></ul></section></notes></section>