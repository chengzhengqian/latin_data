<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

asperum, simplex: <span class="sc">SI paret</span> HS <span class="sc">iↃↃↃ</span> <span class="sc">dariat</span> <span class="italic">Cl</span>—. Hic nisi planum facit HS <span class="sc">iↃↃↃ</span> ad libellam sibi deberi, causam perdit. Quid est in arbitrio? Mite, moderatum: <span class="sc">quantum aequius et melius sit dari.</span> Ille tamen confitetur plus se petere, quam debeatur, sed satis superque habere dicit, quod sibi ab arbitro tribuatur. Itaque alter causae confidit, alter diffidit.
<span class="br"></span><span class="lineNumber">12</span><span class="br"></span>Quae cum ita sint, quaero abs te, quid ita de hac pecunia, de his ipsis HS <span class="sc">iↃↃↃ</span> de tuarum tabularum fide compromissum feceris, arbitrum sumpseris, quantum aequius et melius sit dari repromittique, sic petieris.<a class="footnoteLink" href="#note_LCL240_284_1" id="target_note_LCL240_284_1"><sup>1</sup></a> Quis in hanc rem fuit arbiter? Utinam is quidem Romae esset! Romae est. Utinam adesset in iudicio! Adest. Utinam sederet in consilio C. Pisonis! Ipse C. Piso est. Eundemne tu arbitrum et iudicem sumebas? eidem et infinitam largitionem remittebas et eundem in angustissimam formulam sponsionis concludebas? Quis umquam ad arbitrum, quantum petiit, tantum abstulit? Nemo; quantum enim aequius esset sibi dari, petiit. De quo nomine
<span class="br"></span><span class="lineNumber">13</span><span class="br"></span>ad arbitrum adisti, de eo ad iudicem venisti! Ceteri cum ad iudicem causam labefactari animadvertunt, ad arbitrum confugiunt, hic ab arbitro ad iudicem venire







</p></section><notes><section class="footnotes"><ul><li class="note" id="note_LCL240_284_1"><a class="footnoteCrossrefLink" href="#target_note_LCL240_284_1" title="Click to highlight in text"><sup class="lineRef">1</sup>si peieres <span class="italic"><span class="sc">mss.</span></span>: si pareret <span class="italic">Lambinus</span>: sic petieris <span class="italic">Mommsen</span>: si paret deberi <span class="italic">Kayser</span>: si pareat <span class="italic">Clark</span>.</a></li><script type="text/javascript">document.getElementById('note_LCL240_284_1').style.display = "none";</script></ul></section></notes></section>