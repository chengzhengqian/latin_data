<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

illae sunt aeternae; haec delentur statim, illae servantur sancte; haec parvi temporis memoriam, illae perpetuae existimationis fidem et religionem amplectuntur; haec sunt disiecta,<a class="footnoteLink" href="#note_LCL240_280_1" id="target_note_LCL240_280_1"><sup>1</sup></a> illae sunt in ordinem confectae. Itaque adversaria in iudicium protulit nemo; codicem protulit, tabulas recitavit.</p>
</section>
<section class="div2">
<p>III. Tu, C. Piso, tali fide, virtute, gravitate, auctoritate ornatus ex adversariis pecuniam petere
<span class="br"></span><span class="lineNumber">8</span><span class="br"></span>non auderes. Ego, quae clara sunt consuetudine, diutius dicere non debeo; illud vero, quod ad rem vehementer pertinet, quaero: Quam pridem hoc nomen, Fanni, in adversaria rettulisti? Erubescit, quid respondeat, nescit, quid fingat extemplo, non habet. Sunt duo menses iam, dices. Tamen in codicem acceptum et expensum referri debuit. Amplius sunt sex menses. Cur tam diu iacet hoc nomen in adversariis? Quid si tandem amplius triennium est? quo modo, cum omnes, qui tabulas conficiant, menstruas paene rationes in tabulas transferant, tu hoc nomen triennium amplius in adversariis iacere pateris?
<span class="br"></span><span class="lineNumber">9</span><span class="br"></span>Utrum cetera nomina in codicem accepti et expensi digesta habes an non? Si non, quo modo tabulas conficis? si etiam, quam ob rem, cum cetera nomina in ordinem referebas, hoc nomen triennio amplius, quod erat in primis magnum, in adversariis relinquebas?


</p></section><notes><section class="footnotes"><ul><li class="note" id="note_LCL240_280_1"><a class="footnoteCrossrefLink" href="#target_note_LCL240_280_1" title="Click to highlight in text"><sup class="lineRef">1</sup>deiecta <span class="italic"><span class="sc">mss.</span></span>, <span class="italic">“thrown down” “tossed aside,” as if useless</span>: disiecta <span class="italic">Turnebus.</span></a></li><script type="text/javascript">document.getElementById('note_LCL240_280_1').style.display = "none";</script></ul></section></notes></section>