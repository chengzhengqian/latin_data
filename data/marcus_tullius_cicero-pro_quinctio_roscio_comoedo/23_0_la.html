<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

conscientiae fide commovetur? Propterea, quae poena ab dis immortalibus periuro, haec eadem mendaci constituta est; non enim ex pactione verborum,
quibus ius iurandum comprehenditur, sed ex perfidia et malitia, per quam insidiae tenduntur alicui, di immortales hominibus irasci et suscensere
<span class="br"></span><span class="lineNumber">47</span><span class="br"></span>consuerunt. At ego hoc ex contrario contendo: Levior esset auctoritas Cluvi, si diceret iuratus, quam nunc est, cum dicit iniuratus. Tum enim forsitan improbis nimis cupidus videretur, qui, qua de re iudex fuisset, testis esset; nunc omnibus civibus<a class="footnoteLink" href="#note_LCL240_318_1" id="target_note_LCL240_318_1"><sup>1</sup></a> necesse est castissimus et constantissimus esse videatur, qui id, quod scit, familiaribus suis dicit.</p>
<p><span class="br"></span><span class="lineNumber">48</span><span class="br"></span>Dic nunc, si potes, si res, si causa patitur, Cluvium esse mentitum! Mentitus est Cluvius? Ipsa mihi veritas manum inicit et paulisper consistere et commorari cogit. Unde hoc totum ductum et conflatum mendacium est? Roscius est videlicet homo callidus et versutus. Hoc initio cogitare coepit: “Quoniam Fannius a me petit HS <span class="sc">iↃↃↃ</span>, petam a C. Cluvio, equite Romano, ornatissimo homine, ut mea causa mentiatur, dicat decisionem factam esse, quae facta non est, HS <span class="sc">ⅭⅭⅭiↃↃↃ</span> a Flavio data esse Fannio, quae data non sunt.” Est hoc principio improbi animi,
<span class="br"></span><span class="lineNumber">49</span><span class="br"></span>miseri ingenii, nulli consilii. Quid deinde? Posteaquam
se praeclare confirmavit, venit ad Cluvium. Quem hominem? levem? Immo gravissimum.




</p></section><notes><section class="footnotes"><ul><li class="note" id="note_LCL240_318_1"><a class="footnoteCrossrefLink" href="#target_note_LCL240_318_1" title="Click to highlight in text"><sup class="lineRef">1</sup>omnibus inimicis <span class="italic"><span class="sc">mss.</span></span>: omnibus civibus <span class="italic">Müller</span>: omnibus
non iniquis <span class="italic">Clark</span>: omnibus <span class="italic">Madvig.</span></a></li><script type="text/javascript">document.getElementById('note_LCL240_318_1').style.display = "none";</script></ul></section></notes></section>