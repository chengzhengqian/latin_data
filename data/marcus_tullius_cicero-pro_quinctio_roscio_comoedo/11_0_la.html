<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

probus improbum, pudens impudentem, periurum castus, callidum imperitus, liberalis avidum? Incredibile est. Quem ad modum, si Fannius Roscium fraudasse diceretur, utrumque ex utriusque persona veri simile videretur, et Fannium per malitiam fecisse, et Roscium per imprudentiam deceptum esse, sic, cum Roscius Fannium fraudasse arguatur, utrumque incredibile est, et Roscium quicquam per avaritiam appetisse, et Fannium quicquam per bonitatem amisisse.</p>
</section>
<section class="div2">
<p><span class="br"></span><span class="lineNumber">22</span><span class="br"></span>VIII. Principia sunt huius modi; spectemus reliqua.
HS <span class="sc">iↃↃↃ</span> Q. Roscius fraudavit Fannium. Qua de causa? Subridet Saturius, veterator, ut sibi videtur;
ait propter ipsa HS <span class="sc">iↃↃↃ</span>. Video; sed tamen, cur ipsa HS <span class="sc">iↃↃↃ</span> tam vehementer concupierit, quaero; nam tibi, M. Perpenna, C. Piso, certe tanti non fuissent,
ut socium fraudaretis. Roscio cur tanti fuerint, causam requiro. Egebat? Immo locuples erat. Debebat? Immo in suis nummis versabatur. Avarus erat? Immo etiam ante quam locuples semper
<span class="br"></span><span class="lineNumber">23</span><span class="br"></span>liberalissimus munificentissimusque fuit. Pro deum hominumque fidem! qui HS <span class="sc">ⅭⅭⅭiↃↃↃ ⅭⅭⅭiↃↃↃ ⅭⅭⅭiↃↃↃ</span> quaestus facere noluit (nam certe HS <span class="sc">ⅭⅭⅭiↃↃↃ ⅭⅭⅭiↃↃↃ ⅭⅭⅭiↃↃↃ</span> merere et potuit et debuit, si potest Dionysia HS <span class="sc">ⅭⅭⅭiↃↃↃ ⅭⅭⅭiↃↃↃ</span> merere), is per summam fraudem et malitiam et perfidiam HS <span class="sc">ⅭⅭⅭiↃↃↃ</span> appetiit? Et illa fuit pecunia immanis, haec parvula, illa honesta, haec


</p></section><notes></notes></section>