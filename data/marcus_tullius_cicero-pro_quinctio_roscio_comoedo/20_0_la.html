<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

lite faceret pactionem, neque satis acciperet a Roscio neque iudicio absolveretur a Fannio; nunc vero, id quod mirum et incredibile est, requiro: Quam ob rem, cum de tota re decidisset cum Roscio, HS <span class="sc">ⅭⅭⅭiↃↃↃ</span> separatim Fannio dissolvit? Hoc loco, Saturi, quid pares respondere, scire cupio; utrum omnino Fannium
a Flavio HS <span class="sc">ⅭⅭⅭiↃↃↃ</span> non abstulisse an alio
<span class="br"></span><span class="lineNumber">41</span><span class="br"></span>nomine et alia de causa abstulisse. Si alia de causa, quae ratio tibi cum eo intercesserat? Nulla. Addictus
erat tibi? Non. Frustra tempus contero. “Omnino,” inquit, “HS <span class="sc">ⅭⅭⅭiↃↃↃ</span> a Flavio non abstulit
neque Panurgi nomine neque cuiusquam.” Si planum facio post hanc recentem stipulationem Rosci HS <span class="sc">ⅭⅭⅭiↃↃↃ</span> a Flavio te abstulisse, numquid causare,
<span class="br"></span><span class="lineNumber">42</span><span class="br"></span>quin ab iudicio abeas turpissime victus? Quo teste igitur hoc planum faciam? Venerat, ut opinor, haec res in iudicium. Certe. Quis erat petitor? Fannius. Quis reus? Flavius. Quis iudex? Cluvius. Ex his unus mihi testis est producendus, qui pecuniam datam dicat. Quis est ex his gravissimus? Sine controversia qui omnium iudicio comprobatus est [iudex].<a class="footnoteLink" href="#note_LCL240_312_1" id="target_note_LCL240_312_1"><sup>1</sup></a> Quem igitur ex his tribus a me testem exspectabis? petitorem?
Fannius est; contra se numquam testimonium
dicet. Reum? Flavius est. Is iam pridem
est mortuus; si viveret, verba eius audiretis. Iudicem?




 
</p></section><notes><section class="footnotes"><ul><li class="note" id="note_LCL240_312_1"><a class="footnoteCrossrefLink" href="#target_note_LCL240_312_1" title="Click to highlight in text"><sup class="lineRef">1</sup>iudex <span class="italic">deleted by Orelli.</span></a></li><script type="text/javascript">document.getElementById('note_LCL240_312_1').style.display = "none";</script></ul></section></notes></section>