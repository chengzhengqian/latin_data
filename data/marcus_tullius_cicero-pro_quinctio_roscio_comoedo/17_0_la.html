<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

iacerent pretia praediorum; qui ager neque villam habuit neque ex ulla parte fuit cultus; qui nunc multo pluris est, quam tunc fuit. Neque id est mirum. Tum enim propter rei publicae calamitates omnium possessiones erant incertae, nunc deum immortalium benignitate omnium fortunae sunt certae; tum erat ager incultus sine tecto, nunc est
<span class="br"></span><span class="lineNumber">34</span><span class="br"></span>cultissimus cum optima villa. Verum tamen, quoniam natura tam malevolus es, numquam ista te molestia et cura liberabo. Praeclare suum negotium gessit Roscius, fundum fructuosissimum abstulit; quid ad te? Tuam partem dimidiam, quem ad modum vis, decide. Vertit hic rationem et id, quod probare non potest, fingere conatur. “De tota re,” inquit, “decidisti.”</p>
<p>Ergo huc universa causa deducitur, utrum Roscius cum Flavio de sua parte an de tota societate fecerit
<span class="br"></span><span class="lineNumber">35</span><span class="br"></span>pactionem. Nam ego Roscium, si quid communi nomine tetigit, confiteor praestare debere societati.—Societatis, non suas lites redemit, cum fundum a Flavio accepit.—Quid ita satis non dedit amplius assem<a class="footnoteLink" href="#note_LCL240_306_1" id="target_note_LCL240_306_1"><sup>1</sup></a> neminem petiturum? Qui de sua parte decidit, reliquis integram relinquit actionem, qui pro sociis transigit, satis dat neminem eorum postea petiturum. Quid ita Flavio sibi cavere non venit in mentem? nesciebat videlicet Panurgum fuisse in societate.





</p></section><notes><section class="footnotes"><ul><li class="note" id="note_LCL240_306_1"><a class="footnoteCrossrefLink" href="#target_note_LCL240_306_1" title="Click to highlight in text"><sup class="lineRef">1</sup>a se <span class="italic"><span class="sc">mss.</span></span>: <span class="italic">omitted by Orelli</span>: assem <span class="italic">Clark.</span></a></li><script type="text/javascript">document.getElementById('note_LCL240_306_1').style.display = "none";</script></ul></section></notes></section>