<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Mobilem? Immo constantissimum. Familiarem? Immo alienissimum. Hunc posteaquam salutavit, rogare coepit blande et concinne scilicet: “Mentire mea causa, viris optimis, tuis familiaribus, praesentibus
dic Flavium cum Fannio de Panurgo decidisse, qui nihil transegit; dic HS <span class="sc">ⅭⅭⅭiↃↃↃ</span> dedisse, qui assem nullum dedit.” Quid ille respondit? “Ego vero cupide et libenter mentiar tua causa, et, si quando me vis peierare, ut paululum tu compendii facias, paratum fore scito; non fuit causa, cur tantum laborem caperes et ad me venires; per nuntium hoc,
<span class="br"></span><span class="lineNumber">50</span><span class="br"></span>quod erat tam leve, transigere potuisti.”</p>
</section>
<section class="div2">
<p>XVII. Pro deum hominumque fidem! hoc aut Roscius umquam a Cluvio petisset, si HS miliens in iudicium haberet, aut Cluvius Roscio petenti concessisset, si universae praedae particeps esset? vix me dius fidius tu, Fanni, a Ballione aut aliquo eius simili hoc et postulare auderes et impetrare posses. Quod cum est veritate falsum, tum ratione quoque est incredibile; obliviscor
enim Roscium et Cluvium viros esse primarios;
<span class="br"></span><span class="lineNumber">51</span><span class="br"></span>improbos temporis causa esse fingo. Falsum subornavit testem Roscius Cluvium! Cur tam sero? cur, cum altera pensio solvenda esset, non tum, cum prima? nam iam antea HS <span class="sc">iↃↃↃ</span> dissolverat. Deinde, si iam persuasum erat Cluvio, ut mentiretur, cur


</p></section><notes></notes></section>