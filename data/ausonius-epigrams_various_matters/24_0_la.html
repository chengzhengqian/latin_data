<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line">nec satis antiquum, quod Campana in Benevento</span><span class="linebreak"></span>
<span class="line indent2">unus epheborum virgo repente fuit.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>nolo tamen veteris documenta arcessere famae.</span><span class="linebreak"></span>
<span class="line indent2">ecce ego sum factus femina de puero.”</span><span class="linebreak"></span>
</p>
<h3><span class="sc">LXXVII.—Ad Pythagoram de Marco qui dicebatur Pullaria</span></h3>
<p class="lineGroup">
<span class="line">“<span class="sc">Pythagora</span> Euphorbi, reparas qui semina rerum</span><span class="linebreak"></span>
<span class="line indent2">corporibusque novis das reduces animas,</span><span class="linebreak"></span>
<span class="line">dic, quid erit Marcus iam fata novissima functus,</span><span class="linebreak"></span>
<span class="line indent2">si redeat vitam rursus in aeriam?”</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>“Quis Marcus?” “Feles nuper pullaria dictus,</span><span class="linebreak"></span>
<span class="line indent2">corrupit totum qui puerile secus,</span><span class="linebreak"></span>
<span class="line">perversae Veneris postico vulnere fossor,</span><span class="linebreak"></span>
<span class="line indent2">Lucili vatis subpilo pullipremo.”</span><span class="linebreak"></span>
<span class="line">“Non taurus, non mulus erit, non hippocamelus,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>non caper aut aries, sed scarabaeus erit.”</span><span class="linebreak"></span>
</p>
<h3><span class="sc">LXXVIII.—De Castore Fellatore qui suam lingebat Uxorem</span></h3>
<p class="lineGroup">
<span class="line"><span class="sc">Lambere</span> cum vellet mediorum membra virorum</span><span class="linebreak"></span>
<span class="line indent2">Castor nec posset vulgus habere domi,</span><span class="linebreak"></span>
<span class="line">repperit, ut nullum fellator perderet inguen:</span><span class="linebreak"></span>
<span class="line indent2">uxoris coepit lingere membra suae.</span><span class="linebreak"></span>
</p>
<h3><span class="sc">LXXIX.—Subscriptum Picturae Mulieris impudicae</span></h3>
<p class="lineGroup">
<span class="line"><span class="sc">Praeter</span> legitimi genialia foedera coetus</span><span class="linebreak"></span>
<span class="line">repperit obscenas veneres vitiosa libido:</span><span class="linebreak"></span>
<span class="line">Herculis heredi quam Lemnia suasit egestas,</span><span class="linebreak"></span>
</p></section><notes></notes></section>