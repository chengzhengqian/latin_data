<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">5</span><span class="br"></span>et qua dives aquis Scythico solvo ostia ponto,</span><span class="linebreak"></span>
<span class="line indent2">omnia sub vestrum flumina mitto iugum.</span><span class="linebreak"></span>
<span class="line">Augusto dabitur sed proxima palma Valenti:</span><span class="linebreak"></span>
<span class="line indent2">inveniet fontes hic quoque, Nile, tuos.</span><span class="linebreak"></span>
</p>
<h3><span class="sc">XXXII.—In Echo Pictam</span></h3>
<p class="lineGroup">
<span class="line"><span class="sc">Vane</span>, quid adfectas faciem mihi ponere, pictor,</span><span class="linebreak"></span>
<span class="line indent2">ignotamque oculis sollicitare deam?</span><span class="linebreak"></span>
<span class="line">Aeris et Linguae sum filia, mater inanis</span><span class="linebreak"></span>
<span class="line indent2">indicii, vocem quae sine mente gero.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>extremos pereunte modos a fine reducens,</span><span class="linebreak"></span>
<span class="line indent2">ludificata sequor verba aliena meis.</span><span class="linebreak"></span>
<span class="line">auribus in vestris habito penetrabilis Echo:</span><span class="linebreak"></span>
<span class="line indent2">et, si vis similem pingere, pinge sonum.</span><span class="linebreak"></span>
</p>
<h3><span class="sc">XXXIII.—In Simulacrum Occasionis et Paenitentiae</span></h3>
<p class="lineGroup">
<span class="line"><span class="sc">Cuius</span> opus? Phidiae: qui signum Pallados, eius</span><span class="linebreak"></span>
<span class="line indent2">quique Iovem fecit; tertia palma ego sum.</span><span class="linebreak"></span>
<span class="line">sum dea quae rara et paucis <span class="sc">occasio</span> nota.</span><span class="linebreak"></span>
<span class="line indent2">quid rotulae insistis? stare loco nequeo.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>quid talaria habes? volucris sum. Mercurius quae</span><span class="linebreak"></span>
<span class="line indent2">fortunare solet, trado ego, cum volui.</span><span class="linebreak"></span>
<span class="line">crine tegis faciem. cognosci nolo. sed heus tu</span><span class="linebreak"></span>
<span class="line indent2">occipiti calvo es? ne tenear fugiens.</span><span class="linebreak"></span>
<span class="line">quae tibi iuncta comes? dicat tibi. dic rogo, quae sis.</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>sum dea, cui nomen nec Cicero ipse dedit.</span><span class="linebreak"></span>
</p>
<span class="br"></span><span class="lineNumber"></span><span class="br"></span>
</section><notes></notes></section>