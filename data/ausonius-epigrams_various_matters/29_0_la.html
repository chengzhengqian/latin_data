<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line">an possent omnes venturo vincere agone,</span><span class="linebreak"></span>
<span class="line indent2">Hammonem Libyae consuluere deum.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>sed deus, ut sapiens: “Dabitur victoria vobis</span><span class="linebreak"></span>
<span class="line indent2">indubitata equidem, si caveatis” ait,</span><span class="linebreak"></span>
<span class="line">“ne quis Hylam caestu, ne quis certamine luctae</span><span class="linebreak"></span>
<span class="line indent2">Phegea, ne cursu te, Lyce, praetereat.”</span><span class="linebreak"></span>
</p>
<h3><span class="sc">XCVI.—&lt;De Hermiones Zona&gt;</span></h3>
<p class="lineGroup">
<span class="line"><span class="sc">Punica</span> turgentes redimibat zona papillas</span><span class="linebreak"></span>
<span class="line indent2">Hermiones: zonae textum elegeon erat:</span><span class="linebreak"></span>
<span class="line">“Qui legis hunc titulum, Paphie tibi mandat, ames me</span><span class="linebreak"></span>
<span class="line indent2">exemploque tuo neminem amare vetes.”</span><span class="linebreak"></span>
</p>
<h3><span class="sc">XCVII.—De Hyla quem Naiades rapuerunt</span></h3>
<p class="lineGroup">
<span class="line"><span class="sc">Adspice</span>, quam blandae necis ambitione fruatur</span><span class="linebreak"></span>
<span class="line indent2">letifera experiens gaudia pulcher Hylas.</span><span class="linebreak"></span>
<span class="line">oscula et infestos inter moriturus amores</span><span class="linebreak"></span>
<span class="line indent2">ancipites patitur Naidas Eumenidas.</span><span class="linebreak"></span>
</p>
<h3><span class="sc">XCVIII.—Nymphis quae Hylam merserunt</span></h3>
<p class="lineGroup">
<span class="line indent2"><span class="sc">Furitis</span> procaces Naides</span><span class="linebreak"></span>
<span class="line indent2">amore saevo et irrito:</span><span class="linebreak"></span>
<span class="line indent2">ephebus iste flos erit.</span><span class="linebreak"></span>
</p>
<h3><span class="sc">XCIX.—Ad Narcissum qui sui ipsius Amore captus erat</span></h3>
<p class="lineGroup">
<span class="line"><span class="sc">Si</span> cuperes alium, posses, Narcisse, potiri.</span><span class="linebreak"></span>
<span class="line indent2">nunc tibi amoris adest copia, fructus abest.</span><span class="linebreak"></span>
</p>
</section><notes></notes></section>