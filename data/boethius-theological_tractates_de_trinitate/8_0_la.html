<section class="div1 language" lang="la"><header><hgroup><h1>Boethius</h1></hgroup></header><section class="div2">
<p>Sed hoc interim ad eam dictum sit significationem demonstrationemque qua ostenditur non omnem unitatum repetitionem numerum pluralitatemque perficere. Non vero ita dicitur “pater ac filius et spiritus <span class="br"></span><span class="lineNumber">45</span><span class="br"></span> sanctus” quasi multivocum quiddam; nam mucro et ensis et ipse est et idem, pater vero ac filius et spiritus sanctus idem equidem est, non vero ipse. In qua re paulisper considerandum est. Requirentibus enim: “Ipse est pater qui filius?” “Minime,” inquiunt. <span class="br"></span><span class="lineNumber">50</span><span class="br"></span> Rursus: “Idem alter qui alter?” Negatur. Non est igitur inter eos in re omni indifferentia; quare subintrat numerus quem ex subiectorum diversitate confici superius explanatum est. De qua re breviter considerabimus, si prius illud, quem ad modum de <span class="br"></span><span class="lineNumber">55</span><span class="br"></span> deo unum quodque praedicatur, praemiserimus.</p>
</section>
<section class="div2">
<h2>IV</h2>
<p>Decem omnino praedicamenta traduntur quae de rebus omnibus universaliter praedicantur, id est substantia, qualitas, quantitas, ad aliquid, ubi, quando, habere, situm esse, facere, pati. Haec igitur talia <span class="br"></span><span class="lineNumber">5</span><span class="br"></span> sunt qualia subiecta permiserint; nam pars eorum in reliquarum rerum praedicatione substantia est, pars in accidentium numero est. At haec cum quis in divinam verterit praedicationem, cuncta mutantur quae praedicari possunt. Ad aliquid vero omnino <span class="br"></span><span class="lineNumber">10</span><span class="br"></span> non potest praedicari, nam substantia in illo non est vere substantia sed ultra substantiam; item qualitas et cetera quae venire queunt. Quorum ut amplior fiat intellectus exempla subdenda sunt.</p>
<p>Nam cum dicimus “deus,” substantiam quidem
</p></section><notes></notes></section>