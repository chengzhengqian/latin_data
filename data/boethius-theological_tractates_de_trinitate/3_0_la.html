<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
eiusdem religionis intellegatur auctoritas, tum propterea, <span class="br"></span><span class="lineNumber">5</span><span class="br"></span> quod eius cultus per omnes paene mundi terminos emanavit, catholica vel universalis vocatur. Cuius haec de trinitatis unitate sententia est: “Pater,” inquiunt, “deus filius deus spiritus sanctus deus.” Igitur pater filius spiritus sanctus unus non tres dii. <span class="br"></span><span class="lineNumber">10</span><span class="br"></span> Cuius coniunctionis ratio est indifferentia. Eos enim differentia comitatur qui vel augent vel minuunt, ut Arriani qui gradibus meritorum trinitatem variantes distrahunt atque in pluralitatem diducunt. Principium enim pluralitatis alteritas est; praeter alteritatem <span class="br"></span><span class="lineNumber">15</span><span class="br"></span> enim nec pluralitas quid sit intellegi potest. Trium namque rerum vel quotlibet tum genere tum specie tum numero diversitas constat; quotiens enim idem dicitur, totiens diversum etiam praedicatur. Idem vero dicitur tribus modis: aut genere ut idem homo <span class="br"></span><span class="lineNumber">20</span><span class="br"></span> quod equus, quia his idem genus ut animal; vel specie ut idem Cato quod Cicero, quia eadem species ut homo; vel numero ut Tullius et Cicero, quia unus est numero. Quare diversum etiam vel genere vel specie vel numero dicitur. Sed numero differentiam <span class="br"></span><span class="lineNumber">25</span><span class="br"></span> accidentium varietas facit. Nam tres homines neque genere neque specie sed suis accidentibus distant; nam vel si animo cuncta ab his accidentia separemus, tamen locus cunctis diversus est quem unum fingere nullo modo possumus; duo enim corpora unum locum



</p></section><notes></notes></section>