<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">

Numerus enim duplex est, unus quidem quo numeramus, alter vero qui in rebus numerabilibus constat. <span class="br"></span><span class="lineNumber">15</span><span class="br"></span> Etenim unum res est; unitas, quo unum dicimus. Duo rursus in rebus sunt ut homines vel lapides; dualitas nihil, sed tantum dualitas qua duo homines vel duo lapides fiunt. Et in ceteris eodem modo. Ergo in numero quo numeramus repetitio unitatum <span class="br"></span><span class="lineNumber">20</span><span class="br"></span> facit pluralitatem; in rerum vero numero non facit pluralitatem unitatum repetitio, vel si de eodem dicam “gladius unus mucro unus ensis unus.” Potest enim unus tot vocabulis gladius agnosci; haec enim unitatum iteratio potius est non numeratio, <span class="br"></span><span class="lineNumber">25</span><span class="br"></span> velut si ita dicamus “ensis mucro gladius,” repetitio quaedam est eiusdem non numeratio diversorum, velut si dicam “sol sol sol,” non tres soles effecerim, sed de uno totiens praedicaverim.</p>
<p>Non igitur si de patre ac filio et spiritu sancto <span class="br"></span><span class="lineNumber">30</span><span class="br"></span> tertio praedicatur deus, idcirco trina praedicatio numerum facit. Hoc enim illis ut dictum est imminet qui inter eos distantiam faciunt meritorum. Catholicis vero nihil in differentia constituentibus ipsamque formam ut est esse ponentibus neque aliud <span class="br"></span><span class="lineNumber">35</span><span class="br"></span> esse quam est ipsum quod est opinantibus recte repetitio de eodem quam enumeratio diversi videtur esse cum dicitur “deus pater deus filius deus spiritus sanctus atque haec trinitas unus deus,” velut “ensis atque mucro unus gladius,” velut “sol sol sol <span class="br"></span><span class="lineNumber">40</span><span class="br"></span> unus sol.”</p>
</section><notes></notes></section>