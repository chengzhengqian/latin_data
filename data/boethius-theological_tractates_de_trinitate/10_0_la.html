<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">

vel deus dicitur atque ita quasi ipse sit homo magnus vel deus magnus; sed homo tantum magnus, deus vero ipsum magnus exsistit. Reliqua vero neque de <span class="br"></span><span class="lineNumber">45</span><span class="br"></span> deo neque de ceteris praedicantur. Nam ubi vel de homine vel de deo praedicari potest, de homine ut in foro, de deo ut ubique, sed ita ut non quasi ipsa sit res id quod praedicatur de qua dicitur. Non enim ita homo dicitur esse in foro quem ad modum <span class="br"></span><span class="lineNumber">50</span><span class="br"></span> esse albus vel longus nec quasi circumfusus et determinatus proprietate aliqua qua designari secundum se possit, sed tantum quo sit illud aliis informatum rebus per hanc praedicationem ostenditur.</p>
<p>De deo vero non ita, nam quod ubique est ita dici <span class="br"></span><span class="lineNumber">55</span><span class="br"></span> videtur non quod in omni sit loco (omnino enim in loco esse non potest) sed quod omnis ei locus adsit ad eum capiendum, cum ipse non suscipiatur in loco; atque ideo nusquam in loco esse dicitur, quoniam ubique est sed non in loco. “Quando” vero eodem <span class="br"></span><span class="lineNumber">60</span><span class="br"></span> praedicatur modo, ut de homine heri venit, de deo semper est. Hic quoque non quasi esse aliquid dicitur illud ipsum de quo hesternus dicitur adventus, sed quid ei secundum tempus accesserit praedicatur. Quod vero de deo dicitur “semper est,” unum <span class="br"></span><span class="lineNumber">65</span><span class="br"></span> quidem significat, quasi omni praeterito fuerit, omni quoquo modo sit praesenti est, omni futuro erit. Quod de caelo et de ceteris inmortalibus corporibus secundum philosophos dici potest, at de deo non ita. Semper enim est, quoniam “semper” praesentis est <span class="br"></span><span class="lineNumber">70</span><span class="br"></span> in eo temporis tantumque inter nostrarum rerum


</p></section><notes></notes></section>