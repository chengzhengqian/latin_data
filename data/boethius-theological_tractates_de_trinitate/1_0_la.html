<section class="div1 language" lang="la"><header><hgroup><h1>Boethius</h1></hgroup></header>
<h1>ANICII MANLII SEVERINI BOETHII</h1>
<h1><span class="sc">v.c. et inl. excons. ord. patricii</span></h1>
<h1><span class="ac">Incipit Liber Quomodo</span></h1>
<section class="div2">
<h2>TRINITAS UNUS DEUS AC NON TRES DII</h2>
<h2><span class="sc">ad</span> Q. Aurelium Memmium Symmachum<span class="linebreak"></span><span class="sc">v.c. et inl. excons. ord. atque patricium socerum</span></h2>
<p>Investigatam diutissime quaestionem, quantum nostrae mentis igniculum lux divina dignata est, formatam rationibus litterisque mandatam offerendam vobis communicandamque curavi tam vestri cupidus <span class="br"></span><span class="lineNumber">5</span><span class="br"></span> iudicii quam nostri studiosus inventi. Qua in re quid mihi sit animi quotiens stilo cogitata commendo, tum ex ipsa materiae difficultate tum ex eo quod raris id est vobis tantum conloquor, intelligi potest. Neque enim famae iactatione et inanibus vulgi clamoribus <span class="br"></span><span class="lineNumber">10</span><span class="br"></span> excitamur; sed si quis est fructus exterior, hic non
</p></section><notes></notes></section>