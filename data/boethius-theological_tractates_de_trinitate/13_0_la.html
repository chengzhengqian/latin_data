<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">


perit vocabulum quo dominus vocabatur; sed non accidit servus domino ut albedo albo, sed potestas quaedam qua servus coercetur. Quae quoniam sublato <span class="br"></span><span class="lineNumber">15</span><span class="br"></span> deperit servo, constat non eam per se domino accidere sed per servorum quodam modo extrinsecus accessum.</p>
<p>Non igitur dici potest praedicationem relativam quidquam rei de qua dicitur secundum se vel addere vel minuere vel mutare. Quae tota non in eo quod <span class="br"></span><span class="lineNumber">20</span><span class="br"></span> est esse consistit, sed in eo quod est in comparatione aliquo modo se habere, nec semper ad aliud sed aliquotiens ad idem. Age enim stet quisquam. Ei igitur si accedam dexter, erit ille sinister ad me comparatus, non quod ille ipse sinister sit, sed quod <span class="br"></span><span class="lineNumber">25</span><span class="br"></span> ego dexter accesserim. Rursus ego sinister accedo, item ille fit dexter, non quod ita sit per se dexter velut albus ac longus, sed quod me accedente fit dexter atque id quod est a me et ex me est, minime vero ex sese.</p>
<p><span class="br"></span><span class="lineNumber">30</span><span class="br"></span> Quare quae secundum rei alicuius in eo quod ipsa est proprietatem non faciunt praedicationem, nihil alternare vel mutare queunt nullamque omnino variare essentiam. Quocirca si pater ac filius ad aliquid dicuntur nihilque aliud ut dictum est differunt <span class="br"></span><span class="lineNumber">35</span><span class="br"></span> nisi sola relatione, relatio vero non praedicatur ad id de quo praedicatur quasi ipsa sit et secundum rem de qua dicitur, non faciet alteritatem rerum de qua dicitur, sed, si dici potest, quo quidem modo id quod vix intelligi potuit interpretatum est, personarum.
</p></section><notes></notes></section>