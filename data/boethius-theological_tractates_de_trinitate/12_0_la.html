<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">

magnum. Nam situm passionemque requiri in deo non oportet, neque enim sunt.</p>
<p>Iamne patet quae sit differentia praedicationum? <span class="br"></span><span class="lineNumber">100</span><span class="br"></span> Quod aliae quidem quasi rem monstrant aliae vero quasi circumstantias rei; quodque illa quae ita praedicantur, ut esse aliquid rem ostendant, illa vero ut non esse, sed potius extrinsecus aliquid quodam modo affigant. Illa igitur, quae aliquid esse designant, <span class="br"></span><span class="lineNumber">105</span><span class="br"></span> secundum rem praedicationes vocentur. Quae cum de rebus subiectis dicuntur, vocantur accidentia secundum rem; cum vero de deo qui subiectus non est, secundum substantiam rei praedicatio nuncupatur.</p>
</section>
<section class="div2">
<h2>V</h2>
<p>Age nunc de relativis speculemur pro quibus omne quod dictum est sumpsimus ad disputationem; maxime enim haec non videntur secundum se facere praedicationem quae perspicue ex alieno adventu <span class="br"></span><span class="lineNumber">5</span><span class="br"></span> constare perspiciuntur. Age enim, quoniam dominus ac servus relativa sunt, videamus utrumne ita sit ut secundum se sit praedicatio an minime. Atqui si auferas servum, abstuleris et dominum; at non etiam si auferas albedinem, abstuleris quoque album, sed <span class="br"></span><span class="lineNumber">10</span><span class="br"></span> interest, quod albedo accidit albo, qua sublata perit nimirum album. At in domino, si servum auferas,


</p></section><notes></notes></section>