<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
<span class="br"></span><span class="lineNumber">30</span><span class="br"></span>non obtinebunt, qui est accidens. Atque ideo sunt numero plures, quoniam accidentibus plures fiunt.</p>
</section>
<section class="div2">
<h2>II</h2>
<p>Age igitur ingrediamur et unumquodque ut intellegi atque capi potest dispiciamus; nam, sicut optime dictum videtur, eruditi est hominis unumquodque ut ipsum est ita de eo fidem capere temptare.</p>
<p><span class="br"></span><span class="lineNumber">5</span><span class="br"></span> Nam cum tres sint speculativae partes, <span class="italic">naturalis</span>, in motu inabstracta ὰνυπεξαίρετος (considerat enim corporum formas cum materia, quae a corporibus actu separari non possunt, quae corpora in motu sunt ut cum terra deorsum ignis sursum fertur, <span class="br"></span><span class="lineNumber">10</span><span class="br"></span> habetque motum forma materiae coniuncta), <span class="italic">mathematica</span>, sine motu inabstracta (haec enim formas corporum speculatur sine materia ac per hoc sine motu, quae formae cum in materia sint, ab his separari non possunt), <span class="italic">theologica</span>, sine motu abstracta <span class="br"></span><span class="lineNumber">15</span><span class="br"></span> atque separabilis (nam dei substantia et materia et motu caret), in naturalibus igitur rationabiliter, in mathematicis disciplinaliter, in divinis intellectualiter versari oportebit neque diduci ad imaginationes, sed potius ipsam inspicere formam quae vere forma <span class="br"></span><span class="lineNumber">20</span><span class="br"></span> neque imago est et quae esse ipsum est et ex qua




</p></section><notes></notes></section>