<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">

praesens, quod est nunc, interest ac divinarum, quod nostrum “nunc” quasi currens tempus facit et sempiternitatem, divinum vero “nunc” permanens neque movens sese atque consistens aeternitatem facit; cui <span class="br"></span><span class="lineNumber">75</span><span class="br"></span> nomini si adicias “semper,” facies eius quod est nunc iugem indefessumque ac per hoc perpetuum cursum quod est sempiternitas.</p>
<p>Rursus habere vel facere eodem modo; dicimus enim “vestitus currit” de homine, de deo “cuncta <span class="br"></span><span class="lineNumber">80</span><span class="br"></span> possidens regit.” Rursus de eo nihil quod est esse de utrisque dictum est, sed haec omnis praedicatio exterioribus datur omniaque haec quodam modo referuntur ad aliud. Cuius praedicationis differentiam sic facilius internoscimus: qui homo est vel <span class="br"></span><span class="lineNumber">85</span><span class="br"></span> deus refertur ad substantiam qua est aliquid, id est homo vel deus; qui iustus est refertur ad qualitatem qua scilicet est aliquid, id est iustus, qui magnus ad quantitatem qua est aliquid, id est magnus. Nam in ceteris praedicationibus nihil tale est. Qui enim <span class="br"></span><span class="lineNumber">90</span><span class="br"></span> dicit esse aliquem in foro vel ubique, refert quidem ad praedicamentum quod est ubi, sed non quo aliquid est velut iustitia iustus. Item cum dico “currit” vel “regit” vel “nunc est” vel “semper est,” refertur quidem vel ad facere vel ad tempus—si tamen <span class="br"></span><span class="lineNumber">95</span><span class="br"></span> interim divinum illud semper tempus dici potest—sed non quo aliquo aliquid est velut magnitudine


</p></section><notes></notes></section>