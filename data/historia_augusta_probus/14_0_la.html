<section class="div1 language" lang="la"><header><hgroup><h1>Probus</h1></hgroup></header><section class="div2"><p class="noindent">

venerabilis, exemplar agendae rei publicae atque omnium
<span class="br"></span><span class="lineNumber">3</span><span class="br"></span>praerogativa virtutum. enimvero quae mundi pars est, quam ille non vincendo didicerit? testes sunt Marmaridae, in Africae solo victi, testes Franci, in<a class="footnoteLink" href="#note_LCL263_360_1" id="target_note_LCL263_360_1"><sup>1</sup></a> inviis strati paludibus, testes Germani et Alamanni,
<span class="br"></span><span class="lineNumber">4</span><span class="br"></span>longe a Rheni summoti litoribus. iam vero quid Sarmatas
loquor, quid Gothos, quid Parthos ac Persas atque omnem Ponticum tractum? ubique vigent<a class="footnoteLink" href="#note_LCL263_360_2" id="target_note_LCL263_360_2"><sup>2</sup></a> Probi
<span class="br"></span><span class="lineNumber">5</span><span class="br"></span>virtutis insignia. longum est dicere quot reges magnarum
gentium fugarit, quot duces manu sua occiderit,
<span class="br"></span><span class="lineNumber">6</span><span class="br"></span>quantum armorum sit, quae ipse cepit privatus. superiores
principes quas illi gratias egerint, testes sunt litterae
publicis insertae monumentis. di boni, quotiens ille donis militaribus est donatus! quas militum laudes emeruit! adulescens tribunatus, non longe post adulescentiam
<span class="br"></span><span class="lineNumber">7</span><span class="br"></span>regendas legiones accepit. Iuppiter Optime Maxime, Iuno Regina tuque virtutum praesul Minerva, tu orbis Concordia et tu Romana Victoria, date hoc senatui populoque Romano, date militibus, date sociis atque exteris nationibus<a class="footnoteLink" href="#note_LCL263_360_3" id="target_note_LCL263_360_3"><sup>3</sup></a>: imperet quemadmodum
<span class="br"></span><span class="lineNumber">8</span><span class="br"></span>militavit! decerno igitur, patres conscripti, votis omnium concinentibus nomen imperatorium, nomen Caesareanum, nomen Augustum, addo proconsulare imperium, patris patriae reverentiam, pontificatum maximum, ius tertiae relationis, tribuniciam potestatem.”
post haec adclamatum est, “Omnes, omnes.”</p>
</section><notes><section class="footnotes"><ul><li class="note" id="note_LCL263_360_1"><a class="footnoteCrossrefLink" href="#target_note_LCL263_360_1" title="Click to highlight in text"><sup class="lineRef">1</sup><span class="italic">in</span> om. in P.</a></li><script type="text/javascript">document.getElementById('note_LCL263_360_1').style.display = "none";</script><li class="note" id="note_LCL263_360_2"><a class="footnoteCrossrefLink" href="#target_note_LCL263_360_2" title="Click to highlight in text"><sup class="lineRef">2</sup><span class="italic">uigent Σ; uigeant</span> P.</a></li><script type="text/javascript">document.getElementById('note_LCL263_360_2').style.display = "none";</script><li class="note" id="note_LCL263_360_3"><a class="footnoteCrossrefLink" href="#target_note_LCL263_360_3" title="Click to highlight in text"><sup class="lineRef">3</sup><span class="italic">nationibus Σ; nationes</span> P.</a></li><script type="text/javascript">document.getElementById('note_LCL263_360_3').style.display = "none";</script></ul></section></notes></section>