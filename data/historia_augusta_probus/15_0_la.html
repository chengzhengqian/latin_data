<section class="div1 language" lang="la"><header><hgroup><h1>Probus</h1></hgroup></header><section class="div2">
</section>
<section class="div2">
<p>XIII. Accepto igitur hoc senatus consulto secunda oratione permisit patribus ut ex magnorum iudicum appellationibus
ipsi cognoscerent, proconsules crearent, legatos proconsulibus<a class="footnoteLink" href="#note_LCL263_362_1" id="target_note_LCL263_362_1"><sup>1</sup></a> darent, ius praetorium praesidibus
darent, leges quas Probus ederet senatus consultis
propriis consecrarent.</p>
<p><span class="br"></span><span class="lineNumber">2</span><span class="br"></span>Statim deinde, si quidam ex interfectoribus Aureliani superfuerant, vario genere vindicavit, mollius tamen moderatiusque quam prius exercitus et postea Tacitus
<span class="br"></span><span class="lineNumber">3</span><span class="br"></span>vindicaverant. deinde animadvertit etiam in eos qui Tacito insidias fecerant. Floriani sociis pepercit, quod non tyrannum aliquem videbantur secuti, sed sui principis
<span class="br"></span><span class="lineNumber">4</span><span class="br"></span>fratrem. recepit deinde omnes Europenses exercitus,
qui Florianum et imperatorem fecerant et occiderant.</p>
<p><span class="br"></span><span class="lineNumber">5</span><span class="br"></span>His gestis cum ingenti exercitu Gallias petiit, quae omnes occiso Postumo turbatae fuerant, interfecto
<span class="br"></span><span class="lineNumber">6</span><span class="br"></span>Aureliano a Germanis possessae. tanta autem illic proelia et tam feliciter gessit, ut a barbaris sexaginta per Gallias nobilissimas reciperet civitates, praedam deinde omnem, qua illi praeter divitias etiam<a class="footnoteLink" href="#note_LCL263_362_2" id="target_note_LCL263_362_2"><sup>2</sup></a> efferebantur
<span class="br"></span><span class="lineNumber">7</span><span class="br"></span>ad gloriam. et cum iam in nostra ripa, immo per omnes Gallias, securi vagarentur, caesis prope







</p></section><notes><section class="footnotes"><ul><li class="note" id="note_LCL263_362_1"><a class="footnoteCrossrefLink" href="#target_note_LCL263_362_1" title="Click to highlight in text"><sup class="lineRef">1</sup><span class="italic">proconsulibus</span> Mommsen; <span class="italic">consulibus</span> P; <span class="italic">ex consulibus</span> Salm., Peter.</a></li><script type="text/javascript">document.getElementById('note_LCL263_362_1').style.display = "none";</script><li class="note" id="note_LCL263_362_2"><a class="footnoteCrossrefLink" href="#target_note_LCL263_362_2" title="Click to highlight in text"><sup class="lineRef">2</sup><span class="italic">diuitias etiam</span> Cas; <span class="italic">diuinas tamen</span> P.</a></li><script type="text/javascript">document.getElementById('note_LCL263_362_2').style.display = "none";</script></ul></section></notes></section>