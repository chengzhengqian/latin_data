<section class="div1 language" lang="la"><header><hgroup><h1>Probus</h1></hgroup></header><section class="div2"><p class="noindent">

Probum principem, cuius imperio oriens, occidens, meridies, septentrio omnesque orbis partes in totam securitatem<a class="footnoteLink" href="#note_LCL263_336_1" id="target_note_LCL263_336_1"><sup>1</sup></a> redactae sunt, scriptorum inopia iam
<span class="br"></span><span class="lineNumber">4</span><span class="br"></span>paene nescimus. occidit, pro pudor! tanti viri et talis historia qualem non habent bella Punica, non terror Gallicus, non motus Pontici, non Hispaniensis astutia.
<span class="br"></span><span class="lineNumber">5</span><span class="br"></span>sed non patiar ego ille, a quo dudum solus Aurelianus est expetitus, cuius vitam quantum potui persecutus, Tacito Florianoque iam scriptis non me ad Probi facta conscendere, si vita suppetet, omnes qui supersunt usque ad Maximianum Diocletianumque dicturus.
<span class="br"></span><span class="lineNumber">6</span><span class="br"></span>neque ego nunc facultatem eloquentiamque polliceor sed res gestas, quas perire non patior.</p>
</section>
<section class="div2">
<p>II. Usus autem sum, ne in aliquo fallam carissimam mihi familiaritatem tuam, praecipue libris ex Bibliotheca
Ulpia, aetate mea Thermis Diocletianis, et item ex Domo Tiberiana, usus etiam regestis scribarum Porticus Porphyreticae, actis etiam senatus ac populi.
<span class="br"></span><span class="lineNumber">2</span><span class="br"></span>et quoniam me ad colligenda talis viri gesta ephemeris Turduli Gallicani plurimum iuvit, viri honestissimi ac sincerissimi, beneficium amici senis tacere non debui.</p>
</section><notes><section class="footnotes"><ul><li class="note" id="note_LCL263_336_1"><a class="footnoteCrossrefLink" href="#target_note_LCL263_336_1" title="Click to highlight in text"><sup class="lineRef">1</sup><span class="italic">securitatem</span> Î£; <span class="italic">seueritatem</span> P.</a></li><script type="text/javascript">document.getElementById('note_LCL263_336_1').style.display = "none";</script></ul></section></notes></section>