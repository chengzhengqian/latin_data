<section class="div1 language" lang="la"><header><hgroup><h1>Probus</h1></hgroup></header><section class="div2">
<p><span class="br"></span><span class="lineNumber">5</span><span class="br"></span>Item senatus consultum:</p>
<p>Die III nonas Feb. in Aede Concordiae inter cetera Aelius Scorpianus consul dixit: “Audistis, patres conscripti,
litteras Aurelii Valerii Probi; de his quid videtur?”
<span class="br"></span><span class="lineNumber">6</span><span class="br"></span>tunc adclamatum est: “Probe August, di te servent. olim dignus et fortis et iustus, bonus ductor, bonus imperator, exemplum militiae, exemplum imperii.
<span class="br"></span><span class="lineNumber">7</span><span class="br"></span>di te servent. adsertor rei publicae felix imperes,
magister militiae felix imperes, te cum tuis
<span class="br"></span><span class="lineNumber">8</span><span class="br"></span>di custodiant. et senatus antea te delegit. aetate Tacito posterior, ceteris prior, quod imperium suscepisti
gratias agimus tuere nos, tuere rem publicam.
<span class="br"></span><span class="lineNumber">9</span><span class="br"></span>bene tibi committimus quos ante servasti. tu Francicus,
tu Gothicus, tu Sarmaticus, tu Parthicus, tu omnia. et prius fuisti semper dignus imperio, dignus triumphis. felix agas, feliciter imperes.”</p>
</section>
<section class="div2">
<p>XII. Post haec Manlius Statianus, qui primae sententiae
tunc erat, ita locutus est: “Dis inmortalibus gratias et prae ceteris, patres conscripti, Iovi Optimo, qui nobis principem talem qualem semper optabamus
<span class="br"></span><span class="lineNumber">2</span><span class="br"></span>dederunt. si recte cogitemus, non nobis Aurelianus, non Alexander, non Antonini, non Traianus, non Claudius requirendi sunt. omnia in uno principe constituta
sunt, rei militaris scientia, animus clemens, vita





</p></section><notes></notes></section>