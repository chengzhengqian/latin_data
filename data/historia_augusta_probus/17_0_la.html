<section class="div1 language" lang="la"><header><hgroup><h1>Probus</h1></hgroup></header><section class="div2"><p class="noindent">

praeterea sedecim milia tironum, quos omnes per diversas
provincias sparsit, ita ut numeris vel limitaneis militibus quinquagenos et sexagenos intersereret, dicens sentiendum esse non videndum cum auxiliaribus
barbaris Romanus iuvatur.</p>
</section>
<section class="div2">
<p>XV. Compositis igitur rebus in Gallia tales ad senatum
litteras dedit: “Ago dis inmortalibus gratias, patres conscripti, quia vestra in me iudicia comprobarunt.
<span class="br"></span><span class="lineNumber">2</span><span class="br"></span>subacta est omnis qua tenditur late Germania,
novem reges gentium diversarum ad meos pedes, immo ad vestros, supplices stratique iacuerunt. omnes iam barbari vobis arant, vobis iam serunt<a class="footnoteLink" href="#note_LCL263_366_1" id="target_note_LCL263_366_1"><sup>1</sup></a> et
<span class="br"></span><span class="lineNumber">3</span><span class="br"></span>contra interiores gentes militant. supplicationes igitur vestro more decernite. nam et quadrigenta milia hostium caesa sunt, et sedecim milia armatorum nobis oblata, et septuaginta urbes nobilissimae a captivitate
hostium vindicatae, et omnes penitus Galliae
<span class="br"></span><span class="lineNumber">4</span><span class="br"></span>liberatae. coronas, quas mihi obtulerunt omnes Galliae
civitates aureas, vestrae, patres conscripti clementiae
dedicavi. eas Iovi Optimo Maximo ceterisque dis deabusque inmortalibus vestris manibus consecrate.
<span class="br"></span><span class="lineNumber">5</span><span class="br"></span>praeda omnis recepta est, capta etiam alia, et quidem
<span class="br"></span><span class="lineNumber">6</span><span class="br"></span>maior quam fuerat ante direpta. arantur Gallicana rura barbaris bubus et iuga Germanica captiva praebent
nostris colla cultoribus, pascuntur ad nostrorum alimoniam gentium pecora diversarum, equinum pecus nostro iam fecundatur equitatui, frumento barbarico plena sunt horrea. quid plura? illis sola relinquimus



</p></section><notes><section class="footnotes"><ul><li class="note" id="note_LCL263_366_1"><a class="footnoteCrossrefLink" href="#target_note_LCL263_366_1" title="Click to highlight in text"><sup class="lineRef">1</sup><span class="italic">serunt</span> Salm., Peter; <span class="italic">seruiunt</span> P, Σ, Hohl.</a></li><script type="text/javascript">document.getElementById('note_LCL263_366_1').style.display = "none";</script></ul></section></notes></section>