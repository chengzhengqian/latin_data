<section class="div1 language" lang="la"><header><hgroup><h1>Probus</h1></hgroup></header><section class="div2"><p class="noindent">

eundem sui nominis virum dicunt, tribunatum in eum contuli datis sex cohortibus Saracenis, creditis etiam auxiliaribus Gallis cum ea Persarum manu quam nobis
<span class="br"></span><span class="lineNumber">2</span><span class="br"></span>Artabassis Syrus mancipavit. te quaeso, fili carissime, ut eum iuvenem, quem imitari pueris omnibus volo, in tanto habeas honore quantum virtutes eius et merita pro debito mentis splendore desiderant.”
<span class="br"></span><span class="lineNumber">8</span><span class="br"></span>de eodem ad praefectum praetorio cum salario:</p>
<p>“Valerianus Augustus Mulvio Gallicano praefecto praetorio. mireris fortassis, quod ego imberbem tribunum fecerim contra sententiam<a class="footnoteLink" href="#note_LCL263_342_1" id="target_note_LCL263_342_1"><sup>1</sup></a> divi Hadriani, sed
<span class="br"></span><span class="lineNumber">4</span><span class="br"></span>non multum miraberis, si Probum cogitas; est adulescens
vere probus; numquam enim aliud mihi, cum eum cogito, nisi eius nomen occurrit, quod nisi nomen
<span class="br"></span><span class="lineNumber">5</span><span class="br"></span>haberet, potuit habere cognomen. huic igitur dari iubebis, quoniam mediocris fortunae est, ut eius dignitas incrementis iuvetur, tunicas russulas duas, pallia Gallica duo fibulata, interulas paragaudias duas, patinam argenteam librarum decem specellatam, aureos Antoninianos centum, argenteos Aurelianos mille,
<span class="br"></span><span class="lineNumber">6</span><span class="br"></span>aereos Philippeos decem milia; item in salario diurno, bubulae pondo . . ., porcinae pondo sex, caprinae pondo decem, gallinaceum per biduum, olei per biduum sextarium unum, vini veteris diurnos sextarios









</p></section><notes><section class="footnotes"><ul><li class="note" id="note_LCL263_342_1"><a class="footnoteCrossrefLink" href="#target_note_LCL263_342_1" title="Click to highlight in text"><sup class="lineRef">1</sup><span class="italic">contra sententiam</span> Gruter, Peter; <span class="italic">constentiam</span> P<sup>1</sup>.</a></li><script type="text/javascript">document.getElementById('note_LCL263_342_1').style.display = "none";</script></ul></section></notes></section>