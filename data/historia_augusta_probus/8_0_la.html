<section class="div1 language" lang="la"><header><hgroup><h1>Probus</h1></hgroup></header><section class="div2"><p class="noindent">

quanti te faciam, decimanos meos sume, quos Claudius mihi credidit. isti enim sunt qui quadam felicitatis praerogativa praesules nisi futuros principes habere non norunt.”</p>
<p><span class="br"></span><span class="lineNumber">7</span><span class="br"></span>Ex quo intellectum est Aurelianum in animo hoc habuisse, ut, si quid sibi scienti prudentique eveniret, Probum principem faceret.</p>
</section>
<section class="div2">
<p>VII. Iam Claudii, iam Taciti iudicia de Probo longum est innectere, quamvis feratur in senatu Tacitus dixisse, cum eidem offerretur imperium, debere Probum principem fieri. sed ego senatus consultum ipsum non inveni.</p>
<p><span class="br"></span><span class="lineNumber">2</span><span class="br"></span>Ipse autem Tacitus imperator primam talem ad Probum epistulam dedit:</p>
<p><span class="br"></span><span class="lineNumber">3</span><span class="br"></span>“Tacitus Augustus Probo. me quidem senatus principem fecit de prudentis exercitus voluntate. attamen sciendum tibi est tuis nunc umeris magis incubuisse rem publicam. qui et quantus sis omnes novimus, scit senatus. adesto igitur nostris necessitatibus, tuae
<span class="br"></span><span class="lineNumber">4</span><span class="br"></span>familiae adsere, ut soles, rem publicam. nos tibi decreto totius orientis ducatu salarium quinquiplex fecimus, ornamenta militaria geminavimus, consulatum
in annum proximum nobiscum decrevimus; te enim manet pro virtutibus tuis Capitolina palmata.”</p>
<p><span class="br"></span><span class="lineNumber">5</span><span class="br"></span>Ferunt quidam Probo id pro imperii omine fuisse, quod Tacitus scripsit, “Te manet Capitolina palmata.”





</p></section><notes></notes></section>