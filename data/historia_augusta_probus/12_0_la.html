<section class="div1 language" lang="la"><header><hgroup><h1>Probus</h1></hgroup></header><section class="div2"><p class="noindent">

perfruaris, annonam et commeatus et quicquid necessarium
est ubique militi<a class="footnoteLink" href="#note_LCL263_356_1" id="target_note_LCL263_356_1"><sup>1</sup></a> pares. ego, quantum in me est, si recte omnia gubernaveris, praefectum alterum non habebo.”</p>
<p><span class="br"></span><span class="lineNumber">8</span><span class="br"></span>Cognito itaque quod imperaret Probus milites Florianum,
qui quasi hereditarium arripuerat imperium,<a class="footnoteLink" href="#note_LCL263_356_2" id="target_note_LCL263_356_2"><sup>2</sup></a> interemerunt,
scientes neminem dignius posse imperare
<span class="br"></span><span class="lineNumber">9</span><span class="br"></span>quam Probum. ita ei sine ulla molestia totius orbis imperium et militum et senatus iudicio delatum est.</p>
</section>
<section class="div2">
<p>XI. Et quoniam mentionem senatus fecimus, sciendum
est quid ipse ad senatum scripserit, quid item ad eum amplissimus ordo rescripserit:</p>
<p><span class="br"></span><span class="lineNumber">2</span><span class="br"></span>Oratio Probi prima ad senatum:</p>
<p>“Recte atque ordine, patres conscripti, proximo superiore anno factum est ut<a class="footnoteLink" href="#note_LCL263_356_3" id="target_note_LCL263_356_3"><sup>3</sup></a> vestra clementia orbi terrarum principem daret, et quidem de vobis, qui et estis mundi principes et semper fuistis et in vestris
<span class="br"></span><span class="lineNumber">3</span><span class="br"></span>posteris eritis. atque utinam id etiam Florianus exspectare
voluisset nec velut hereditarium sibi vindicasset
imperium, vel illum vel alium quempiam
<span class="br"></span><span class="lineNumber">4</span><span class="br"></span>maiestas vestra fecisset. nunc quoniam ille imperium arripuit, nobis a militibus delatum est nomen Augustum,
vindicatum quin etiam in illum a prudentioribus militibus, quod fuerat usurpatum. quaeso ut de meis meritis iudicetis<a class="footnoteLink" href="#note_LCL263_356_4" id="target_note_LCL263_356_4"><sup>4</sup></a> facturus quicquid iusserit vestra clementia.”</p>
</section><notes><section class="footnotes"><ul><li class="note" id="note_LCL263_356_1"><a class="footnoteCrossrefLink" href="#target_note_LCL263_356_1" title="Click to highlight in text"><sup class="lineRef">1</sup><span class="italic">militi Σ; milites</span> P.</a></li><script type="text/javascript">document.getElementById('note_LCL263_356_1').style.display = "none";</script><li class="note" id="note_LCL263_356_2"><a class="footnoteCrossrefLink" href="#target_note_LCL263_356_2" title="Click to highlight in text"><sup class="lineRef">2</sup><span class="italic">arripuerat imperium</span> Σ, ins. by Peter and Hohl; om. in P.</a></li><script type="text/javascript">document.getElementById('note_LCL263_356_2').style.display = "none";</script><li class="note" id="note_LCL263_356_3"><a class="footnoteCrossrefLink" href="#target_note_LCL263_356_3" title="Click to highlight in text"><sup class="lineRef">3</sup><span class="italic">ut Σ; ad</span> P.</a></li><script type="text/javascript">document.getElementById('note_LCL263_356_3').style.display = "none";</script><li class="note" id="note_LCL263_356_4"><a class="footnoteCrossrefLink" href="#target_note_LCL263_356_4" title="Click to highlight in text"><sup class="lineRef">4</sup><span class="italic">iudicetis</span>
ins. by Hohl (Helm); om. in P and by Peter.</a></li><script type="text/javascript">document.getElementById('note_LCL263_356_4').style.display = "none";</script></ul></section></notes></section>