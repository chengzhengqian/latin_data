<section class="div1 language" lang="la"><header><hgroup><h1>Probus</h1></hgroup></header><section class="div2"><p class="noindent">

decimo, mares dumtaxat, ad militiam mitterentur, ne latrocinare umquam discerent.</p>
</section>
<section class="div2">
<p>XVII. Pacatis denique omnibus Pamphyliae partibus
ceterarumque provinciarum, quae sunt Isauriae
<span class="br"></span><span class="lineNumber">2</span><span class="br"></span>vicinae, ad orientem iter flexit. Blemmyas etiam subegit, quorum captivos Romam transmisit qui mirabilem
sui visum stupente populo Romano praebuerunt.
<span class="br"></span><span class="lineNumber">3</span><span class="br"></span>Copten praeterea et Ptolemaidem urbis ereptas barbarico
<span class="br"></span><span class="lineNumber">4</span><span class="br"></span>servitio Romano reddidit iuri. ex quo tantum profecit ut Parthi legatos ad eum mitterent confitentes timorem pacemque poscentes, quos ille superbius
<span class="br"></span><span class="lineNumber">5</span><span class="br"></span>acceptos magis timentes domum remisit. fertur etiam epistula illius repudiatis donis, quae rex miserat,
ad Narseum talis fuisse: “Miror te de omnibus quae nostra futura sunt tam pauca misisse. habeto interim omnia illa quibus gaudes. quae si nos habere cupiamus, scimus quemadmodum possidere debeamus.”
<span class="br"></span><span class="lineNumber">6</span><span class="br"></span>his acceptis litteris Narseus maxime territus, et eo praecipue quod Copten et Ptolemaidem comperit a Blemmyis, qui eas tenuerant, vindicatas caesosque ad internecionem eos qui gentibus fuerant ante terrori.</p>
</section>
<section class="div2">
<p>XVIII. Facta igitur pace cum Persis ad Thracias rediit et centum milia Bastarnarum in solo Romano




</p></section><notes></notes></section>