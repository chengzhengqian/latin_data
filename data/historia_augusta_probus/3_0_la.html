<section class="div1 language" lang="la"><header><hgroup><h1>Probus</h1></hgroup></header><section class="div2">
<p><span class="br"></span><span class="lineNumber">3</span><span class="br"></span>Cn. Pompeium, tribus fulgentem triumphis belli piratici,<a class="footnoteLink" href="#note_LCL263_338_1" id="target_note_LCL263_338_1"><sup>1</sup></a> belli Sertoriani, belli Mithradatici multarumque
rerum gestarum maiestate sublimem, quis tandem nosset, nisi eum Marcus Tullius et Titus Livius in
<span class="br"></span><span class="lineNumber">4</span><span class="br"></span>litteras rettulissent? Publium Scipionem Africanum, immo Scipiones omnes, seu Lucios seu Nasicas, nonne tenebrae possiderent ac tegerent, nisi commendatores eorum historici nobiles atque ignobiles exstitissent?
<span class="br"></span><span class="lineNumber">5</span><span class="br"></span>longum est omnia persequi, quae ad exemplum huiusce
<span class="br"></span><span class="lineNumber">6</span><span class="br"></span>modi etiam nobis tacentibus usurpanda sunt. illud tantum contestatum volo, me et rem scripsisse, quam si quis voluerit honestius eloquio celsiore demonstret.
<span class="br"></span><span class="lineNumber">7</span><span class="br"></span>et mihi quidem id animi fuit ut<a class="footnoteLink" href="#note_LCL263_338_2" id="target_note_LCL263_338_2"><sup>2</sup></a> non Sallustios, Livios, Tacitos, Trogos atque omnes disertissimos imitarer viros in vita principum et temporibus disserendis, sed Marium Maximum, Suetonium Tranquillum, Fabium Marcellinum, Gargilium Martialem, Iulium Capitolinum,
Aelium Lampridium ceterosque, qui haec et talia
<span class="br"></span><span class="lineNumber">8</span><span class="br"></span>non tam diserte quam vere memoriae tradiderunt. sum enim unus ex curiosis, quod infitias<a class="footnoteLink" href="#note_LCL263_338_3" id="target_note_LCL263_338_3"><sup>3</sup></a> ire non possum, incendentibus vobis, qui, cum multa sciatis, scire multo
<span class="br"></span><span class="lineNumber">9</span><span class="br"></span>plura cupitis. et ne diutius ea, quae ad meum consilium







</p></section><notes><section class="footnotes"><ul><li class="note" id="note_LCL263_338_1"><a class="footnoteCrossrefLink" href="#target_note_LCL263_338_1" title="Click to highlight in text"><sup class="lineRef">1</sup><span class="italic">piratici</span> Î£; <span class="italic">Parthici</span> P.</a></li><script type="text/javascript">document.getElementById('note_LCL263_338_1').style.display = "none";</script><li class="note" id="note_LCL263_338_2"><a class="footnoteCrossrefLink" href="#target_note_LCL263_338_2" title="Click to highlight in text"><sup class="lineRef">2</sup><span class="italic">ut</span> ins. by Peter; om. in P.</a></li><script type="text/javascript">document.getElementById('note_LCL263_338_2').style.display = "none";</script><li class="note" id="note_LCL263_338_3"><a class="footnoteCrossrefLink" href="#target_note_LCL263_338_3" title="Click to highlight in text"><sup class="lineRef">3</sup><span class="italic">infitias</span> Peter; <span class="italic">infinitas</span> P<sup>1</sup>.</a></li><script type="text/javascript">document.getElementById('note_LCL263_338_3').style.display = "none";</script></ul></section></notes></section>