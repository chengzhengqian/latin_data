<section class="div1 language" lang="la"><header><hgroup><h1>Probus</h1></hgroup></header><section class="div2"><p class="noindent">

sed in hanc sententiam omnibus semper consulibus scribebatur.</p>
</section>
<section class="div2">
<p>VIII. Amor militum erga Probum ingens semper fuit. neque enim umquam ille passus est peccare militem. ille quin etiam Aurelianum saepe a gravi
<span class="br"></span><span class="lineNumber">2</span><span class="br"></span>crudelitate deduxit. ille singulos manipulos adiit, vestes et calciamenta perspexit, si quid praedae fuit, ita divisit ut sibi nihil praeter tela et arma servaret.
<span class="br"></span><span class="lineNumber">3</span><span class="br"></span>quin etiam cum de praedato, sive<a class="footnoteLink" href="#note_LCL263_350_1" id="target_note_LCL263_350_1"><sup>1</sup></a> ex Alanis sive ex aliqua alia gente—incertum est—repertus esset equus non decorus neque ingens, qui, quantum captivi loquebantur, centum ad diem milia currere diceretur, ita ut per dies octo vel decem continuaret, et omnes crederent Probum tale animal sibimet servaturum, iam primum dixit: “Fugitivo militi potius quam forti
<span class="br"></span><span class="lineNumber">4</span><span class="br"></span>hic equus convenit.” deinde in urnam nomina<a class="footnoteLink" href="#note_LCL263_350_2" id="target_note_LCL263_350_2"><sup>2</sup></a> milites iussit mittere, ut aliqui eum sorte ductus
<span class="br"></span><span class="lineNumber">5</span><span class="br"></span>acciperet. et cum essent in exercitu quidam nomine Probi alii quattuor milites, casu evenit ut qui primum emergeret ei<a class="footnoteLink" href="#note_LCL263_350_3" id="target_note_LCL263_350_3"><sup>3</sup></a> Probo nomen exsisteret, cum ipsius
<span class="br"></span><span class="lineNumber">6</span><span class="br"></span>Probi ducis nomen missum non esset. sed cum quattuor illi milites inter se contenderent ac sortem sibi quisque defenderet, iussit iterum agitari urnam. sed et iterum Probi nomen emersit; cumque tertio et
<span class="br"></span><span class="lineNumber">7</span><span class="br"></span>quarto fecisset, quarto Probi nomen effusum est. tunc omnis exercitus equum illum Probo duci dicavit, ipsis etiam militibus, quorum nomina exierant, id volentibus.</p>
</section><notes><section class="footnotes"><ul><li class="note" id="note_LCL263_350_1"><a class="footnoteCrossrefLink" href="#target_note_LCL263_350_1" title="Click to highlight in text"><sup class="lineRef">1</sup><span class="italic">hic</span> P.</a></li><script type="text/javascript">document.getElementById('note_LCL263_350_1').style.display = "none";</script><li class="note" id="note_LCL263_350_2"><a class="footnoteCrossrefLink" href="#target_note_LCL263_350_2" title="Click to highlight in text"><sup class="lineRef">2</sup>So Walter; <span class="italic">nomina</span> om. in P; <span class="italic">nomen suum</span> ins. after <span class="italic">iussit</span> by Peter and Hohl.</a></li><script type="text/javascript">document.getElementById('note_LCL263_350_2').style.display = "none";</script><li class="note" id="note_LCL263_350_3"><a class="footnoteCrossrefLink" href="#target_note_LCL263_350_3" title="Click to highlight in text"><sup class="lineRef">3</sup>So Peter and Hohl; <span class="italic">emergeret ei</span> om. in P.</a></li><script type="text/javascript">document.getElementById('note_LCL263_350_3').style.display = "none";</script></ul></section></notes></section>