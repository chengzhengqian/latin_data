<section class="div1 language" lang="la"><header><hgroup><h1>Probus</h1></hgroup></header><section class="div2"><p class="noindent">

Tacito absumpto fataliter ac Floriano imperium arripiente omnes orientales exercitus eundem imperatorem
<span class="br"></span><span class="lineNumber">2</span><span class="br"></span>fecerunt. non inepta<a class="footnoteLink" href="#note_LCL263_354_1" id="target_note_LCL263_354_1"><sup>1</sup></a> neque inelegans fabula est scire quemadmodum imperium Probus
<span class="br"></span><span class="lineNumber">3</span><span class="br"></span>sumpserit. cum ad exercitus nuntius venisset, tum primum animus militibus fuit praevenire Italicos
<span class="br"></span><span class="lineNumber">4</span><span class="br"></span>exercitus, ne iterum senatus principem daret. sed cum inter milites sermo esset quis fieri deberet, et manipulatim in campo tribuni eos adloquerentur, dicentes requirendum esse principem aliquem fortem, sanctum, verecundum, clementem, probum, idque per multos circulos, ut fieri adsolet, diceretur, quasi divino nutu undique ab omnibus adclamatum est, “Probe
<span class="br"></span><span class="lineNumber">5</span><span class="br"></span>Auguste, di te servent!” deinde concursus et caespiticium tribunal, appellatusque imperator, ornatus etiam pallio purpureo, quod de statua templi oblatum est, atque inde ad palatium reductus, invitus et retractans
et saepe dicens: “Non vobis expedit, milites, non mecum bene agetis. ego enim vobis blandiri non possum.”</p>
<p><span class="br"></span><span class="lineNumber">6</span><span class="br"></span>Prima eius epistula, data ad Capitonem praefectum praetorio, talis fuit: “Imperium numquam optavi et invitus accepi. deponere mihi rem invidiosissimam
<span class="br"></span><span class="lineNumber">7</span><span class="br"></span>non licet. agenda est persona quam mihi miles imposuit.
te quaeso, Capito, ita mecum salva re publica




</p></section><notes><section class="footnotes"><ul><li class="note" id="note_LCL263_354_1"><a class="footnoteCrossrefLink" href="#target_note_LCL263_354_1" title="Click to highlight in text"><sup class="lineRef">1</sup><span class="italic">inepta</span> Σ; <span class="italic">inaegyptum</span> P.</a></li><script type="text/javascript">document.getElementById('note_LCL263_354_1').style.display = "none";</script></ul></section></notes></section>