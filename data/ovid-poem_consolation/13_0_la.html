<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Haec ipsum sublime ferent, haec, optima mater,</span><span class="linebreak"></span>
<span class="line indent1">Debuerint luctus attenuare tuos.</span><span class="linebreak"></span>
<span class="line">Femina digna illis quos aurea condidit aetas,</span><span class="linebreak"></span>
<span class="line indent1">Principibus natis, principe digna viro,</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>Quid deceat Drusi matrem matremque Neronis</span><span class="linebreak"></span>
<span class="line indent1">Aspice, quo surgas, aspice, mane toro.</span><span class="linebreak"></span>
<span class="line">Non eadem vulgusque decent et lumina rerum:</span><span class="linebreak"></span>
<span class="line indent1">Est quod praecipuum debeat ista domus.</span><span class="linebreak"></span>
<span class="line">Imposuit te alto Fortuna locumque tueri</span><span class="linebreak"></span>
<span class="line indent1"><span class="br"></span><span class="lineNumber">350</span><span class="br"></span>Iussit honoratum: Livia, perfer onus.</span><span class="linebreak"></span>
<span class="line">Ad te oculos auresque trahis, tua facta notamus,</span><span class="linebreak"></span>
<span class="line indent1">Nec vox missa potest principis ore tegi.</span><span class="linebreak"></span>
<span class="line">Alta mane supraque tuos exurge dolores</span><span class="linebreak"></span>
<span class="line indent1">Infragilemque animum, quod potes, usque tene.</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>An melius per te virtutum exempla petemus,</span><span class="linebreak"></span>
<span class="line indent1">Quam si Romanae principis edis opus?</span><span class="linebreak"></span>
<span class="line">Fata manent omnes, omnes expectat avarus</span><span class="linebreak"></span>
<span class="line indent1">Portitor et turbae vix satis una ratis.</span><span class="linebreak"></span>
<span class="line">Tendimus huc omnes, metam properamus ad unam,</span><span class="linebreak"></span>
<span class="line indent1"><span class="br"></span><span class="lineNumber">360</span><span class="br"></span>Omnia sub leges Mors vocat atra suas.</span><span class="linebreak"></span>
<span class="line">Ecce necem intentam caelo terraeque fretoque</span><span class="linebreak"></span>
<span class="line indent1">Casurumque triplex vaticinantur opus:</span><span class="linebreak"></span>
<span class="line">I nunc et rebus tanta impendente ruina</span><span class="linebreak"></span>
<span class="line indent1">In te solam oculos et tua damna refer.</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>Maximus ille quidem iuvenum spes publica vixit</span><span class="linebreak"></span>
<span class="line indent1">Et qua natus erat gloria summa domus;</span><span class="linebreak"></span>
<span class="line">Sed mortalis erat: nec tu secura fuisti</span><span class="linebreak"></span>
<span class="line indent1">Fortia progenie bella gerente tua.</span><span class="linebreak"></span>
<span class="line">Vita data est utenda, data est sine faenore nobis</span><span class="linebreak"></span>
<span class="line indent1"><span class="br"></span><span class="lineNumber">370</span><span class="br"></span>Mutua nec certa persoluenda die.</span><span class="linebreak"></span>
</p><notes></notes></section>