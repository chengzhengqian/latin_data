<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Tum salice implexum muscoque et harundine crinem</span><span class="linebreak"></span>
<span class="line indent1">Caeruleum magna legit ab ore manu</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>Uberibusque oculis lacrimarum flumina misit:</span><span class="linebreak"></span>
<span class="line indent1">Vix capit adiectas alveus altus aquas.</span><span class="linebreak"></span>
<span class="line">Iamque rogi flammas extinguere fluminis ictu,</span><span class="linebreak"></span>
<span class="line indent1">Corpus et intactum tollere certus erat;</span><span class="linebreak"></span>
<span class="line">Sustentabat aquas cursusque inhibebat ad aequor,</span><span class="linebreak"></span>
<span class="line indent1"><span class="br"></span><span class="lineNumber">230</span><span class="br"></span>Ut posset toto proluere amne rogum;</span><span class="linebreak"></span>
<span class="line">Sed Mavors, templo vicinus et accola Campi,</span><span class="linebreak"></span>
<span class="line indent1">Tot dixit siccis verba neque ipse genis:</span><span class="linebreak"></span>
<span class="line">“Quamquam amnes decet ira, tamen, Tiberine, quiescas:</span><span class="linebreak"></span>
<span class="line indent1">Non tibi, non ullis vincere fata datur.</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>Iste meus periit: periit arma inter et enses</span><span class="linebreak"></span>
<span class="line indent1">Et dux pro patria: funere causa latet.</span><span class="linebreak"></span>
<span class="line">Quod potui tribuisse, dedi: victoria parta est:</span><span class="linebreak"></span>
<span class="line indent1">Auctor abit operis, sed tamen extat opus.</span><span class="linebreak"></span>
<span class="line">Quondam ego tentavi Clothoque duasque sorores,</span><span class="linebreak"></span>
<span class="line indent1"><span class="br"></span><span class="lineNumber">240</span><span class="br"></span>Pollice quae certo pensa severa trahunt,</span><span class="linebreak"></span>
<span class="line">Ut Remus Iliades et frater conditor Urbis</span><span class="linebreak"></span>
<span class="line indent1">Effugerent aliqua stagna profunda via.</span><span class="linebreak"></span>
<span class="line">De tribus una mihi ‘partem accipe quae datur’</span><span class="linebreak"></span>
<span class="line indent2">inquit</span><span class="linebreak"></span>
<span class="line indent1">‘Muneris; ex istis quod petis alter erit.</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>Hic tibi, mox Veneri Caesar promissus uterque:</span><span class="linebreak"></span>
<span class="line indent1">Hos debet solos Martia Roma deos.’</span><span class="linebreak"></span>
<span class="line">Sic cecinere deae: nec tu, Tiberine, repugna,</span><span class="linebreak"></span>
<span class="line indent1">Irrite nec flammas amne morare tuo,</span><span class="linebreak"></span>
<span class="line">Nec iuvenis positi supremos destrue honores.</span><span class="linebreak"></span>
<span class="line indent1"><span class="br"></span><span class="lineNumber">250</span><span class="br"></span>Vade age et immissis labere pronus aquis.”</span><span class="linebreak"></span>
<span class="line">Paret et in longum spatiosas explicat undas</span><span class="linebreak"></span>
<span class="line indent1">Structaque pendenti pumice tecta subit.</span><span class="linebreak"></span>
</p><notes><section class="footnotes"><ul><li class="note text" id="note_LCL232_340_229"><sup class="lineRef">229</sup>ad aequor <span class="italic">Heinsius:</span> equorum <span class="italic">MSS.</span></li><li class="note text" id="note_LCL232_340_236"><sup class="lineRef">236</sup>funere <span class="italic">edd.:</span> funera <span class="italic">MSS.</span></li></ul></section></notes></section>