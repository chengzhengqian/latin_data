<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Hic quoque sentitur: ne quid non improba carpat,</span><span class="linebreak"></span>
<span class="line indent1">Saevit et iniustum ius sibi ubique facit.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>Scilicet immunis si luctus una fuisset</span><span class="linebreak"></span>
<span class="line indent1">Livia, Fortunae regna minora forent.</span><span class="linebreak"></span>
<span class="line">Quid si non habitu sic se gessisset in omni,</span><span class="linebreak"></span>
<span class="line indent1">Ut sua non essent invidiosa bona?</span><span class="linebreak"></span>
<span class="line">Caesaris adde domum, quae certe, funeris expers,</span><span class="linebreak"></span>
<span class="line indent1"><span class="br"></span><span class="lineNumber">60</span><span class="br"></span>Debuit humanis altior esse malis.</span><span class="linebreak"></span>
<span class="line">Ille vigil, summa sacer ipse locatus in arce,</span><span class="linebreak"></span>
<span class="line indent1">Res hominum ex tuto cernere dignus erat,</span><span class="linebreak"></span>
<span class="line">Nec fleri ipse suis nec quemquam flere suorum</span><span class="linebreak"></span>
<span class="line indent1">Nec, quae nos patimur vulgus, et ipse pati;</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>Vidimus erepta maerentem stirpe sororis:</span><span class="linebreak"></span>
<span class="line indent1">Luctus, ut in Druso, publicus ille fuit;</span><span class="linebreak"></span>
<span class="line">Condidit Agrippam quo te, Marcelle, sepulcro,</span><span class="linebreak"></span>
<span class="line indent1">Et cepit generos iam locus ille duos;</span><span class="linebreak"></span>
<span class="line">Vix posito Agrippa tumuli bene ianua clausa est,</span><span class="linebreak"></span>
<span class="line indent1"><span class="br"></span><span class="lineNumber">70</span><span class="br"></span>Percipit officium funeris ecce soror.</span><span class="linebreak"></span>
<span class="line">Ecce ter ante datis iactura novissima Drusus</span><span class="linebreak"></span>
<span class="line indent1">A magno lacrimas Caesare quartus habet.</span><span class="linebreak"></span>
<span class="line">Claudite iam, Parcae, nimium reserata sepulcra,</span><span class="linebreak"></span>
<span class="line indent1">Claudite: plus iusto iam domus ista patet.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>Cedis, et incassum tua nomina, Druse, levantur</span><span class="linebreak"></span>
<span class="line indent1">Ultima: sit fati summa querela tui.</span><span class="linebreak"></span>
<span class="line">Iste potest implere dolor vel saecula tota</span><span class="linebreak"></span>
<span class="line indent1">Et magni luctus obtinuisse locum.</span><span class="linebreak"></span>
<span class="line">Multi in te amissi, nec tu, tot turba bonorum,</span><span class="linebreak"></span>
<span class="line indent1"><span class="br"></span><span class="lineNumber">80</span><span class="br"></span>Omnis cui virtus contigit, unus eras,</span><span class="linebreak"></span>
</p><notes><section class="footnotes"><ul><li class="note text" id="note_LCL232_328_70"><sup class="lineRef">70</sup>perficit <span class="italic">MSS.</span></li><li class="note text" id="note_LCL232_328_79"><sup class="lineRef">79</sup>turba <span class="italic">Scaliger:</span> verba <span class="italic">MSS.</span></li></ul></section></notes></section>