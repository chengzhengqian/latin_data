<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Sic flevit Clymene, sic et Clymeneides, alte</span><span class="linebreak"></span>
<span class="line indent1">Cum iuvenis patriis excidit ictus equis.</span><span class="linebreak"></span>
<span class="line">Congelat interdum lacrimas duratque tenetque</span><span class="linebreak"></span>
<span class="line indent1">Suspensasque, oculis fortior, intus agit:</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>Erumpunt iterumque lavant gremiumque sinusque,</span><span class="linebreak"></span>
<span class="line indent1">Effusae gravidis uberibusque genis.</span><span class="linebreak"></span>
<span class="line">In vires abiit flendi mora: plenior unda</span><span class="linebreak"></span>
<span class="line indent1">Defluit, exigua siqua retenta mora.</span><span class="linebreak"></span>
</p>
<p class="lineGroup">
<span class="line">Tandem ubi per lacrimas licuit, sic flebilis orsa est</span><span class="linebreak"></span>
<span class="line indent1"><span class="br"></span><span class="lineNumber">120</span><span class="br"></span>Singultu medios impediente sonos:</span><span class="linebreak"></span>
<span class="line indent1">“Nate, brevis fructus, duplicis sors altera partus,</span><span class="linebreak"></span>
<span class="line indent1">Gloria confectae, nate, parentis, ubi es?</span><span class="linebreak"></span>
<span class="line">Sed neque iam ‘duplicis’ nec iam ‘sors altera partus,’</span><span class="linebreak"></span>
<span class="line indent1">Gloria confectae nunc quoque matris, ubi es?</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>Heu, modo tantus, ubi es? tumulo portaris et igni.</span><span class="linebreak"></span>
<span class="line indent1">Haec sunt in reditus dona paranda tuos?</span><span class="linebreak"></span>
<span class="line">Sicine dignus eras oculis occurrere matris?</span><span class="linebreak"></span>
<span class="line indent1">Sic ego te reducem digna videre fui?</span><span class="linebreak"></span>
<span class="line">Caesaris uxori si talia dicere fas est,</span><span class="linebreak"></span>
<span class="line indent1"><span class="br"></span><span class="lineNumber">130</span><span class="br"></span>Iam dubito, magnos an rear esse deos.</span><span class="linebreak"></span>
<span class="line">Nam quid ego admisi? quae non ego numina cultu,</span><span class="linebreak"></span>
<span class="line indent1">Quos ego non potui demeruisse deos?</span><span class="linebreak"></span>
<span class="line">Hic pietatis honos? artus amplector inanes:</span><span class="linebreak"></span>
<span class="line indent1">Et vorat hos ipsos flamma rogusque sinus.</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>Tene ego sustineo positum scelerata videre?</span><span class="linebreak"></span>
<span class="line indent1">Tene meae poterunt ungere, nate, manus?</span><span class="linebreak"></span>
<span class="line">Nunc ego te infelix summum teneoque tuorque</span><span class="linebreak"></span>
<span class="line indent1">Effingoque manus oraque ad ora fero?</span><span class="linebreak"></span>
</p><notes><section class="footnotes"><ul><li class="note text" id="note_LCL232_332_125"><sup class="lineRef">125</sup>qui modo tantus eras <span class="italic">two MSS.</span></li><li class="note text" id="note_LCL232_332_134"><sup class="lineRef">134</sup>et vorat <span class="italic">Heinsius:</span> evocat <span class="italic">MSS.</span></li></ul></section></notes></section>