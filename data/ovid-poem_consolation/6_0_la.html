<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Nunc primum aspiceris consul victorque parenti?</span><span class="linebreak"></span>
<span class="line indent1"><span class="br"></span><span class="lineNumber">140</span><span class="br"></span>Sic mihi, sic miserae nomina tanta refers?</span><span class="linebreak"></span>
<span class="line">Quos primum vidi fasces, in funere vidi,</span><span class="linebreak"></span>
<span class="line indent1">Et vidi eversos indiciumque mali.</span><span class="linebreak"></span>
<span class="line">Quis credat? matri lux haec carissima venit,</span><span class="linebreak"></span>
<span class="line indent1">Qua natum in summo vidit honore suum?</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>Iamne ego non felix? Iam pars mihi rapta Neronum,</span><span class="linebreak"></span>
<span class="line indent1">Materni celeber nomine Drusus avi?</span><span class="linebreak"></span>
<span class="line">Iamne meus non est nec me facit ille parentem?</span><span class="linebreak"></span>
<span class="line indent1">Iamne fui Drusi mater et ipse fuit?</span><span class="linebreak"></span>
<span class="line">Nec cum victorem referetur adesse Neronem,</span><span class="linebreak"></span>
<span class="line indent1"><span class="br"></span><span class="lineNumber">150</span><span class="br"></span>Dicere iam potero ‘maior an alter adest?’</span><span class="linebreak"></span>
<span class="line">Ultima contigimus: ius matris habemus ab uno,</span><span class="linebreak"></span>
<span class="line indent1">Unius est munus quod tamen orba negor.</span><span class="linebreak"></span>
<span class="line">Me miseram, extimui frigusque per ossa cucurrit:</span><span class="linebreak"></span>
<span class="line indent1">Nil ego iam possum certa vocare meum.</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>Hic meus ecce fuit: iubet hic de fratre vereri;</span><span class="linebreak"></span>
<span class="line indent1">Omnia iam metuo: fortior ante fui.</span><span class="linebreak"></span>
<span class="line">Sospite te saltem moriar, Nero: tu mea condas</span><span class="linebreak"></span>
<span class="line indent1">Lumina et excipias hanc animam ore pio.</span><span class="linebreak"></span>
<span class="line">Atque utinam Drusi manus altera et altera fratris</span><span class="linebreak"></span>
<span class="line indent1"><span class="br"></span><span class="lineNumber">160</span><span class="br"></span>Formarent oculos comprimerentque meos</span><span class="linebreak"></span>
<span class="line">Quod licet, hoc certe, tumulo ponemur in uno,</span><span class="linebreak"></span>
<span class="line indent1">Druse, neque ad veteres conditus ibis avos;</span><span class="linebreak"></span>
<span class="line">Miscebor cinerique cinis atque ossibus ossa:</span><span class="linebreak"></span>
<span class="line indent1">Hanc lucem celeri turbine Parca neat.”</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>Haec et plura refert: lacrimae sua verba sequuntur</span><span class="linebreak"></span>
<span class="line indent1">Oraque nequiquam per modo questa fluunt.</span><span class="linebreak"></span>
</p><notes></notes></section>