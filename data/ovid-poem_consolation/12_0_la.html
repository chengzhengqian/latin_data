<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Nec tibi deletos poterit narrare Sicambros,</span><span class="linebreak"></span>
<span class="line indent1">Ensibus et Suevos terga dedisse suis,</span><span class="linebreak"></span>
<span class="line">Fluminaque et montes et nomina magna locorum</span><span class="linebreak"></span>
<span class="line indent1">Et siquid miri vidit in orbe novo.</span><span class="linebreak"></span>
<span class="line indent1"><span class="br"></span><span class="lineNumber">315</span><span class="br"></span>Frigidus ille tibi corpusque refertur inane,</span><span class="linebreak"></span>
<span class="line indent1">Quemque premat sine te sternitur ecce tovus.</span><span class="linebreak"></span>
<span class="line">Quo raperis laniata comas similisque furenti?</span><span class="linebreak"></span>
<span class="line indent1">Quo ruis? attonita quid petis ora manu?</span><span class="linebreak"></span>
<span class="line">Hoc fuit Andromache, cum vir religatus ad axem</span><span class="linebreak"></span>
<span class="line indent1"><span class="br"></span><span class="lineNumber">320</span><span class="br"></span>Terruit admissos sanguinolentus equos;</span><span class="linebreak"></span>
<span class="line">Hoc fuit Euadne tum, cum ferienda coruscis</span><span class="linebreak"></span>
<span class="line indent1">Fulminibus Capaneus impavida ora dedit.</span><span class="linebreak"></span>
<span class="line">Quid mortem tibi maesta rogas amplexaque natos</span><span class="linebreak"></span>
<span class="line indent1">Pignora de Druso sola relicta tenes,</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>Et modo per somnos agitaris imagine falsa</span><span class="linebreak"></span>
<span class="line indent1">Teque tuo Drusum credis habere sinu,</span><span class="linebreak"></span>
<span class="line">Et subito temptasque manu sperasque receptum,</span><span class="linebreak"></span>
<span class="line indent1">Quaeris et in vacui parte priore tori?</span><span class="linebreak"></span>
<span class="line">Ille pio, si non temere haec creduntur, in arvo</span><span class="linebreak"></span>
<span class="line indent1"><span class="br"></span><span class="lineNumber">330</span><span class="br"></span>Inter honoratos excipietur avos,</span><span class="linebreak"></span>
<span class="line">Magnaque maternis maioribus, aequa paternis</span><span class="linebreak"></span>
<span class="line indent1">Gloria quadriiugis aureus ibit equis,</span><span class="linebreak"></span>
<span class="line">Regalique habitu curruque superbus eburno</span><span class="linebreak"></span>
<span class="line indent1">Fronde triumphali tempora vinctus erit.</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>Accipient iuvenem Germanica signa ferentem</span><span class="linebreak"></span>
<span class="line indent1">Consulis imperio conspicuumque decus,</span><span class="linebreak"></span>
<span class="line">Gaudebuntque suae merito cognomine gentis,</span><span class="linebreak"></span>
<span class="line indent1">Quod solum domito victor ab hoste tulit.</span><span class="linebreak"></span>
<span class="line">Vix credent tantum rerum cepisse tot annos,</span><span class="linebreak"></span>
<span class="line indent1"><span class="br"></span><span class="lineNumber">340</span><span class="br"></span>Magna viri latum quaerere facta locum.</span><span class="linebreak"></span>
</p><notes></notes></section>