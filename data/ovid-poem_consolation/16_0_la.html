<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Hectora tot fratres, tot deflevere sorores</span><span class="linebreak"></span>
<span class="line indent1"><span class="br"></span><span class="lineNumber">430</span><span class="br"></span>Et pater et coniunx Astyanaxque puer</span><span class="linebreak"></span>
<span class="line">Et longaeva parens: tamen ille redemptus ad ignes</span><span class="linebreak"></span>
<span class="line indent1">Nullaque per Stygias umbra renavit aquas.</span><span class="linebreak"></span>
<span class="line">Contigit hoc etiam Thetidi: populator Achilles</span><span class="linebreak"></span>
<span class="line indent1">Iliaca ambustis ossibus arva premit.</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>Illi caeruleum Panope matertera crinem</span><span class="linebreak"></span>
<span class="line indent1">Solvit et immensas fletibus auxit aquas,</span><span class="linebreak"></span>
<span class="line">Consortesque deae centum longaevaque magni</span><span class="linebreak"></span>
<span class="line indent1">Oceani coniunx Oceanusque pater</span><span class="linebreak"></span>
<span class="line">Et Thetis ante omnes: sed nec Thetis ipsa neque omnes</span><span class="linebreak"></span>
<span class="line indent1"><span class="br"></span><span class="lineNumber">440</span><span class="br"></span>Mutarunt avidi tristia iura dei.</span><span class="linebreak"></span>
<span class="line">Prisca quid huc repeto? Marcellum Octavia flevit</span><span class="linebreak"></span>
<span class="line indent1">Et flevit populo Caesar utrumque palam.</span><span class="linebreak"></span>
<span class="line">Sed rigidum ius est et inevitabile Mortis,</span><span class="linebreak"></span>
<span class="line indent1">Stant rata non ulla fila tenenda manu.</span><span class="linebreak"></span>
<span class="line"><span class="br"></span><span class="lineNumber">445</span><span class="br"></span>Ipse tibi emissus nebulosum litus Averni,</span><span class="linebreak"></span>
<span class="line indent1">Si liceat, forti verba tot ore sonet:</span><span class="linebreak"></span>
<span class="line indent1">â€œQuid numeras annos? vixi maturior annis:</span><span class="linebreak"></span>
<span class="line indent1">Acta senem faciunt: haec numeranda tibi,</span><span class="linebreak"></span>
<span class="line">His aevum fuit implendum, non segnibus annis:</span><span class="linebreak"></span>
<span class="line indent1"><span class="br"></span><span class="lineNumber">450</span><span class="br"></span>Hostibus eveniat longa senecta meis.</span><span class="linebreak"></span>
<span class="line">Hoc atavi monuere mei proavique Nerones</span><span class="linebreak"></span>
<span class="line indent1">(Fregerunt ambo Punica bella duces),</span><span class="linebreak"></span>
<span class="line">Hoc domus ista docet, per te mea, Caesaris alti:</span><span class="linebreak"></span>
<span class="line indent1">Exitus hic, mater, debuit esse meus.</span><span class="linebreak"></span>
<span class="line">Nec meritis (quamquam ipsa iuvant magis) afuit illis,</span><span class="linebreak"></span>
<span class="line indent1"><span class="br"></span><span class="lineNumber">456</span><span class="br"></span>Mater, honos: titulis nomina plena vides.</span><span class="linebreak"></span>
</p><notes></notes></section>