<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Quin etiam corpus matri vix vixque remissum</span><span class="linebreak"></span>
<span class="line indent1">Exequiis caruit, Livia, paene suis.</span><span class="linebreak"></span>
<span class="line">Quippe ducem arsuris exercitus omnis in armis,</span><span class="linebreak"></span>
<span class="line indent1"><span class="br"></span><span class="lineNumber">170</span><span class="br"></span>Inter quae periit, ponere certus erat:</span><span class="linebreak"></span>
<span class="line">Abstulit invitis corpus venerabile frater</span><span class="linebreak"></span>
<span class="line indent1">Et Drusum patriae quod licuitve dedit.</span><span class="linebreak"></span>
<span class="line">Funera ducuntur Romana per oppida Drusi,</span><span class="linebreak"></span>
<span class="line indent1">(Heu facinus) per quae victor iturus erat,</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>Per quae deletis Raetorum venerat armis:</span><span class="linebreak"></span>
<span class="line indent1">Ei mihi, quam dispar huic fuit illud iter.</span><span class="linebreak"></span>
<span class="line">Consul init fractis maerentem fascibus Urbem:</span><span class="linebreak"></span>
<span class="line indent1">Quid faceret victus, sic ubi victor init?</span><span class="linebreak"></span>
<span class="line">Maesta domus plangore sonat, cui figere laetus</span><span class="linebreak"></span>
<span class="line indent1"><span class="br"></span><span class="lineNumber">180</span><span class="br"></span>Parta sua dominus voverat arma manu.</span><span class="linebreak"></span>
<span class="line">Urbs gemit et vultum miserabilis induit unum—</span><span class="linebreak"></span>
<span class="line indent1">Gentibus adversis forma sit illa, precor!</span><span class="linebreak"></span>
<span class="line">Incerti clauduntque domos trepidantque per Urbem,</span><span class="linebreak"></span>
<span class="line indent1">Hic illic pavidi clamque palamque dolent.</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>Iura silent mutaeque tacent sine vindice leges;</span><span class="linebreak"></span>
<span class="line indent1">Aspicitur toto purpura nulla foro.</span><span class="linebreak"></span>
<span class="line">Dique latent templis neque iniqua ad funera vultus</span><span class="linebreak"></span>
<span class="line indent1">Praebent nec poscunt tura ferenda rogo:</span><span class="linebreak"></span>
<span class="line">Obscuros delubra tenent; pudet ora colentum</span><span class="linebreak"></span>
<span class="line indent1"><span class="br"></span><span class="lineNumber">190</span><span class="br"></span>Aspicere invidiae, quam meruere, metu.</span><span class="linebreak"></span>
<span class="line">Atque aliquis de plebe pius pro paupere nato</span><span class="linebreak"></span>
<span class="line indent1">Sustulerat timidas sidera ad alta manus,</span><span class="linebreak"></span>
<span class="line">Iamque precaturus “quid ego autem credulus” inquit</span><span class="linebreak"></span>
<span class="line indent1">“Suscipiam in nullos irrita vota deos?</span><span class="linebreak"></span>
</p><notes><section class="footnotes"><ul><li class="note text" id="note_LCL232_336_183"><sup class="lineRef">183</sup>trepidantque <span class="italic">edd.:</span> strepitantque <span class="italic">MSS.</span></li></ul></section></notes></section>