<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Fortuna arbitriis tempus dispensat iniquis:</span><span class="linebreak"></span>
<span class="line indent1">Illa rapit iuvenes, sustinet illa senes,</span><span class="linebreak"></span>
<span class="line">Quaque ruit furibunda ruit totumque per orbem</span><span class="linebreak"></span>
<span class="line indent1">Fulminat et caecis caeca triumphat equis.</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>Regna deae immitis parce irritare querendo,</span><span class="linebreak"></span>
<span class="line indent1">Sollicitare animos parce potentis erae.</span><span class="linebreak"></span>
<span class="line">Quae tamen hoc uno tristis tibi tempore venit,</span><span class="linebreak"></span>
<span class="line indent1">Saepe eadem rebus favit amica tuis.</span><span class="linebreak"></span>
<span class="line">Nata quod alte es quodque es fetibus aucta duobus,</span><span class="linebreak"></span>
<span class="line indent1"><span class="br"></span><span class="lineNumber">380</span><span class="br"></span>Quodque etiam magno consociata Iovi,</span><span class="linebreak"></span>
<span class="line">Quod semper domito rediit tibi Caesar ab orbe,</span><span class="linebreak"></span>
<span class="line indent1">Gessit et invicta prospera bella manu,</span><span class="linebreak"></span>
<span class="line">Quod spes implerunt maternaque vota Nerones,</span><span class="linebreak"></span>
<span class="line indent1">Quod pulsus totiens hostis utroque duce â€”</span><span class="linebreak"></span>
<span class="line indent1"><span class="br"></span><span class="lineNumber">385</span><span class="br"></span>Rhenus et Alpinae valles et sanguine nigro</span><span class="linebreak"></span>
<span class="line indent1">Decolor infecta testis Isargus aqua,</span><span class="linebreak"></span>
<span class="line">Danuviusque rapax et Dacius orbe remoto</span><span class="linebreak"></span>
<span class="line indent1">Apulus (huic hosti perbreve Pontus iter)</span><span class="linebreak"></span>
<span class="line">Armeniusque fugax et tandem Dalmata supplex</span><span class="linebreak"></span>
<span class="line indent1"><span class="br"></span><span class="lineNumber">390</span><span class="br"></span>Summaque dispersi per iuga Pannonii,</span><span class="linebreak"></span>
<span class="line">Et modo Germanus Romanis cognitus orbis:</span><span class="linebreak"></span>
<span class="line indent1">Aspice quam meritis culpa sit una minor.</span><span class="linebreak"></span>
<span class="line">Adde quod est absens functus nec cernere nati</span><span class="linebreak"></span>
<span class="line indent1">Semineces oculos sustinuere tui,</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>Qui dolor et menti lenissimus influit aegrae,</span><span class="linebreak"></span>
<span class="line indent1">Accipere es luctus aure coacta tuos,</span><span class="linebreak"></span>
</p><notes></notes></section>