<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Adice Ledaeos, concordia sidera, fratres</span><span class="linebreak"></span>
<span class="line indent1">Templaque Romano conspicienda foro.</span><span class="linebreak"></span>
<span class="line indent1"><span class="br"></span><span class="lineNumber">285</span><span class="br"></span>Quam parvo numeros implevit principis aevo,</span><span class="linebreak"></span>
<span class="line indent1">In patriam meritis occubuitque senex!</span><span class="linebreak"></span>
<span class="line">Nec sua conspiciet (miserum me) munera Drusus</span><span class="linebreak"></span>
<span class="line indent1">Nec sua prae templi nomina fronte leget.</span><span class="linebreak"></span>
<span class="line">Saepe Nero inlacrimans summissa voce loquetur</span><span class="linebreak"></span>
<span class="line indent1"><span class="br"></span><span class="lineNumber">290</span><span class="br"></span>“Cur adeo fratres heu sine fratre deos?”</span><span class="linebreak"></span>
<span class="line">Certus eras numquam nisi victor, Druse, reverti;</span><span class="linebreak"></span>
<span class="line indent1">Haec te debuerant tempora: victor eras.</span><span class="linebreak"></span>
<span class="line">Consule nos, duce nos, duce iam victore caremus:</span><span class="linebreak"></span>
<span class="line indent1">Invenit tota maeror in Urbe locum.</span><span class="linebreak"></span>
<span class="line indent1"><span class="br"></span><span class="lineNumber">295</span><span class="br"></span>At comitum squalent immissis ora capillis,</span><span class="linebreak"></span>
<span class="line indent1">Infelix, Druso sed pia turba suo.</span><span class="linebreak"></span>
<span class="line">Quorum aliquis tendens in te sua bracchia dixit</span><span class="linebreak"></span>
<span class="line indent1">“Cur sine me, cur sic incomitatus abis?”</span><span class="linebreak"></span>
</p>
<p class="lineGroup">
<span class="line">Quid referam de te, dignissima coniuge Druso</span><span class="linebreak"></span>
<span class="line indent1"><span class="br"></span><span class="lineNumber">300</span><span class="br"></span>Atque eadem Drusi digna parente nurus?</span><span class="linebreak"></span>
<span class="line">Par bene compositum: iuvenum fortissimus alter,</span><span class="linebreak"></span>
<span class="line indent1">Altera tam forti mutua cura viro.</span><span class="linebreak"></span>
<span class="line">Femina tu princeps, tu filia Caesaris illi</span><span class="linebreak"></span>
<span class="line indent1">Nec minor es magni coniuge visa Iovis.</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>Tu concessus amor, tu solus et ultimus illi,</span><span class="linebreak"></span>
<span class="line indent1">Tu requies fesso grata laboris eras.</span><span class="linebreak"></span>
<span class="line">Te moriens per verba novissima questus abesse</span><span class="linebreak"></span>
<span class="line indent1">Et mota in nomen frigida lingua tuum.</span><span class="linebreak"></span>
<span class="line">Infelix recipis non quem promiserat ipse,</span><span class="linebreak"></span>
<span class="line indent1"><span class="br"></span><span class="lineNumber">310</span><span class="br"></span>Nec qui missus erat, nec tuus ille redit,</span><span class="linebreak"></span>
</p><notes></notes></section>