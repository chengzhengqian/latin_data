<section class="div1 language" lang="la"><header><hgroup><h1>Ovid</h1></hgroup></header>
<h1><span class="ac">Consolatio Ad Liviam</span></h1>
<p class="lineGroup">
<span class="line">Visa diu felix, “mater” modo dicta “Neronum,”</span><span class="linebreak"></span>
<span class="line indent1">Iam tibi dimidium nominis huius abest;</span><span class="linebreak"></span>
<span class="line">Iam legis in Drusum miserabile, Livia, carmen,</span><span class="linebreak"></span>
<span class="line indent1">Unum qui dicat iam tibi “mater” habes,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>Nec tua te pietas distendit amore duorum,</span><span class="linebreak"></span>
<span class="line indent1">Nec posito fili nomine dicis “uter?”</span><span class="linebreak"></span>
<span class="line">Et quisquam leges audet tibi dicere flendi?</span><span class="linebreak"></span>
<span class="line indent1">Et quisquam lacrimas temperat ore tuas?</span><span class="linebreak"></span>
<span class="line">Ei mihi, quam facile est, quamvis hic contigit omnes,</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>Alterius luctu fortia verba loqui:</span><span class="linebreak"></span>
<span class="line indent1">“Scilicet exiguo percussa es fulminis ictu,</span><span class="linebreak"></span>
<span class="line indent1">Fortior ut possis cladibus esse tuis.”</span><span class="linebreak"></span>
<span class="line">Occidit exemplum iuvenis venerabile morum:</span><span class="linebreak"></span>
<span class="line indent1">Maximus ille armis, maximus ille toga.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>Ille modo eripuit latebrosas hostibus Alpes</span><span class="linebreak"></span>
<span class="line indent1">Et titulum belli dux duce fratre tulit:</span><span class="linebreak"></span>
<span class="line">Ille genus Suevos acre indomitosque Sicambros</span><span class="linebreak"></span>
<span class="line indent1">Contudit inque fugam barbara terga dedit,</span><span class="linebreak"></span>
<span class="line">Ignotumque tibi meruit, Romane, triumphum,</span><span class="linebreak"></span>
<span class="line indent1"><span class="br"></span><span class="lineNumber">20</span><span class="br"></span>Protulit in terras imperiumque novas.</span><span class="linebreak"></span>
<span class="line">Solvere vota Iovi fatorum ignara tuorum,</span><span class="linebreak"></span>
<span class="line indent1">Mater, et armiferae solvere vota deae</span><span class="linebreak"></span>
<span class="line">Gradivumque patrem donis implere parabas</span><span class="linebreak"></span>
<span class="line indent1">Et quoscumque coli est iusque piumque deos,</span><span class="linebreak"></span>
</p><notes></notes></section>