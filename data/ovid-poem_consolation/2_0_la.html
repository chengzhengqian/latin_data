<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line"><span class="br"></span><span class="lineNumber">25</span><span class="br"></span>Maternaque sacros agitabas mente triumphos,</span><span class="linebreak"></span>
<span class="line indent1">Forsitan et curae iam tibi currus erat.</span><span class="linebreak"></span>
<span class="line">Funera pro sacris tibi sunt ducenda triumphis</span><span class="linebreak"></span>
<span class="line indent1">Et tumulus Drusum pro Iovis arce manet.</span><span class="linebreak"></span>
<span class="line">Fingebas reducem praeceptaque mente fovebas</span><span class="linebreak"></span>
<span class="line indent1"><span class="br"></span><span class="lineNumber">30</span><span class="br"></span>Gaudia et ante oculos iam tibi victor erat:</span><span class="linebreak"></span>
<span class="line">“Iam veniet, iam me gratantem turba videbit,</span><span class="linebreak"></span>
<span class="line indent1">Iam mihi pro Druso dona ferenda meo.</span><span class="linebreak"></span>
<span class="line">Obvia progrediar felixque per oppida dicar</span><span class="linebreak"></span>
<span class="line indent1">Collaque et hoc oculos illius ore premam.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>Talis erit, sic occurret, sic oscula iunget;</span><span class="linebreak"></span>
<span class="line indent1">Hoc mihi narrabit, sic prior ipsa loquar.”</span><span class="linebreak"></span>
<span class="line">Gaudia magna foves: spem pone, miserrima, falsam;</span><span class="linebreak"></span>
<span class="line indent1">Desine de Druso laeta referre tuo.</span><span class="linebreak"></span>
<span class="line">Caesaris illud opus, voti pars altera vestri,</span><span class="linebreak"></span>
<span class="line indent1"><span class="br"></span><span class="lineNumber">40</span><span class="br"></span>Occidit: indignas, Livia, solve comas.</span><span class="linebreak"></span>
<span class="line">Quid tibi nunc mores prosunt actumque pudice</span><span class="linebreak"></span>
<span class="line indent1">Omne aevum et tanto tam placuisse viro?</span><span class="linebreak"></span>
<span class="line">Quidque pudicitia tantum cumulasse bonorum,</span><span class="linebreak"></span>
<span class="line indent1">Ultima sit laudes inter ut illa tuas?</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>Quid, tenuisse animum contra sua saecula rectum,</span><span class="linebreak"></span>
<span class="line indent1">Altius et vitiis exeruisse caput?</span><span class="linebreak"></span>
<span class="line">Nec nocuisse ulli et fortunam habuisse nocendi,</span><span class="linebreak"></span>
<span class="line indent1">Nec quemquam nervos extimuisse tuos?</span><span class="linebreak"></span>
<span class="line">Nec vires errasse tuas campove forove</span><span class="linebreak"></span>
<span class="line indent1"><span class="br"></span><span class="lineNumber">50</span><span class="br"></span>Quamque licet citra constituisse domum?</span><span class="linebreak"></span>
<span class="line">Nempe per hos etiam Fortunae iniuria mores</span><span class="linebreak"></span>
<span class="line indent1">Regnat et incerta est hic quoque nixa rota;</span><span class="linebreak"></span>
</p><notes><section class="footnotes"><ul><li class="note text" id="note_LCL232_326_34"><sup class="lineRef">34</sup>hoc <span class="italic">Heinsius:</span> osque <span class="italic">MSS.</span></li><li class="note text" id="note_LCL232_326_43"><sup class="lineRef">43</sup>cumulasse <span class="italic">Molsheim:</span> inviolata <span class="italic">MSS.:</span> in tanto inviolata, <span class="italic">Vollmer.</span></li></ul></section></notes></section>