<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

itaque huius neglegentiae poenas tamquam novis
<span class="br"></span><span class="lineNumber">3</span><span class="br"></span>territi, cum illa non sint nova sed insolita. Quid ergo? Non religionem incutit mentibus, et quidem publice, sive deficere sol visus est, sive luna (cuius obscuratio frequentior) aut parte sui aut tota delituit? Longeque magis illa, actae in transversum faces et caeli magna pars ardens et crinita sidera et plures solis orbes et stellae per diem visae subitique transcursus ignium multam post se lucem trahentium?</p>
<p><span class="br"></span><span class="lineNumber">4</span><span class="br"></span>Nihil horum sine timore miramur. Et cum timendi sit causa nescire, non est tanti scire, ne timeas? Quanto satius est causas inquirere, et quidem toto in hoc intentum animo. Neque enim illo quicquam inveniri dignius potest cui se non tantum commodet, sed impendat.</p>
<p><span class="br"></span><span class="lineNumber">1</span><span class="br"></span>4. Quaeramus ergo quid sit quod terram ab infimo moveat, quod tanti molem ponderis pellat; quid sit illa valentius quod tantum onus vi sua labefactet; cur modo tremat, modo laxata subsidat, nunc in partes divisa discedat et alias intervallum ruinae suae diu servet, alias cito comprimat; nunc amnes magnitudinis notae convertat introrsum, nunc novos exprimat; aperiat aliquando aquarum calentium venas, aliquando refrigeret, ignesque nonnumquam per aliquod ignotum antea montis aut rupis foramen
</p></section><notes></notes></section>