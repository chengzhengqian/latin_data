<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

enim terris interno motu divulsis loca disiecta et campos interisse.</p>
<p>Quod iam dicam quemadmodum existimem fieri.</p>
<p><span class="br"></span><span class="lineNumber">1</span><span class="br"></span>25. Cum spiritus magna vi vacuum terrarum locum penitus opplevit coepitque rixari et de exitu cogitare, latera ipsa inter quae latet saepius percutit, supra quae urbes interdum sitae sunt. Haec nonnumquam adeo concutiuntur ut aedificia superposita procumbant, 
nonnumquam in tantum ut parietes quibus fertur omne tegimen<a class="footnoteLink" href="#note_LCL457_198_1" id="target_note_LCL457_198_1"><sup>1</sup></a> cavi decidant in illum subtervacantem
locum totaeque urbes in immensam altitudinem vergant.</p>
<p><span class="br"></span><span class="lineNumber">2</span><span class="br"></span>Si velis credere, aiunt aliquando Ossam Olympo cohaesisse, deinde terrarum motu recessisse et fissam unius magnitudinem montis in duas partes. Tunc effluxisse<a class="footnoteLink" href="#note_LCL457_198_2" id="target_note_LCL457_198_2"><sup>2</sup></a> Peneon, qui paludes quibus laborabat Thessalia siccavit, abductis in se quae sine exitu stagnaverant aquis. Ladon flumen inter Elin et Megalenpolin medius est, quem terrarum motus effudit.</p>
<p><span class="br"></span><span class="lineNumber">3</span><span class="br"></span>Per haec quid probo? In laxos specus (quid enim aliud appellem loca vacua?) sub terras spiritum convenire; quod nisi esset, magna terrarum spatia commoverentur et una multa titubarent. Nunc exiguae partes laborant nec umquam per ducenta


</p></section><notes><section class="footnotes"><ul><li class="note" id="note_LCL457_198_1"><a class="footnoteCrossrefLink" href="#target_note_LCL457_198_1" title="Click to highlight in text"><sup class="lineRef">1</sup><span class="italic">regimen</span> A<sup>1</sup>B.</a></li><script type="text/javascript">document.getElementById('note_LCL457_198_1').style.display = "none";</script><li class="note" id="note_LCL457_198_2"><a class="footnoteCrossrefLink" href="#target_note_LCL457_198_2" title="Click to highlight in text"><sup class="lineRef">2</sup>Fortunatus, Gercke, Oltramare for <span class="italic">effugisse</span> MSS.</a></li><script type="text/javascript">document.getElementById('note_LCL457_198_2').style.display = "none";</script></ul></section></notes></section>