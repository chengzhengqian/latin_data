<section class="div1 language" lang="la"><header><hgroup><h1>Seneca</h1></hgroup></header><section class="div2">
<p><span class="br"></span><span class="lineNumber">5</span><span class="br"></span>Nonnumquam paulatim diluuntur et desinunt. Nonnumquam ab aliqua parte rumpuntur et inde ventum nautici expectant unde contextus coronae perit: si a septemtrione discessit, aquilo erit; si ab occidente, favonius. Quod argumentum est intra eam partem caeli has fieri coronas intra quam venti quoque esse solent; superiora non habent coronas, quia ne ventos quidem.</p>
<p><span class="br"></span><span class="lineNumber">6</span><span class="br"></span>His argumentis et illud adice numquam coronam colligi nisi stabili aere et pigro vento;<a class="footnoteLink" href="#note_LCL450_26_1" id="target_note_LCL450_26_1"><sup>1</sup></a> aliter non solet aspici. Nam qui stat aer impelli et diduci et in aliquam faciem fingi potest. Is autem qui fluit ne feritur quidem lumine; non enim resistit nec formatur,
<span class="br"></span><span class="lineNumber">7</span><span class="br"></span>quia prima quaeque pars eius dissipatur. Numquam
ergo ullum<a class="footnoteLink" href="#note_LCL450_26_2" id="target_note_LCL450_26_2"><sup>2</sup></a> sidus talem sibi effigiem circumdabit,
nisi cum aer erit densus atque immotus et ob hoc custodiens incidentem in se rotundi lineam luminis. Nec sine causa. Repete enim exemplum quod paulo ante proposui. Lapillus in piscinam aut lacum et alligatam aquam missus circulos facit innumerabiles; at hoc idem non faciet in flumine. Quare? Quia omnem figuram fugiens aqua disturbat.
Idem ergo in aere evenit, ut ille qui manet possit figurari, at ille qui rapitur et currit non det sui potestatem et omnem ictum venientemque formam ex eo turbet.<a class="footnoteLink" href="#note_LCL450_26_3" id="target_note_LCL450_26_3"><sup>3</sup></a></p>
<p><span class="br"></span><span class="lineNumber">8</span><span class="br"></span>Hae de quibus dixi coronae, cum dilapsae sunt


</p></section><notes><section class="footnotes"><ul><li class="note" id="note_LCL450_26_1"><a class="footnoteCrossrefLink" href="#target_note_LCL450_26_1" title="Click to highlight in text"><sup class="lineRef">1</sup><span class="italic">vento frequentissime autem . . . spissum est</span> Haase.</a></li><script type="text/javascript">document.getElementById('note_LCL450_26_1').style.display = "none";</script><li class="note" id="note_LCL450_26_2"><a class="footnoteCrossrefLink" href="#target_note_LCL450_26_2" title="Click to highlight in text"><sup class="lineRef">2</sup>Alexander would retain <span class="italic">illud</span> of both the Φ and Δ MSS. families instead of <span class="italic">ullum</span> Erasmus, Oltramare.</a></li><script type="text/javascript">document.getElementById('note_LCL450_26_2').style.display = "none";</script><li class="note" id="note_LCL450_26_3"><a class="footnoteCrossrefLink" href="#target_note_LCL450_26_3" title="Click to highlight in text"><sup class="lineRef">3</sup><span class="italic">exturbet</span> AV; <span class="italic">exturbat</span> B.</a></li><script type="text/javascript">document.getElementById('note_LCL450_26_3').style.display = "none";</script></ul></section></notes></section>