<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

terras concipitur ac fertur ideoque arbusta radicitus vellit et, quacumque incubuit, solum nudat, silvas interim et tecta corripiens, inferior fere<a class="footnoteLink" href="#note_LCL457_236_1" id="target_note_LCL457_236_1"><sup>1</sup></a> nubibus, utique numquam altior. At contra trabes editior caeli pars ostentat; itaque numquam nubibus obstiterunt.</p>
<p><span class="br"></span><span class="lineNumber">2</span><span class="br"></span>Praeterea turbo omni nube velocius rapitur et in orbem vertitur; super ista velociter desinit et ipse se vi sua rumpit. Trabes autem non transcurrunt nec praetervolant ut faces, sed commorantur et in eadem caeli parte collucent.</p>
<p><span class="br"></span><span class="lineNumber">3</span><span class="br"></span>Charmander quoque, in eo libro quem de cometis composuit, ait Anaxagorae visum grande insolitumque caelo lumen magnitudine amplae trabis et id per multos dies fulsisse. Talem effigiem ignis longi fuisse Callisthenes tradit, antequam Burin et Helicen
<span class="br"></span><span class="lineNumber">4</span><span class="br"></span>mare absconderet. Aristoteles ait non trabem illam sed cometen fuisse; ceterum ob nimium ardorem non apparuisse sparsum ignem sed, procedente tempore, cum iam minus flagraret, redditam suetam<a class="footnoteLink" href="#note_LCL457_236_2" id="target_note_LCL457_236_2"><sup>2</sup></a> cometis faciem.<a class="footnoteLink" href="#note_LCL457_236_3" id="target_note_LCL457_236_3"><sup>3</sup></a> In quo igne multa quidem fuerunt digna quae notarentur, nihil tamen magis quam quod, ut ille fulsit in caelo, statim supra Burin et Helicen mare fuit.</p>
<p><span class="br"></span><span class="lineNumber">5</span><span class="br"></span>Numquid ergo Aristoteles non illam tantum sed omnes trabes cometas esse credebat hanc habentes<a class="footnoteLink" href="#note_LCL457_236_4" id="target_note_LCL457_236_4"><sup>4</sup></a>
</p></section><notes><section class="footnotes"><ul><li class="note" id="note_LCL457_236_1"><a class="footnoteCrossrefLink" href="#target_note_LCL457_236_1" title="Click to highlight in text"><sup class="lineRef">1</sup><span class="italic">fertur</span> ABV.</a></li><script type="text/javascript">document.getElementById('note_LCL457_236_1').style.display = "none";</script><li class="note" id="note_LCL457_236_2"><a class="footnoteCrossrefLink" href="#target_note_LCL457_236_2" title="Click to highlight in text"><sup class="lineRef">2</sup><span class="italic">suetam</span> Garrod, Oltramare for <span class="italic">suam</span> MSS.</a></li><script type="text/javascript">document.getElementById('note_LCL457_236_2').style.display = "none";</script><li class="note" id="note_LCL457_236_3"><a class="footnoteCrossrefLink" href="#target_note_LCL457_236_3" title="Click to highlight in text"><sup class="lineRef">3</sup><span class="italic">cometae facem</span> Gercke.</a></li><script type="text/javascript">document.getElementById('note_LCL457_236_3').style.display = "none";</script><li class="note" id="note_LCL457_236_4"><a class="footnoteCrossrefLink" href="#target_note_LCL457_236_4" title="Click to highlight in text"><sup class="lineRef">4</sup><span class="italic">credebat? Hanc habetis</span> HPZ.</a></li><script type="text/javascript">document.getElementById('note_LCL457_236_4').style.display = "none";</script></ul></section></notes></section>