<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

multos illi casus imposuit. Aliubi deduxit quicquid superne terreni erat aqua, alia torrentes cecidere, alia aestibus magnis disrupta patuerunt. Per haec intervalla intrat spiritus. Quem si inclusit mare et altius adegit nec fluctus retro abire permisit, tunc ille, exitu simul redituque praecluso, volutatur et, quia in rectum non potest tendere, quod illi naturale est, in sublime se intendit et terram prementem
diverberat.</p>
<p><span class="br"></span><span class="lineNumber">1</span><span class="br"></span>16. Etiamnunc dicendum est quod plerisque auctoribus placet et in quod fortasse fiet discessio.<a class="footnoteLink" href="#note_LCL457_172_1" id="target_note_LCL457_172_1"><sup>1</sup></a> Non esse terram sine spiritu palam est, non tantum illo dico quo se tenet ac partes sui iungit, qui inest etiam saxis mortuisque corporibus, sed illo dico vitali et vegeto et alente omnia. Hunc nisi haberet, quomodo tot arbustis spiritum infunderet non aliunde viventibus et tot satis? Quemadmodum tam diversas
radices aliter atque aliter in se mersas foveret, quasdam summa receptas parte, quasdam altius tractas, nisi multum haberet animae tam multa tam varia generantis et haustu atque alimento sui educantis?</p>
<p><span class="br"></span><span class="lineNumber">2</span><span class="br"></span>Levibus adhuc argumentis ago. Totum hoc caelum, quod igneus aether (mundi summa pars)



</p></section><notes><section class="footnotes"><ul><li class="note" id="note_LCL457_172_1"><a class="footnoteCrossrefLink" href="#target_note_LCL457_172_1" title="Click to highlight in text"><sup class="lineRef">1</sup><span class="italic">discessio</span> Z; <span class="italic">dissensio</span> HEPABV.</a></li><script type="text/javascript">document.getElementById('note_LCL457_172_1').style.display = "none";</script></ul></section></notes></section>