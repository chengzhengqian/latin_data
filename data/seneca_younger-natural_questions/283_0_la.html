<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

immensum extentus aequaret. Quot<a class="footnoteLink" href="#note_LCL457_260_1" id="target_note_LCL457_260_1"><sup>1</sup></a> ergo convenisse
debent erraticae, ut tam longum caeli tractum occuparent igne continuo?</p>
<p><span class="br"></span><span class="lineNumber">1</span><span class="br"></span>16. Contra argumenta dictum est, contra testes dicendum est. Nec magna molitione detrahenda est auctoritas Ephoro: historicus est. Quidam incredibilium relatu commendationem parant et lectorem, aliud acturum si per cotidiana ducetur, miraculo excitant; quidam creduli,<a class="footnoteLink" href="#note_LCL457_260_2" id="target_note_LCL457_260_2"><sup>2</sup></a> quidam neglegentes
sunt; quibusdam mendacium obrepit, quibusdam
<span class="br"></span><span class="lineNumber">2</span><span class="br"></span>placet; illi non evitant, hi appetunt. Haecin commune de tota natione, quae approbari opus suum et fieri populare non putat posse, nisi illud mendacio aspersit. Ephorus vero non est religiosissimae fidei; saepe decipitur, saepe<a class="footnoteLink" href="#note_LCL457_260_3" id="target_note_LCL457_260_3"><sup>3</sup></a> decipit. Sicut hunc cometen, qui omnium mortalium oculis custoditus est, quia ingentis rei traxit eventum, cum Helicen et Burin ortu suo merserit, ait illum<a class="footnoteLink" href="#note_LCL457_260_4" id="target_note_LCL457_260_4"><sup>4</sup></a> discessisse in duas stellas,
<span class="br"></span><span class="lineNumber">3</span><span class="br"></span>quod praeter illum nemo tradidit. Quis enim posset observare illud momentum quo cometes solutus et in duas partes redactus est? Quomodo autem, si est qui viderit cometen in duas dirimi, nemo vidit fieri ex duabus? Quare autem non adiecit in quas stellas






</p></section><notes><section class="footnotes"><ul><li class="note" id="note_LCL457_260_1"><a class="footnoteCrossrefLink" href="#target_note_LCL457_260_1" title="Click to highlight in text"><sup class="lineRef">1</sup>Fortunatus, Oltramare for <span class="italic">quid</span> HPABV; <span class="italic">quod</span> Z.</a></li><script type="text/javascript">document.getElementById('note_LCL457_260_1').style.display = "none";</script><li class="note" id="note_LCL457_260_2"><a class="footnoteCrossrefLink" href="#target_note_LCL457_260_2" title="Click to highlight in text"><sup class="lineRef">2</sup><span class="italic">increduli</span> Z.</a></li><script type="text/javascript">document.getElementById('note_LCL457_260_2').style.display = "none";</script><li class="note" id="note_LCL457_260_3"><a class="footnoteCrossrefLink" href="#target_note_LCL457_260_3" title="Click to highlight in text"><sup class="lineRef">3</sup><span class="italic">saepius</span> Z Alexander.</a></li><script type="text/javascript">document.getElementById('note_LCL457_260_3').style.display = "none";</script><li class="note" id="note_LCL457_260_4"><a class="footnoteCrossrefLink" href="#target_note_LCL457_260_4" title="Click to highlight in text"><sup class="lineRef">4</sup><span class="italic">illum</span> HPEZBV Axelson, Alexander; <span class="italic">ilico</span> Gercke, Oltramare.</a></li><script type="text/javascript">document.getElementById('note_LCL457_260_4').style.display = "none";</script></ul></section></notes></section>