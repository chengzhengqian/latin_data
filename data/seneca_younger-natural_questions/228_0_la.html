<section class="div1 language" lang="la"><header><hgroup><h1>Seneca</h1></hgroup></header><section class="div2">
<p><span class="br"></span><span class="lineNumber">1</span><span class="br"></span>7. Quidam motum terrarum aquae imputaverunt, sed non ex eadem causa. Per omnem, inquit, terram multa aquarum genera decurrunt. Aliubi perpetui amnes, quorum navigabilis etiam sine adiutorio imbrium magnitudo est; hinc Nilus per aestatem ingentes aquas invehit; hinc, qui medius inter pacata et hostilia fluit, Danuvius ac Rhenus, alter Sarmaticos impetus cohibens et Europam Asiamque disterminans, alter Germanos, avidam belli gentem,
<span class="br"></span><span class="lineNumber">2</span><span class="br"></span>repellens. Adice nunc patentissimos lacus et stagna populis inter se ignotis circumdata et ineluctabiles navigio paludes, ne ipsis quidem inter se pervias quibus incoluntur; deinde tot fontes, tot capita fluminum subitos et ex occulto amnes vomentia,<a class="footnoteLink" href="#note_LCL457_150_1" id="target_note_LCL457_150_1"><sup>1</sup></a> tot deinde ad tempus collectos torrentium impetus, quorum vires quam repentinae tam breves.</p>
<p><span class="br"></span><span class="lineNumber">3</span><span class="br"></span>Omnis aquarum et intra terram natura faciesque est. Illic quoque aliae vasto cursu<a class="footnoteLink" href="#note_LCL457_150_2" id="target_note_LCL457_150_2"><sup>2</sup></a> deferuntur et in praeceps volutae cadunt; aliae languidiores in vadis refunduntur et leniter ac quiete fluunt. Quis autem neget vastis illas receptaculis concipi et cessare multis inertes locis? Non est diu probandum ibi multas aquas esse ubi omnes sunt; neque enim sufficeret





</p></section><notes><section class="footnotes"><ul><li class="note" id="note_LCL457_150_1"><a class="footnoteCrossrefLink" href="#target_note_LCL457_150_1" title="Click to highlight in text"><sup class="lineRef">1</sup>Oltramare suggests <span class="italic">amne se evomentia.</span></a></li><script type="text/javascript">document.getElementById('note_LCL457_150_1').style.display = "none";</script><li class="note" id="note_LCL457_150_2"><a class="footnoteCrossrefLink" href="#target_note_LCL457_150_2" title="Click to highlight in text"><sup class="lineRef">2</sup><span class="italic">impetu</span> ABV.</a></li><script type="text/javascript">document.getElementById('note_LCL457_150_2').style.display = "none";</script></ul></section></notes></section>