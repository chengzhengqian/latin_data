<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent noindent">

commissura decipit, usque eo mira arte naturae: quod a simillimo coepit, in dissimillimo desinit. Quid ergo istic duo colores faciunt lucis atque umbrae, cum innumerabilium ratio reddenda sit?</p>
<p><span class="br"></span><span class="lineNumber">5</span><span class="br"></span>Quidam ita existimant arcum fieri: in ea parte in qua iam pluit singula stillicidia pluviae cadentis singula esse specula, a singulis ergo reddi imaginem solis; deinde multas imagines, immo innumerabiles, et devexas et in praeceps euntes confundi; itaque arcum esse multarum solis imaginum confusionem.
<span class="br"></span><span class="lineNumber">6</span><span class="br"></span>Hoc sic colligunt. Pelves, inquiunt, mille sereno die pone, omnes habebunt imagines solis; in singulis foliis dispone guttas, singulae habebunt imaginem solis.<a class="footnoteLink" href="#note_LCL450_34_1" id="target_note_LCL450_34_1"><sup>1</sup></a> At contra ingens stagnum non amplius habebit
quam<a class="footnoteLink" href="#note_LCL450_34_2" id="target_note_LCL450_34_2"><sup>2</sup></a> unam imaginem. Quare? Quia omnis circumscripta levitas et circumdata suis finibus speculum est. Itaque piscinam ingentis magnitudinis
insertis<a class="footnoteLink" href="#note_LCL450_34_3" id="target_note_LCL450_34_3"><sup>3</sup></a> parietibus divide, totidem illa habebit imagines solis quot lacus habuerit; relinque illam sic ut est diffusa, semel tibi imaginem reddet. Nihil refert quam exiguus sit umor aut lacus; si determinatus
est, speculum est. Ergo stillicidia illa infinita quae imber cadens defert, totidem specula sunt,<a class="footnoteLink" href="#note_LCL450_34_4" id="target_note_LCL450_34_4"><sup>4</sup></a> totidem solis facies habent. Hae<a class="footnoteLink" href="#note_LCL450_34_5" id="target_note_LCL450_34_5"><sup>5</sup></a> contra intuenti<a class="footnoteLink" href="#note_LCL450_34_6" id="target_note_LCL450_34_6"><sup>6</sup></a> perturbatae
apparent, nec dispiciuntur intervalla quibus






</p></section><notes><section class="footnotes"><ul><li class="note" id="note_LCL450_34_1"><a class="footnoteCrossrefLink" href="#target_note_LCL450_34_1" title="Click to highlight in text"><sup class="lineRef">1</sup><span class="italic">deinde multas</span> (above, paragraph 5) . . . <span class="italic">imaginem solis</span> omitted in HE.</a></li><script type="text/javascript">document.getElementById('note_LCL450_34_1').style.display = "none";</script><li class="note" id="note_LCL450_34_2"><a class="footnoteCrossrefLink" href="#target_note_LCL450_34_2" title="Click to highlight in text"><sup class="lineRef">2</sup><span class="italic">nisi</span> ABV.</a></li><script type="text/javascript">document.getElementById('note_LCL450_34_2').style.display = "none";</script><li class="note" id="note_LCL450_34_3"><a class="footnoteCrossrefLink" href="#target_note_LCL450_34_3" title="Click to highlight in text"><sup class="lineRef">3</sup><span class="italic">in plures</span> ABV (instead of <span class="italic">insertis</span>).</a></li><script type="text/javascript">document.getElementById('note_LCL450_34_3').style.display = "none";</script><li class="note" id="note_LCL450_34_4"><a class="footnoteCrossrefLink" href="#target_note_LCL450_34_4" title="Click to highlight in text"><sup class="lineRef">4</sup><span class="italic">totidem specula sunt</span> omitted in ABV.</a></li><script type="text/javascript">document.getElementById('note_LCL450_34_4').style.display = "none";</script><li class="note" id="note_LCL450_34_5"><a class="footnoteCrossrefLink" href="#target_note_LCL450_34_5" title="Click to highlight in text"><sup class="lineRef">5</sup><span class="italic">hae</span> Fortunatus, Oltramare; <span class="italic">haec</span> HEZB<sup>1</sup>V.</a></li><script type="text/javascript">document.getElementById('note_LCL450_34_5').style.display = "none";</script><li class="note" id="note_LCL450_34_6"><a class="footnoteCrossrefLink" href="#target_note_LCL450_34_6" title="Click to highlight in text"><sup class="lineRef">6</sup><span class="italic">vi venti</span> AB<sup>1</sup>; <span class="italic">videnti</span> B<sup>2</sup>.</a></li><script type="text/javascript">document.getElementById('note_LCL450_34_6').style.display = "none";</script></ul></section></notes></section>