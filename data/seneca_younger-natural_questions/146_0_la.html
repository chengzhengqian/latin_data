<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

Peribunt tot nomina, Caspium et Rubrum mare, Ambracii et Cretici sinus, Propontis et Pontus; peribit omne discrimen; confundetur quicquid in suas partes natura digessit. Non muri quemquam, non turres tuebuntur. Non proderunt templa supplicibus nec urbium summa, quippe fugientes <span class="br"></span><span class="lineNumber">9</span><span class="br"></span>unda praeveniet et ex ipsis arcibus deferet. Alia ab occasu, alia ab oriente concurrent. Unus humanum genus condet dies; quicquid tam longa fortunae indulgentia excoluit, quicquid supra ceteros extulit, nobilia pariter atque adornata magnarumque gentium regna pessum dabit.</p>
<p><span class="br"></span><span class="lineNumber">1</span><span class="br"></span>30. Sunt omnia, ut dixi, facilia naturae, utique quae a primo facere constituit, ad quae non subito sed ex denuntiato venit. Iam autem a primo die mundi, cum in hunc habitum ex informi unitate discederet, quando mergerentur terrena decretum est; et, ne sit quandoque velut in novo opere dura molitio,
<span class="br"></span><span class="lineNumber">2</span><span class="br"></span>olim ad hoc maria se exercent. Non vides ut fluctus in litora tamquam exiturus incurrat? Non vides ut aestus fines suos transeat et in possessionem terrarum mare inducat? Non vides ut illi perpetua cum


</p></section><notes></notes></section>