<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

flamma. Eodem modo spiritus ille, quem paulo ante exprimi collisis nubibus<a class="footnoteLink" href="#note_LCL450_122_1" id="target_note_LCL450_122_1"><sup>1</sup></a> dixi, impactus aliis nec <span class="br"></span><span class="lineNumber">6</span><span class="br"></span>rumpi nec exilire silentio potest. Dissimilis autem crepitus fit ob dissimilitudinem<a class="footnoteLink" href="#note_LCL450_122_2" id="target_note_LCL450_122_2"><sup>2</sup></a> nubium, quarum aliae maiorem sinum<a class="footnoteLink" href="#note_LCL450_122_3" id="target_note_LCL450_122_3"><sup>3</sup></a> habent, aliae minorem. Ceterum illa vis expressi spiritus ignis est qui fulgurationis nomen habet, levi impetu accensus et vanus. Ante autem videmus fulgorem quam sonum audimus, quia oculorum velocior sensus est et multum aures antecedit.</p>
<p><span class="br"></span><span class="lineNumber">1</span><span class="br"></span>13. Falsam opinionem esse eorum qui ignem in nubibus servant per multa colligi potest. Si de caelo cadit, quomodo non cotidie fit, cum tandundem semper illic ardeat? Deinde nullam rationem reddiderunt quare ignis, quem natura sursum vocat, defluat. Alia enim condicio nostrorum ignium est, ex quibus favillae cadunt, quae ponderis aliquid secum habent; ita non descendit ignis, sed praecipitatur
<span class="br"></span><span class="lineNumber">2</span><span class="br"></span>et deducitur. Huic simile nihil accidit in illo igne purissimo, in quo nihil est quod deprimatur. Aut si ulla pars eius exciderit, in periculo totus est, quia totum potest excidere quod potest carpi. Deinde illud quod cadit leve est an grave? Leve est? Non potest ruere quod cadere levitas prohibet;



</p></section><notes><section class="footnotes"><ul><li class="note" id="note_LCL450_122_1"><a class="footnoteCrossrefLink" href="#target_note_LCL450_122_1" title="Click to highlight in text"><sup class="lineRef">1</sup><span class="italic">ignibus</span> ABV Î».</a></li><script type="text/javascript">document.getElementById('note_LCL450_122_1').style.display = "none";</script><li class="note" id="note_LCL450_122_2"><a class="footnoteCrossrefLink" href="#target_note_LCL450_122_2" title="Click to highlight in text"><sup class="lineRef">2</sup><span class="italic">dissimilem impactionem</span> ABV.</a></li><script type="text/javascript">document.getElementById('note_LCL450_122_2').style.display = "none";</script><li class="note" id="note_LCL450_122_3"><a class="footnoteCrossrefLink" href="#target_note_LCL450_122_3" title="Click to highlight in text"><sup class="lineRef">3</sup><span class="italic">sonum</span> ET; <span class="italic">sonitum</span> ABV.</a></li><script type="text/javascript">document.getElementById('note_LCL450_122_3').style.display = "none";</script></ul></section></notes></section>