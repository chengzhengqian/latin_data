<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

minutae et obscurae per vitream pilam aqua plenam maiores clarioresque cernuntur. Poma formosiora quam sunt videntur, si innatant vitro. Sidera ampliora per nubem aspicienti videntur, quia acies nostra in umido labitur nec apprehendere quod vult fideliter potest. Quod manifestum fiet, si poculum impleveris aqua et in id conieceris anulum; nam, cum in ipso fundo anulus iaceat, facies eius in summa
<span class="br"></span><span class="lineNumber">6</span><span class="br"></span>aqua redditur. Quicquid videtur per umorem longe amplius vero est: quid mirum maiorem reddi imaginem
solis, quae in nube umida visitur, cum ex duabus causis hoc accidat? Quia in nube est aliquid vitro simile quod potest perlucere; est aliquid et aquae, quam, etiamsi nondum habet, iam parat,<a class="footnoteLink" href="#note_LCL450_58_1" id="target_note_LCL450_58_1"><sup>1</sup></a> id est iam eius natura est in quam ex sua vertatur.</p>
<p><span class="br"></span><span class="lineNumber">1</span><span class="br"></span>7. “Quoniam,” inquit,<a class="footnoteLink" href="#note_LCL450_58_2" id="target_note_LCL450_58_2"><sup>2</sup></a> “vitri fecisti mentionem ex hoc ipso argumentum contra te sumam. Virgula solet fieri vitrea, striata<a class="footnoteLink" href="#note_LCL450_58_3" id="target_note_LCL450_58_3"><sup>3</sup></a> vel pluribus angulis in modum clavae torosa.<a class="footnoteLink" href="#note_LCL450_58_4" id="target_note_LCL450_58_4"><sup>4</sup></a> Haec, si in transversum solem accipit, colorem talem qualis in arcu videri solet reddit, ut scias non imaginem hic solis esse, sed coloris imitationem<a class="footnoteLink" href="#note_LCL450_58_5" id="target_note_LCL450_58_5"><sup>5</sup></a> ex repercussu.”</p>
<p><span class="br"></span><span class="lineNumber">2</span><span class="br"></span>Primum in hoc argumento multa pro me sunt: quod apparet a sole fieri; quod apparet leve quiddam esse debere et simile speculo quod solem repercutiat;




</p></section><notes><section class="footnotes"><ul><li class="note" id="note_LCL450_58_1"><a class="footnoteCrossrefLink" href="#target_note_LCL450_58_1" title="Click to highlight in text"><sup class="lineRef">1</sup><span class="italic">apparat</span> P; <span class="italic">apparet</span> ABV.</a></li><script type="text/javascript">document.getElementById('note_LCL450_58_1').style.display = "none";</script><li class="note" id="note_LCL450_58_2"><a class="footnoteCrossrefLink" href="#target_note_LCL450_58_2" title="Click to highlight in text"><sup class="lineRef">2</sup><span class="italic">inquis</span> ET.</a></li><script type="text/javascript">document.getElementById('note_LCL450_58_2').style.display = "none";</script><li class="note" id="note_LCL450_58_3"><a class="footnoteCrossrefLink" href="#target_note_LCL450_58_3" title="Click to highlight in text"><sup class="lineRef">3</sup>Haase, Gercke, Oltramare to replace <span class="italic">stricta</span> MSS.</a></li><script type="text/javascript">document.getElementById('note_LCL450_58_3').style.display = "none";</script><li class="note" id="note_LCL450_58_4"><a class="footnoteCrossrefLink" href="#target_note_LCL450_58_4" title="Click to highlight in text"><sup class="lineRef">4</sup><span class="italic">torsa</span> λG; <span class="italic">tortuosa</span> F<sup>2</sup>ABV; <span class="italic">et orosa</span> Z.</a></li><script type="text/javascript">document.getElementById('note_LCL450_58_4').style.display = "none";</script><li class="note" id="note_LCL450_58_5"><a class="footnoteCrossrefLink" href="#target_note_LCL450_58_5" title="Click to highlight in text"><sup class="lineRef">5</sup><span class="italic">mutationem</span> HPZ; <span class="italic">immutationem</span> E.</a></li><script type="text/javascript">document.getElementById('note_LCL450_58_5').style.display = "none";</script></ul></section></notes></section>