<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

placet esse terram. Nisi hoc est, quemadmodum animal,
totum vexationem sentiet; neque enim in nobis febris alias aliis<a class="footnoteLink" href="#note_LCL457_170_1" id="target_note_LCL457_170_1"><sup>1</sup></a> partes moratius impellit, sed per omnes pari aequalitate discurrit).</p>
<p><span class="br"></span><span class="lineNumber">3</span><span class="br"></span>Vide ergo ne<a class="footnoteLink" href="#note_LCL457_170_2" id="target_note_LCL457_170_2"><sup>2</sup></a> quid intret in illam spiritus ex circumfuso
aere. Qui, quamdiu habet exitum, sine iniuria labitur; si offendit aliquid et incidit quod viam clauderet, tunc oneratur primo, infundente se a tergo aere, deinde per aliquam rimam maligne fugit et hoc acrius fertur, quo angustius. Id sine pugna
<span class="br"></span><span class="lineNumber">4</span><span class="br"></span>non potest fieri, nec pugna sine motu. At si ne rimam quidem per quam efflueret invenit, conglobatus
illic furit et hoc atque illo circumagitur aliaque deicit, alia intercidit, cum tenuissimus idemque fortissimus et irrepat quamvis in obstructa et quicquid intravit vi sua diducat ac dissipet. Tunc terra iactatur;
aut enim datura vento locum discedit, aut, cum dedit, in ipsam qua illum emisit cavernam fundamento
spoliata considit.</p>
<p><span class="br"></span><span class="lineNumber">1</span><span class="br"></span>15. Quidam ita existimant: terra multis locis perforata est nec tantum primos illos aditus habet quos velut spiramenta ab initio sui recepit, sed





</p></section><notes><section class="footnotes"><ul><li class="note" id="note_LCL457_170_1"><a class="footnoteCrossrefLink" href="#target_note_LCL457_170_1" title="Click to highlight in text"><sup class="lineRef">1</sup>supplied by Madvig.</a></li><script type="text/javascript">document.getElementById('note_LCL457_170_1').style.display = "none";</script><li class="note" id="note_LCL457_170_2"><a class="footnoteCrossrefLink" href="#target_note_LCL457_170_2" title="Click to highlight in text"><sup class="lineRef">2</sup>Gercke, Oltramare for <span class="italic">nunc</span> most MSS.; <span class="italic">num</span> J<sup>2</sup>.</a></li><script type="text/javascript">document.getElementById('note_LCL457_170_2').style.display = "none";</script></ul></section></notes></section>