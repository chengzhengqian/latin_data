<section class="div1 language" lang="la"><header><hgroup><h1>Seneca</h1></hgroup></header><section class="div2">
<p><span class="br"></span><span class="lineNumber">2</span><span class="br"></span>Quibusdam placet moveri mare et illinc causam tantae cladis accersere. Non potest torrentium aut imbrium aut fluminum iniuria fieri tam grande naufragium. Ubi instat illa pernicies mutarique humanum genus placuit, fluere assiduos imbres et non esse modum pluviis concesserim, suppressis aquilonibus et flatu sicciore austris nubes et amnes abundare. Sed adhuc in damna profectum est:</p>
<blockquote><p><span class="line">Sternuntur segetes et deplorata colonis</span><span class="linebreak"></span>
<span class="line">Vota iacent longique perit labor irritus anni.</span><span class="linebreak"></span></p></blockquote>
<p><span class="br"></span><span class="lineNumber">3</span><span class="br"></span>Non laedi terrae debent sed abscondi. Itaque, cum per ista prolusum est, crescunt maria, sed super solitum, et fluctum ultra extremum tempestatis maximae vestigium mittunt. Deinde, a tergo ventis surgentibus, ingens aequor evolvunt, quod longe a conspectu veteris<a class="footnoteLink" href="#note_LCL450_282_1" id="target_note_LCL450_282_1"><sup>1</sup></a> litoris frangitur. Deinde, ubi litus bis terque prolatum est et pelagus in alieno constitit, velut amota mole,<a class="footnoteLink" href="#note_LCL450_282_2" id="target_note_LCL450_282_2"><sup>2</sup></a> comminus procurrit
<span class="br"></span><span class="lineNumber">4</span><span class="br"></span>aestus ex imo recessu maris. Nam, ut aeris, ut aetheris, sic huius elementi larga materia est multoque
in abdito plenior. Haec fatis mota (non aestuâ€”nam aestus fati ministerium est) attollit vasto sinu fretum agitque ante se. Deinde in miram alti-




</p></section><notes><section class="footnotes"><ul><li class="note" id="note_LCL450_282_1"><a class="footnoteCrossrefLink" href="#target_note_LCL450_282_1" title="Click to highlight in text"><sup class="lineRef">1</sup><span class="italic">interioris</span> P; <span class="italic">antiqui</span> Z.</a></li><script type="text/javascript">document.getElementById('note_LCL450_282_1').style.display = "none";</script><li class="note" id="note_LCL450_282_2"><a class="footnoteCrossrefLink" href="#target_note_LCL450_282_2" title="Click to highlight in text"><sup class="lineRef">2</sup><span class="italic">amota mole</span> Warmington for <span class="italic">admoto malo</span> most MSS.; <span class="italic">amoto</span> FZ Oltramare; <span class="italic">admoto cumulo</span> Garrod.</a></li><script type="text/javascript">document.getElementById('note_LCL450_282_2').style.display = "none";</script></ul></section></notes></section>