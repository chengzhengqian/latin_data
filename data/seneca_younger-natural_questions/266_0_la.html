<section class="div1 language" lang="la"><header><hgroup><h1>Seneca</h1></hgroup></header><section class="div2">
<h2><span class="ac">Liber Septimus<a class="footnoteLink" href="#note_LCL457_226_1" id="target_note_LCL457_226_1"><sup>1</sup></a></span></h2>
<h2><span class="sc">De Cometis</span><a class="footnoteLink" href="#note_LCL457_226_2" id="target_note_LCL457_226_2"><sup>2</sup></a></h2>
<p><span class="br"></span><span class="lineNumber">1</span><span class="br"></span>1. <span class="sc">Nemo</span> usque eo tardus et hebes et demissus in terram est ut ad divina non erigatur ac tota mente consurgat, utique ubi novum aliquod e caelo miraculum
fulsit. Nam, quamdiu solita decurrunt, magnitudinem
rerum consuetudo subducit. Ita enim compositi
sumus ut nos cotidiana, etiamsi admiratione digna sunt, transeant, contra minimarum quoque rerum, si insolitae prodierunt, spectaculum dulce
<span class="br"></span><span class="lineNumber">2</span><span class="br"></span>fiat. Hic itaque coetus astrorum, quibus immensi corporis pulchritudo distinguitur, populum non convocat; at, cum aliquid ex more mutatum est, omnium vultus in caelo est. Sol spectatorem, nisi deficit, non habet. Nemo observat lunam nisi laborantem; tunc urbes conclamant, tunc pro se quisque superstitione vana strepitat.<a class="footnoteLink" href="#note_LCL457_226_3" id="target_note_LCL457_226_3"><sup>3</sup></a></p>
<p><span class="br"></span><span class="lineNumber">3</span><span class="br"></span>Quanto illa maiora sunt quod sol totidem, ut ita dicam, gradus quot dies habet et annum circuitu suo claudit, quod a solstitio ad minuendos dies vertitur,


</p></section><notes><section class="footnotes"><ul><li class="note" id="note_LCL457_226_1"><a class="footnoteCrossrefLink" href="#target_note_LCL457_226_1" title="Click to highlight in text"><sup class="lineRef">1</sup><span class="italic">liber quartus</span> PKTU; <span class="italic">l. sextus</span> EZLGMV; <span class="italic">explicit septimus incipit l. octavus</span> H; [<span class="italic">Liber Septimus</span>] <span class="italic">Liber Quartus</span> Oltramare.</a></li><script type="text/javascript">document.getElementById('note_LCL457_226_1').style.display = "none";</script><li class="note" id="note_LCL457_226_2"><a class="footnoteCrossrefLink" href="#target_note_LCL457_226_2" title="Click to highlight in text"><sup class="lineRef">2</sup><span class="italic">de cometis</span> PEZ.</a></li><script type="text/javascript">document.getElementById('note_LCL457_226_2').style.display = "none";</script><li class="note" id="note_LCL457_226_3"><a class="footnoteCrossrefLink" href="#target_note_LCL457_226_3" title="Click to highlight in text"><sup class="lineRef">3</sup><span class="italic">strepitat</span> HZF Oltramare; <span class="italic">trepidat</span> P<sup>2</sup>ABV Gercke; <span class="italic">strepit. At</span> Axelson, Alexander.</a></li><script type="text/javascript">document.getElementById('note_LCL457_226_3').style.display = "none";</script></ul></section></notes></section>