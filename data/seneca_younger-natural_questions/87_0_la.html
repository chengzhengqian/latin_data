<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

cui suus dies, suus locus dandus est. Interim hoc dico: fulmina non mitti a Iove, sed sic omnia esse disposita ut etiam quae ab illo non fiunt tamen sine ratione non fiant, quae illius est. Nam etiamsi Iupiter illa nunc non facit, Iupiter fecit ut fierent. Singulis non adest ad omne, sed signum<a class="footnoteLink" href="#note_LCL450_174_1" id="target_note_LCL450_174_1"><sup>1</sup></a> et vim et causam omnibus dedit.</p>
<p><span class="br"></span><span class="lineNumber">1</span><span class="br"></span>47. Huic illorum divisioni non accedo. Aiunt aut perpetua esse fulmina, aut finita, aut prorogativa. Perpetua, quorum significatio in totam pertinet vitam nec unam rem denuntiat sed contextum rerum per omnem deinceps aetatem futurarum complectitur;
haec sunt fulmina quae prima accepto patrimonio
et in novo hominis aut urbis<a class="footnoteLink" href="#note_LCL450_174_2" id="target_note_LCL450_174_2"><sup>2</sup></a> statu fiunt. Finita ad diem utique respondent. Prorogativa sunt quorum minae differri possunt, averti tollique non possunt.</p>
<p><span class="br"></span><span class="lineNumber">1</span><span class="br"></span>48. Dicam quid sit quare huic divisioni non consentiam.
Nam et quod perpetuum vocant fulmen finitum est, aeque enim ad diem respondet nec ideo minus finitum est quia multa significat. Et quod prorogativum videtur finitum est, nam illorum quoque confessione certum est quousque impetretur dilatio; privata enim fulgura negant ultra decimum


</p></section><notes><section class="footnotes"><ul><li class="note" id="note_LCL450_174_1"><a class="footnoteCrossrefLink" href="#target_note_LCL450_174_1" title="Click to highlight in text"><sup class="lineRef">1</sup><span class="italic">sed signum</span> ABV; <span class="italic">sed manum</span> Î» Oltramare; <span class="italic">et manum</span> most MSS.</a></li><script type="text/javascript">document.getElementById('note_LCL450_174_1').style.display = "none";</script><li class="note" id="note_LCL450_174_2"><a class="footnoteCrossrefLink" href="#target_note_LCL450_174_2" title="Click to highlight in text"><sup class="lineRef">2</sup>Fortunatus for <span class="italic">orbis</span> MSS.</a></li><script type="text/javascript">document.getElementById('note_LCL450_174_2').style.display = "none";</script></ul></section></notes></section>