<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

cutis spiritum respuit nec est illi introitus nisi per quae trahitur, nec consistere quidem a nobis receptus potest nisi in laxiore corporis parte; non enim inter nervos pulpasve sed in visceribus et patulo
<span class="br"></span><span class="lineNumber">3</span><span class="br"></span>interioris partis recessu commoratur. Idem de terra suspicari licet vel ex hoc quod motus non in summa terra circave summam est sed subter et ab imo. Huius indicium est quod altitudinis profundae maria iactantur, motis scilicet his supra quae fusa sunt; ergo verisimile est terram ex alto moveri et illic spiritum in cavernis ingentibus concipi.</p>
<p><span class="br"></span><span class="lineNumber">4</span><span class="br"></span>“Immo!” inquit.<a class="footnoteLink" href="#note_LCL457_196_1" id="target_note_LCL457_196_1"><sup>1</sup></a> “Ceu, cum frigore inhorruimus,
tremor sequitur, sic terras quoque spiritus extrinsecus
accidens quassat.” Quod nullo modo potest fieri. Algere enim debet, ut idem illi accidat quod nobis, quos externa causa in horrorem agit. Accidere autem terrae simile quiddam nostrae affectioni, sed non ex simili causa concesserim. Illam interior et
<span class="br"></span><span class="lineNumber">5</span><span class="br"></span>altior iniuria debet impellere. Cuius rei argumentum vel maximum hoc potest esse quod, cum vehementi motu adapertum ingenti ruina solum est, totas nonnumquam
urbes et recipit hiatus ille et abscondit.</p>
<p><span class="br"></span><span class="lineNumber">6</span><span class="br"></span>Thucydides ait circa Peloponnesiaci belli tempus Atalanten insulam aut totam aut certe maxima ex parte suppressam. Idem Sidone accidisse Posidonio crede. Nec ad hoc testibus opus est; meminimus




</p></section><notes><section class="footnotes"><ul><li class="note" id="note_LCL457_196_1"><a class="footnoteCrossrefLink" href="#target_note_LCL457_196_1" title="Click to highlight in text"><sup class="lineRef">1</sup><span class="italic">inquis</span> E.</a></li><script type="text/javascript">document.getElementById('note_LCL457_196_1').style.display = "none";</script></ul></section></notes></section>