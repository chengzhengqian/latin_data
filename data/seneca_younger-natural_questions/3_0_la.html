<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

abstulit, sibi ipsi neget, nec luxuria pecuniam turpiter
perdens quam turpius reparet, nec ambitio quae te ad dignitatem nisi per indigna non ducet: nihil adhuc consecutus es; multa effugisti, te nondum.</p>
<p>Virtus enim ista quam affectamus magnifica est, non quia per se beatum est malo caruisse, sed quia animum laxat et praeparat ad cognitionem caelestium
dignumque efficit qui in consortium deo veniat.</p>
<p>7. Tunc consummatum habet plenumque bonum sortis humanae cum calcato omni malo petit altum et in interiorem naturae sinum venit. Tunc iuvat inter ipsa sidera vagantem divitum pavimenta ridere et totam cum auro suo terram, non illo tantum dico quod egessit et signandum monetae dedit, sed et illo quod in occulto servat posterorum avaritiae.</p>
<p>8. Non potest ante contemnere porticus et lacunaria ebore fulgentia et tonsiles silvas et derivata in domos flumina quam totum circumit mundum et, terrarum orbem superne despiciens angustum et magna ex parte opertum mari, etiam ea qua extat late squalidum
et aut ustum aut rigentem, sibi ipse dixit: â€œHoc est illud punctum quod inter tot gentes ferro et igne dividitur?</p>
<p>9. O quam ridiculi sunt mortalium
termini! Ultra Istrum Dacos nostrum arceat<a class="footnoteLink" href="#note_LCL450_6_1" id="target_note_LCL450_6_1"><sup>1</sup></a>
</p></section><notes><section class="footnotes"><ul><li class="note" id="note_LCL450_6_1"><a class="footnoteCrossrefLink" href="#target_note_LCL450_6_1" title="Click to highlight in text"><sup class="lineRef">1</sup>Oltramare supplied <span class="italic">nostrum</span> and restored <span class="italic">Dacos . . . arceat.</span></a></li><script type="text/javascript">document.getElementById('note_LCL450_6_1').style.display = "none";</script></ul></section></notes></section>