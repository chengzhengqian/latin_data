<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

annis omnibus fieret; omnibus enim aliquae stellae in eodem signo simul sunt.</p>
<p><span class="br"></span><span class="lineNumber">4</span><span class="br"></span>Si cometen faceret stella stellae superveniens, momento esse desineret. Summa enim velocitas transeuntium est, ideoque omnis defectio siderum brevis est quia cito illa idem cursus qui admoverat abstrahit. Videmus solem et lunam intra exiguum tempus, cum obscurari coeperunt, liberari: quanto celerior debet fieri in stellis digressio tanto minoribus?
Atqui cometae senis mensibus manent, quod non accideret, si duarum stellarum conventu gignerentur; illae enim diu cohaerere non possunt et
<span class="br"></span><span class="lineNumber">5</span><span class="br"></span>necesse est illas lex celeritatis suae separet.<a class="footnoteLink" href="#note_LCL457_252_1" id="target_note_LCL457_252_1"><sup>1</sup></a>
Praeterea ista nobis vicina videntur, ceterum intervallis ingentibus dissident; quomodo ergo potest altera stella usque ad alteram stellam ignem mittere, ita ut utraque iuncta videatur, cum sint ingenti regione diductae?</p>
<p><span class="br"></span><span class="lineNumber">6</span><span class="br"></span>Stellarum, inquit, duarum lumen miscetur et praebet unius speciem, nempe sic quemadmodum rubicunda fit nubes solis incursu, quemadmodum vespertina aut matutina flavescunt, quemadmodum arcus alterve sol visitur.<a class="footnoteLink" href="#note_LCL457_252_2" id="target_note_LCL457_252_2"><sup>2</sup></a></p>
<p><span class="br"></span><span class="lineNumber">7</span><span class="br"></span>Haec omnia primum magna vi efficiuntur; sol enim est qui ista succendit; stellarum non est eadem potentia. Deinde nihil horum nisi infra lunam in terrarum vicinia nascitur; superiora pura et sincera sunt et
<span class="br"></span><span class="lineNumber">8</span><span class="br"></span>coloris sui semper. Praeterea, si quid tale accideret,


</p></section><notes><section class="footnotes"><ul><li class="note" id="note_LCL457_252_1"><a class="footnoteCrossrefLink" href="#target_note_LCL457_252_1" title="Click to highlight in text"><sup class="lineRef">1</sup><span class="italic">semper agat</span> ABV.</a></li><script type="text/javascript">document.getElementById('note_LCL457_252_1').style.display = "none";</script><li class="note" id="note_LCL457_252_2"><a class="footnoteCrossrefLink" href="#target_note_LCL457_252_2" title="Click to highlight in text"><sup class="lineRef">2</sup><span class="italic">vincitur</span> AV.</a></li><script type="text/javascript">document.getElementById('note_LCL457_252_2').style.display = "none";</script></ul></section></notes></section>