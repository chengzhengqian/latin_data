<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

claustris suis pugna sit? Quid porro? Istinc unde tantum tumultum vides metus est, e mari et magno spiritu erumpentibus fluviis?</p>
<p><span class="br"></span><span class="lineNumber">3</span><span class="br"></span>Ubi non umorem natura disposuit, ut undique nos, cum voluisset, aggredi posset? Mentior, nisi eruentibus terram umor occurrit et, quotiens nos aut avaritia defodit aut aliqua causa penetrare altius cogit, eruendi finis aliquando<a class="footnoteLink" href="#note_LCL450_294_1" id="target_note_LCL450_294_1"><sup>1</sup></a> est. Adice quod immanes sunt in abdito lacus et multum maris conditi, multum fluminum per operta labentium.
<span class="br"></span><span class="lineNumber">4</span><span class="br"></span>Undique ergo erit causa diluvio, cum aliae aquae subterfluant terras, aliae circumfluant, quae diu coercitae vincent et amnes amnibus iungent, paludibus
stagna. Omnium tunc mare ora fontium implebit
et maiore hiatu solvet. Quemadmodum corpora nostra ad egestum venter exhaurit, quemadmodum in sudorem eunt vires, ita tellus liquefiet et, aliis causis quiescentibus, intra se quo mergatur inveniet. Sed magis omnia coitura crediderim.</p>
<p><span class="br"></span><span class="lineNumber">5</span><span class="br"></span>Nec longa erit mora exitii. Temptatur divelliturque
concordia. Cum semel aliquid ex hac idonea diligentia remiserit mundus, statim undique ex aperto et abdito, superne, ab infimo, aquarum fiet
<span class="br"></span><span class="lineNumber">6</span><span class="br"></span>irruptio. Nihil est tam violentum, tam incontinens sui, tam contumax infestumque retinentibus quam

</p></section><notes><section class="footnotes"><ul><li class="note" id="note_LCL450_294_1"><a class="footnoteCrossrefLink" href="#target_note_LCL450_294_1" title="Click to highlight in text"><sup class="lineRef">1</sup><span class="italic">a liquido</span> Z Alexander; <span class="italic">aliquando</span>&lt;<span class="italic">aqua&gt;</span> Warmington.</a></li><script type="text/javascript">document.getElementById('note_LCL450_294_1').style.display = "none";</script></ul></section></notes></section>