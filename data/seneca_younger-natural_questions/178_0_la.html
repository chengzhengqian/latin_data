<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

hoc inter pruinam et glaciem nec non inter nivem et grandinem<a class="footnoteLink" href="#note_LCL457_50_1" id="target_note_LCL457_50_1"><sup>1</sup></a> interesse.</p>
<p><span class="br"></span><span class="lineNumber">1</span><span class="br"></span>4. Poteram me peracta quaestione dimittere, sed bene mensum dabo et, quoniam coepi tibi molestus esse, quicquid in hoc loco quaeritur dicam (quaeritur autem quare hieme ningat, non grandinet, vere iam frigore infracto grando cadat); nam, ut fallar<a class="footnoteLink" href="#note_LCL457_50_2" id="target_note_LCL457_50_2"><sup>2</sup></a> tibi, verum mihi quidem persuadetur, qui me usque ad mendacia haec leviora in quibus os percidi, non oculi erui solent, credulum praesto.</p>
<p><span class="br"></span><span class="lineNumber">2</span><span class="br"></span>Hieme aer riget et ideo nondum in aquam vertitur sed in nivem, cui aer propior est; cum ver coepit, maior inclinatio<a class="footnoteLink" href="#note_LCL457_50_3" id="target_note_LCL457_50_3"><sup>3</sup></a> temporis<a class="footnoteLink" href="#note_LCL457_50_4" id="target_note_LCL457_50_4"><sup>4</sup></a> sequitur et calidiore caelo maiora fiunt stillicidia. Ideo, ut ait Vergilius noster,</p>
<blockquote><p><span class="line">cum ruit imbriferum ver,</span><span class="linebreak"></span></p></blockquote>
<p class="noindent">vehementior mutatio est aeris undique patefacti et solventis se ipso tempore<a class="footnoteLink" href="#note_LCL457_50_5" id="target_note_LCL457_50_5"><sup>5</sup></a> adiuvante; ob hoc nimbi graves magis vastique quam pertinaces deferuntur.
<span class="br"></span><span class="lineNumber">3</span><span class="br"></span>Bruma lentas pluvias habet et tenues, quales saepe solent intervenire, cum pluvia rara et minuta nivem quoque admixtam habet; dicimus nivalem diem,







</p></section><notes><section class="footnotes"><ul><li class="note" id="note_LCL457_50_1"><a class="footnoteCrossrefLink" href="#target_note_LCL457_50_1" title="Click to highlight in text"><sup class="lineRef">1</sup><span class="italic">glaciem</span> HEGλAV.</a></li><script type="text/javascript">document.getElementById('note_LCL457_50_1').style.display = "none";</script><li class="note" id="note_LCL457_50_2"><a class="footnoteCrossrefLink" href="#target_note_LCL457_50_2" title="Click to highlight in text"><sup class="lineRef">2</sup><span class="italic">ni fallar</span> B; <span class="italic">ut fatear</span> Gercke.</a></li><script type="text/javascript">document.getElementById('note_LCL457_50_2').style.display = "none";</script><li class="note" id="note_LCL457_50_3"><a class="footnoteCrossrefLink" href="#target_note_LCL457_50_3" title="Click to highlight in text"><sup class="lineRef">3</sup><span class="italic">indignatio</span> H<sup>1</sup>F.</a></li><script type="text/javascript">document.getElementById('note_LCL457_50_3').style.display = "none";</script><li class="note" id="note_LCL457_50_4"><a class="footnoteCrossrefLink" href="#target_note_LCL457_50_4" title="Click to highlight in text"><sup class="lineRef">4</sup><span class="italic">aeris</span> PZ; <span class="italic">temporis vel aeris</span> λ.</a></li><script type="text/javascript">document.getElementById('note_LCL457_50_4').style.display = "none";</script><li class="note" id="note_LCL457_50_5"><a class="footnoteCrossrefLink" href="#target_note_LCL457_50_5" title="Click to highlight in text"><sup class="lineRef">5</sup><span class="italic">tepore</span> Gronovius, Haase, Alexander.</a></li><script type="text/javascript">document.getElementById('note_LCL457_50_5').style.display = "none";</script></ul></section></notes></section>