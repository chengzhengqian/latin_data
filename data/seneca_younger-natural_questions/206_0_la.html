<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

Una eurusque notusque ruunt creberque procellis Africus
et, qui locum in illa rixa non habuit, aquilo.</p>
<p><span class="br"></span><span class="lineNumber">3</span><span class="br"></span>Quidam illos duodecim faciunt. Quattuor enim caeli partes in ternas dividunt et singulis ventis binos subpraefectos dant. Hac arte Varro, vi diligens,
illos ordinat, nec sine causa. Non enim eodem semper loco sol oritur aut occidit, sed alius est ortus occasusque aequinoctialis—bis autem aequinoctium
<span class="br"></span><span class="lineNumber">4</span><span class="br"></span>est—alius solstitialis, alius hibernus. Qui surgit ab oriente aequinoctiali, subsolanus apud nos dicitur, Graeci illum ἀφηλιώτην vocant. Ab oriente hiberno eurus exit, quem nostri vocavere vulturnum—T. Livius<a class="footnoteLink" href="#note_LCL457_106_1" id="target_note_LCL457_106_1"><sup>1</sup></a> hoc illum nomine appellat in illa pugna Romanis parum prospera in qua Hannibal et contra solem orientem exercitum nostrum et contra ventum constitutum<a class="footnoteLink" href="#note_LCL457_106_2" id="target_note_LCL457_106_2"><sup>2</sup></a> venti adiutorio ac fulgoris praestringentis








</p></section><notes><section class="footnotes"><ul><li class="note" id="note_LCL457_106_1"><a class="footnoteCrossrefLink" href="#target_note_LCL457_106_1" title="Click to highlight in text"><sup class="lineRef">1</sup>Gertz, Oltramare for <span class="italic">et L.</span> in the MSS.</a></li><script type="text/javascript">document.getElementById('note_LCL457_106_1').style.display = "none";</script><li class="note" id="note_LCL457_106_2"><a class="footnoteCrossrefLink" href="#target_note_LCL457_106_2" title="Click to highlight in text"><sup class="lineRef">2</sup>Gercke, Oltramare for <span class="italic">constituit tum</span> H<sup>2</sup>PZAB; <span class="italic">constituit cum</span> Pλ; <span class="italic">instituit tum</span> V.</a></li><script type="text/javascript">document.getElementById('note_LCL457_106_2').style.display = "none";</script></ul></section></notes></section>