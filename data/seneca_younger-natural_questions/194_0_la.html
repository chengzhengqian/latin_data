<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

quae densa steterant, ut est necesse, extenuata nituntur
in ampliorem locum? Ego vero et hanc iudico. Ceterum illa est longe valentior veriorque, habere aera naturalem vim movendi se, nec aliunde concipere,
sed inesse illi, ut aliarum rerum, ita huius
<span class="br"></span><span class="lineNumber">2</span><span class="br"></span>potentiam. An hoc existimas nobis quidem datas vires quibus nos moveremus, aera autem relictum inertem et inagitabilem esse, cum aqua motum suum habeat etiam ventis quiescentibus? Nec enim aliter animalia ederet; muscum quoque innasci aquis et herbosa quaedam videmus summo innatantia; est ergo aliquid in aqua vitale.</p>
<p><span class="br"></span><span class="lineNumber">1</span><span class="br"></span>6. De aqua dico; ignis, qui omnia consumit, quaedam creat et, quod videri non potest simile veri, tamen verum est animalia igne generari. Habet ergo aliquam vim talem aer et ideo modo spissat se modo expandit et purgat et alias contrahit diducit ac differt. Hoc ergo interest inter aera et ventum quod inter lacum et flumen.</p>
<p>Aliquando per se ipse sol causa venti est fundens rigentem aera et ex denso coactoque explicans.</p>
<p><span class="br"></span><span class="lineNumber">1</span><span class="br"></span>7. In universum de ventis diximus; nunc viritim incipiamus illos excutere. Fortasse apparebit quemadmodum
fiant, si apparuerit quando et unde procedant.</p>
</section><notes></notes></section>