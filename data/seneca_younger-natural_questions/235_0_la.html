<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

accidere possit ut alter superiorem aera agitet, alter infernum?</p>
<p><span class="br"></span><span class="lineNumber">1</span><span class="br"></span>13. In hac sententia licet ponas Aristotelem et discipulum eius Theophrastum, non, ut Graecis visum est, divini, tamen et dulcis eloquii virum et nitidi sine labore. Quid utrique placeat exponam. Semper aliqua evaporatio est e terra, quae modo arida est, modo umido mixta; haec ab infimo edita et in quantum potuit elata, cum ulteriorem locum in quem exeat non habet, retro fertur atque in se revolvitur; deinde rixa spiritus reciprocantis iactat obstantia et, sive interclusus sive per angusta enisus est, motum ac tumultum ciet.</p>
<p><span class="br"></span><span class="lineNumber">2</span><span class="br"></span>Straton ex eadem schola est, qui hanc partem philosophiae maxime coluit et rerum naturae inquisitor
fuit. Huius tale decretum est. Frigidum et calidum semper in contraria abeunt, una esse non possunt; eo frigidum confluit unde vis calidi<a class="footnoteLink" href="#note_LCL457_164_1" id="target_note_LCL457_164_1"><sup>1</sup></a> discessit,
et invicem ibi calidum est unde frigus expulsum est. Hoc quod dico verum esse et<a class="footnoteLink" href="#note_LCL457_164_2" id="target_note_LCL457_164_2"><sup>2</sup></a> utrumque in contrarium agi ex hoc tibi appareat.</p>
</section><notes><section class="footnotes"><ul><li class="note" id="note_LCL457_164_1"><a class="footnoteCrossrefLink" href="#target_note_LCL457_164_1" title="Click to highlight in text"><sup class="lineRef">1</sup>Gercke, Oltramare for <span class="italic">calida</span> MSS.</a></li><script type="text/javascript">document.getElementById('note_LCL457_164_1').style.display = "none";</script><li class="note" id="note_LCL457_164_2"><a class="footnoteCrossrefLink" href="#target_note_LCL457_164_2" title="Click to highlight in text"><sup class="lineRef">2</sup>Haase, Gercke, Oltramare for <span class="italic">esse sed</span> B; <span class="italic">est sed</span> HEZ; <span class="italic">est si</span> P.</a></li><script type="text/javascript">document.getElementById('note_LCL457_164_2').style.display = "none";</script></ul></section></notes></section>