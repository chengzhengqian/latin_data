<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

insulas quae diu concaluerunt ex se concipere flammam;
itaque verisimile est etiam in aere summo id quod<a class="footnoteLink" href="#note_LCL450_126_1" id="target_note_LCL450_126_1"><sup>1</sup></a> ignis rapiendi naturam habet accendi calore aetheris superpositi. Necesse est enim ut et imus aether habeat aliquid aeri simile et summus aer non sit dissimilis imo<a class="footnoteLink" href="#note_LCL450_126_2" id="target_note_LCL450_126_2"><sup>2</sup></a> aetheri, quia non fit statim in diversum ex diverso transitus; paulatim ista in confinio
vim suam miscent ita ut dubitare possis aer an hoc iam aether sit.</p>
<p><span class="br"></span><span class="lineNumber">1</span><span class="br"></span>15. Quidam ex nostris existimant aera, cum in ignem et aquam mutabilis sit, non detrahere aliunde causas flammarum novas; ipse enim se movendo accendit et, cum densos compactosque nubium sinus dissipat, necessario vastum in tam magnorum corporum
diruptione reddit sonum. Illa porro nubium difliculter cedentium pugna aliquid confert ad concitandum
ignem sic quemadmodum ferro ad secandum aliquid manus confert, sed secare ferri est.</p>
<p><span class="br"></span><span class="lineNumber">1</span><span class="br"></span>16. Quid ergo inter fulgurationem et fulmen
interest? Dicam. Fulguratio est late ignis explicitus,
fulmen est coactus ignis et in impetum
iactus. Solemus duabus manibus inter se iunctis
aquam concipere et compressa utrimque palma in
modum siponis exprimere. Simile quiddam et
illic fieri puta: nubium inter se compressarum


</p></section><notes><section class="footnotes"><ul><li class="note" id="note_LCL450_126_1"><a class="footnoteCrossrefLink" href="#target_note_LCL450_126_1" title="Click to highlight in text"><sup class="lineRef">1</sup><span class="italic">id quod</span> Gercke, Oltramare; <span class="italic">in quo</span> HPFE.</a></li><script type="text/javascript">document.getElementById('note_LCL450_126_1').style.display = "none";</script><li class="note" id="note_LCL450_126_2"><a class="footnoteCrossrefLink" href="#target_note_LCL450_126_2" title="Click to highlight in text"><sup class="lineRef">2</sup><span class="italic">summo</span> HPE.</a></li><script type="text/javascript">document.getElementById('note_LCL450_126_2').style.display = "none";</script></ul></section></notes></section>