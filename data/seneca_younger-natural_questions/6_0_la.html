<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

nulla pars extra animum est. Totus est ratio, cum interim tantus error mortalia tenet ut hoc, quo neque formosius est quicquam nec dispositius nec in proposito constantius, existiment homines fortuitum et casu volubile ideoque tumultuosum inter fulmina nubes tempestates et cetera quibus terrae ac terris vicina pulsantur.</p>
<p>15. Nec haec intra vulgum dementia est sed sapientiam quoque professos contigit.
Sunt qui putent ipsis animum esse, et quidem providum, dispensantem singula et sua et aliena, hoc autum universum, in quo nos quoque sumus, expers consilii aut ferri<a class="footnoteLink" href="#note_LCL450_12_1" id="target_note_LCL450_12_1"><sup>1</sup></a> temeritate quadam aut natura nesciente quid faciat.</p>
<p>16. Quanti aestimas ista cognoscere et rebus terminos ponere, quantum deus possit; materiam ipse sibi formet an data utatur; utrum utro sit prius, materiae supervenerit ratio an materia rationi; deus quicquid vult efficiat an in<a class="footnoteLink" href="#note_LCL450_12_2" id="target_note_LCL450_12_2"><sup>2</sup></a> multis rebus illum tractanda destituant et a magno artifice prave multa formentur, non quia cessat ars, sed quia id in quo exercetur saepe inobsequens arti est?</p>
<p>17. Haec inspicere, haec discere, his incubare, nonne transilire est mortalitatem suam et in meliorem transcribi sortem? “Quid tibi,” inquis, “ista


</p></section><notes><section class="footnotes"><ul><li class="note" id="note_LCL450_12_1"><a class="footnoteCrossrefLink" href="#target_note_LCL450_12_1" title="Click to highlight in text"><sup class="lineRef">1</sup><span class="italic">aut ferri</span> EZ Oltramare; <span class="italic">auferri</span> HPABV Alexander.</a></li><script type="text/javascript">document.getElementById('note_LCL450_12_1').style.display = "none";</script><li class="note" id="note_LCL450_12_2"><a class="footnoteCrossrefLink" href="#target_note_LCL450_12_2" title="Click to highlight in text"><sup class="lineRef">2</sup><span class="italic">in</span> supplied by Gercke.</a></li><script type="text/javascript">document.getElementById('note_LCL450_12_2').style.display = "none";</script></ul></section></notes></section>