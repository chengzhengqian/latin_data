<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

concipienda est animo varietas non privatarum tantum
domuum, quas levis casus impellit, sed publicarum:
regna ex infimo coorta supra imperantes constiterunt, vetera imperia in ipso flore ceciderunt. Iniri<a class="footnoteLink" href="#note_LCL450_206_1" id="target_note_LCL450_206_1"><sup>1</sup></a> non potest numerus quam multa ab aliis fracta sint. Nunc cum maxime deus extruit<a class="footnoteLink" href="#note_LCL450_206_2" id="target_note_LCL450_206_2"><sup>2</sup></a> alia, alia submittit, nec molliter ponit, sed ex fastigio suo nullas habitura reliquias iactat.</p>
<p>10. Magna ista, quia parvi sumus, credimus; multis rebus non ex natura sua sed ex humilitate nostra magnitudo est. Quid praecipuum in rebus humanis est? Non classibus maria complesse nec in Rubri maris litore signa fixisse nec, deficiente ad iniurias terra, errasse in oceano ignota quaerentem, sed animo omne vidisse et, qua maior nulla victoria est, vitia domuisse. Innumerabiles sunt qui populos, qui urbes habuerunt in potestate; paucissimi qui se.</p>
<p>11. Quid est praecipuum? Erigere animum supra minas et promissa fortunae; nihil dignum putare quod speres. Quid enim habet quod concupiscas? Qui a divinorum conversatione quotiens ad humana




</p></section><notes><section class="footnotes"><ul><li class="note" id="note_LCL450_206_1"><a class="footnoteCrossrefLink" href="#target_note_LCL450_206_1" title="Click to highlight in text"><sup class="lineRef">1</sup><span class="italic">inire Z</span> Oltramare; <span class="italic">inveniri</span> most MSS.</a></li><script type="text/javascript">document.getElementById('note_LCL450_206_1').style.display = "none";</script><li class="note" id="note_LCL450_206_2"><a class="footnoteCrossrefLink" href="#target_note_LCL450_206_2" title="Click to highlight in text"><sup class="lineRef">2</sup><span class="italic">exaltat</span> ABV.</a></li><script type="text/javascript">document.getElementById('note_LCL450_206_2').style.display = "none";</script></ul></section></notes></section>