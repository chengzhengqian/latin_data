<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

divisus sit, cum aliquae ex quinque stellis debuerint?<a class="footnoteLink" href="#note_LCL457_262_1" id="target_note_LCL457_262_1"><sup>1</sup></a></p>
<p><span class="br"></span><span class="lineNumber">1</span><span class="br"></span>17. Apollonius Myndius<a class="footnoteLink" href="#note_LCL457_262_2" id="target_note_LCL457_262_2"><sup>2</sup></a> in diversa opinione est. Ait enim cometen non unum ex multis erraticis effici, sed multos cometas erraticos esse. Non est, inquit, species falsa<a class="footnoteLink" href="#note_LCL457_262_3" id="target_note_LCL457_262_3"><sup>3</sup></a> nec duarum stellarum confinio ignis extentus, sed proprium sidus cometae est, sicut solis ac lunae. Talis<a class="footnoteLink" href="#note_LCL457_262_4" id="target_note_LCL457_262_4"><sup>4</sup></a> illi forma est, non in rotundum restricta, sed procerior et in longum producta.
<span class="br"></span><span class="lineNumber">2</span><span class="br"></span>Ceterum non est illi palam cursus; altiora mundi secat et tunc demum apparet cum in imum cursus sui venit. Nec est quod putemus eundem visum esse sub Claudio quem sub Augusto vidimus, nec hunc qui sub Nerone Caesare apparuit et cometis detraxit infamiam illi similem fuisse qui post excessum
divi Iulii ludis Veneris Genetricis circa undecimam
<span class="br"></span><span class="lineNumber">3</span><span class="br"></span>horam diei emersit. Multi variique sunt, dispares magnitudine, dissimiles colore; aliis rubor est sine ulla luce, aliis candor et purum liquidumque lumen, aliis flamma et haec non sincera nec tenuis sed multum circa se volvens fumidi ardoris. Cruenti quidam,




</p></section><notes><section class="footnotes"><ul><li class="note" id="note_LCL457_262_1"><a class="footnoteCrossrefLink" href="#target_note_LCL457_262_1" title="Click to highlight in text"><sup class="lineRef">1</sup><span class="italic">aliquae . . . debuerint</span> Alexander for <span class="italic">aliqua . . . debuerit.</span></a></li><script type="text/javascript">document.getElementById('note_LCL457_262_1').style.display = "none";</script><li class="note" id="note_LCL457_262_2"><a class="footnoteCrossrefLink" href="#target_note_LCL457_262_2" title="Click to highlight in text"><sup class="lineRef">2</sup><span class="italic">Mydius</span> P; <span class="italic">mundius</span> λ; <span class="italic">mindius</span> J<sup>2</sup>; <span class="italic">mitidius</span> ET; <span class="italic">medicus</span> ABV.</a></li><script type="text/javascript">document.getElementById('note_LCL457_262_2').style.display = "none";</script><li class="note" id="note_LCL457_262_3"><a class="footnoteCrossrefLink" href="#target_note_LCL457_262_3" title="Click to highlight in text"><sup class="lineRef">3</sup><span class="italic">fissa</span> AB; <span class="italic">scissa</span> V.</a></li><script type="text/javascript">document.getElementById('note_LCL457_262_3').style.display = "none";</script><li class="note" id="note_LCL457_262_4"><a class="footnoteCrossrefLink" href="#target_note_LCL457_262_4" title="Click to highlight in text"><sup class="lineRef">4</sup>Warmington suggests <span class="italic">tali</span> “It has the shape of a knuckle-bone.” But there is no manuscript authority.</a></li><script type="text/javascript">document.getElementById('note_LCL457_262_4').style.display = "none";</script></ul></section></notes></section>