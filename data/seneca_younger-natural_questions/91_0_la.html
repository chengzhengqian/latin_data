<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

integris, ut dixi, pecunia quae in his fuit conflata reperitur, quia ignis tenuissimus per foramina occulta transcurrit, quicquid autem in tigno solidum invenit <span class="br"></span><span class="lineNumber">2</span><span class="br"></span>et contumax vincit. Non uno autem, ut dixi, modo saevit, sed quid quaeque vis fecerit, ex ipso genere iniuriae intellegis et fulmen opere cognosces. Interdum in eadem materia multa diversa eiusdem fulminis vis facit, sicut in arbore quod aridissimum urit, quod durissimum et solidissimum est terebrat et frangit, summos cortices dissipat, interiores libros rumpit ac scindit, folia pertundit ac stringit. Vinum<a class="footnoteLink" href="#note_LCL450_182_1" id="target_note_LCL450_182_1"><sup>1</sup></a> gelat, ferrum et aes fundit.</p>
<p><span class="br"></span><span class="lineNumber">1</span><span class="br"></span>53. Illud est mirum quod vinum fulmine gelatum, cum ad priorem habitum redit, potum aut exanimat aut dementes facit. Quare id accidat quaerenti mihi illud occurrit. Inest vis fulmini pestifera; ex hoc aliquem remanere spiritum in eo umore quem coegit congelavitque simile veri est; nec enim alligari potuisset, nisi aliquod illi esset additum
<span class="br"></span><span class="lineNumber">2</span><span class="br"></span>vinculum. Praeterea olei quoque et omnis unguenti taeter post fulmen odor est; ex quo apparet inesse quandam subtilissimo igni et contra naturam suam acto pestilentem potentiam, qua non icta tantum cadunt sed et afflata. Praeterea quocumque decidit fulmen, ibi odorem esse sulphuris certum est, qui, quia natura gravis est, saepius haustus alienat.</p>
</section><notes><section class="footnotes"><ul><li class="note" id="note_LCL450_182_1"><a class="footnoteCrossrefLink" href="#target_note_LCL450_182_1" title="Click to highlight in text"><sup class="lineRef">1</sup><span class="italic">humum</span> GKABV.</a></li><script type="text/javascript">document.getElementById('note_LCL450_182_1').style.display = "none";</script></ul></section></notes></section>