<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
<span class="br"></span><span class="lineNumber">4</span><span class="br"></span>ut desinant esse oneri ferendo. Tunc saxa vasti ponderis decidunt; tunc illa praecipitata rupes quicquid
mobilis rei percussit<a class="footnoteLink" href="#note_LCL457_192_1" id="target_note_LCL457_192_1"><sup>1</sup></a> non passura consistere</p>
<blockquote><p><span class="line">Cum sonitu venit, et ruere omnia visa repente,</span><span class="linebreak"></span></p></blockquote>
<p>ut ait Vergilius noster.</p>
<p><span class="br"></span><span class="lineNumber">1</span><span class="br"></span>23. Huius motus succutientis terras haec erit causa; ad alteram transeo. Rara terrae natura est multumque habens vacui; per has raritates spiritus fertur, qui, ubi maior influxit nec emittitur, concutit terram.</p>
<p><span class="br"></span><span class="lineNumber">2</span><span class="br"></span>Haec placet et aliis, ut paulo ante rettuli, causa—si
quid apud te profectura testium turba est. Hanc etiam Callisthenes probat, non contemptus vir; fuit enim illi nobile ingenium et furibundi regis impatiens.
Hic est Alexandri crimen aeternum, quod nulla virtus, nulla bellorum felicitas redimet. Nam
<span class="br"></span><span class="lineNumber">3</span><span class="br"></span>quotiens quis dixerit, “Occidit Persarum multa milia,” opponetur ei: “Et Callisthenen.” Quotiens dictum erit, “Occidit Darium, penes quem tum maximum regnum erat,” opponetur ei: “Et Callisthenen.” Quotiens dictum erit, “Omnia





</p></section><notes><section class="footnotes"><ul><li class="note" id="note_LCL457_192_1"><a class="footnoteCrossrefLink" href="#target_note_LCL457_192_1" title="Click to highlight in text"><sup class="lineRef">1</sup><span class="italic">mobilis rei percussit</span> Oltramare for <span class="italic">ab illo repercussit</span> most MSS.</a></li><script type="text/javascript">document.getElementById('note_LCL457_192_1').style.display = "none";</script></ul></section></notes></section>