<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

referri debet acceptum; magni animi res fuit rerum naturae latebras dimovere nec contentum exteriore eius aspectu introspicere et in deorum secreta descendere. Plurimum ad inveniendum contulit <span class="br"></span><span class="lineNumber">3</span><span class="br"></span>qui speravit posse reperiri. Cum excusatione itaque veteres audiendi sunt. Nulla res consummata est, dum incipit; nec in hac tantum re omnium maxima atque involutissima, in qua, etiam cum multum actum erit,<a class="footnoteLink" href="#note_LCL457_146_1" id="target_note_LCL457_146_1"><sup>1</sup></a> omnis tamen aetas quod agat inveniet, sed et in omni alio negotio longe semper a perfecto fuere principia.</p>
<p><span class="br"></span><span class="lineNumber">1</span><span class="br"></span>6. In aqua causam esse nec ab uno dictum est nec uno modo. Thales Milesius totam terram subiecto iudicat umore portari et innare,<a class="footnoteLink" href="#note_LCL457_146_2" id="target_note_LCL457_146_2"><sup>2</sup></a> sive illud oceanum vocas, sive magnum mare, sive alterius naturae simplicem adhuc aquam et umidum elementum. Hac, inquit, unda<a class="footnoteLink" href="#note_LCL457_146_3" id="target_note_LCL457_146_3"><sup>3</sup></a> sustinetur orbis velut aliquod grande navigium et grave his aquis quas premit.</p>
<p><span class="br"></span><span class="lineNumber">2</span><span class="br"></span>Supervacuum est reddere causas propter quas existimat gravissimam partem mundi non posse spiritu tam tenui fugacique gestari; non enim nunc de situ terrarum sed de motu agitur. Illud argumenti






</p></section><notes><section class="footnotes"><ul><li class="note" id="note_LCL457_146_1"><a class="footnoteCrossrefLink" href="#target_note_LCL457_146_1" title="Click to highlight in text"><sup class="lineRef">1</sup><span class="italic">actum erit</span> λ; <span class="italic">acti erit</span> most MSS.; <span class="italic">erit quesitum</span> AV.</a></li><script type="text/javascript">document.getElementById('note_LCL457_146_1').style.display = "none";</script><li class="note" id="note_LCL457_146_2"><a class="footnoteCrossrefLink" href="#target_note_LCL457_146_2" title="Click to highlight in text"><sup class="lineRef">2</sup><span class="italic">in mare</span> Z<sup>1</sup>λ;<span class="italic"> mare</span> OS; <span class="italic">in mari</span> ABV.</a></li><script type="text/javascript">document.getElementById('note_LCL457_146_2').style.display = "none";</script><li class="note" id="note_LCL457_146_3"><a class="footnoteCrossrefLink" href="#target_note_LCL457_146_3" title="Click to highlight in text"><sup class="lineRef">3</sup><span class="italic">aqua</span> P.</a></li><script type="text/javascript">document.getElementById('note_LCL457_146_3').style.display = "none";</script></ul></section></notes></section>