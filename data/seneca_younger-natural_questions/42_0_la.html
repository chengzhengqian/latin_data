<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

virum ipse pateretur, aversus omnes admissarii sui motus in speculo videret ac deinde falsa magnitudine ipsius membri tamquam vera gaudebat.</p>
<p><span class="br"></span><span class="lineNumber">3</span><span class="br"></span>In omnibus quidem balneis agebat ille dilectum et aperta mensura legebat viros, sed nihilominus mendaciis quoque insatiabile malum oblectabat. I nunc et dic speculum munditiarum causa repertum. Foeda dictu sunt quae portentum illud ore suo lancinandum<a class="footnoteLink" href="#note_LCL450_84_1" id="target_note_LCL450_84_1"><sup>1</sup></a> dixerit feceritque, cum illi specula ab omni parte opponerentur, ut ipse flagitiorum suorum spectator esset et, quae secreta quoque conscientiam premunt quaeque sibi quisque<a class="footnoteLink" href="#note_LCL450_84_2" id="target_note_LCL450_84_2"><sup>2</sup></a> fecisse se negat, non in os tantum sed in oculos suos ingereret.
<span class="br"></span><span class="lineNumber">4</span><span class="br"></span>At hercule scelera conspectum sui reformidant. In perditis quoque et ad omne dedecus expositis tenerrima est oculorum verecundia. Ille, quasi parum esset inaudita et incognita pati, oculos suos ad illa advocavit nec quantum peccabat videre contentus specula sibi per quae flagitia sua divideret disponeretque circumdedit; et, quia non tam diligenter intueri poterat, cum caput merserat inguinibusque<a class="footnoteLink" href="#note_LCL450_84_3" id="target_note_LCL450_84_3"><sup>3</sup></a> alienis obhaeserat, opus sibi suum per
<span class="br"></span><span class="lineNumber">5</span><span class="br"></span>imagines offerebat. Spectabat illam libidinem oris sui; spectabat admissos sibi pariter in omnia viros; nonnumquam inter marem et feminam distributus



</p></section><notes><section class="footnotes"><ul><li class="note" id="note_LCL450_84_1"><a class="footnoteCrossrefLink" href="#target_note_LCL450_84_1" title="Click to highlight in text"><sup class="lineRef">1</sup><span class="italic">lacerandum</span> A<sup>2</sup>BV; <span class="italic">lenocinandum</span> EÎ».</a></li><script type="text/javascript">document.getElementById('note_LCL450_84_1').style.display = "none";</script><li class="note" id="note_LCL450_84_2"><a class="footnoteCrossrefLink" href="#target_note_LCL450_84_2" title="Click to highlight in text"><sup class="lineRef">2</sup><span class="italic">et quae accusatus quisque</span> ABV.</a></li><script type="text/javascript">document.getElementById('note_LCL450_84_2').style.display = "none";</script><li class="note" id="note_LCL450_84_3"><a class="footnoteCrossrefLink" href="#target_note_LCL450_84_3" title="Click to highlight in text"><sup class="lineRef">3</sup><span class="italic">cum compressus erat clunibusque</span> AV instead of <span class="italic">cum caput . . . inguinibusque.</span></a></li><script type="text/javascript">document.getElementById('note_LCL450_84_3').style.display = "none";</script></ul></section></notes></section>