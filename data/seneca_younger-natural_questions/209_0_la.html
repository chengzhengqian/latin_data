<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

illis a latere universi mundi impetus. Atabulus Apuliam infestat, Calabriam iapyx, Athenas sciron, Pamphyliam crageus,<a class="footnoteLink" href="#note_LCL457_112_1" id="target_note_LCL457_112_1"><sup>1</sup></a> Galham circius, cui aedificia quassanti tamen incolae gratias agunt, tamquam salubritatem caeli sui debeant ei—divus certe Augustus templum illi, cum in Gallia moraretur, et vovit et fecit. Infinitum est, si singulos velim persequi; nulla enim propemodum regio est quae non habeat aliquem flatum ex se nascentem et circa se cadentem.</p>
<p><span class="br"></span><span class="lineNumber">1</span><span class="br"></span>18. Inter cetera itaque providentiae opera hoc quoque aliquis ut dignum admiratione suspexerit. Non enim ex una causa ventos aut invenit aut per diversa disposuit, sed primum ut aera non sinerent pigrescere, sed assidua vexatione utilem redderent
<span class="br"></span><span class="lineNumber">2</span><span class="br"></span>vitalemque tracturis;<a class="footnoteLink" href="#note_LCL457_112_2" id="target_note_LCL457_112_2"><sup>2</sup></a> deinde ut imbres terris subministrarent
idemque nimios<a class="footnoteLink" href="#note_LCL457_112_3" id="target_note_LCL457_112_3"><sup>3</sup></a> compescerent. Nam modo adducunt nubes, modo deducunt, ut per totum orbem pluviae dividi possint. In Italiam auster impellit; aquilo in Africam reicit; etesiae non patiuntur apud nos nubes consistere; idem totam Indiam et Aethiopiam continuis per id tempus aquis







</p></section><notes><section class="footnotes"><ul><li class="note" id="note_LCL457_112_1"><a class="footnoteCrossrefLink" href="#target_note_LCL457_112_1" title="Click to highlight in text"><sup class="lineRef">1</sup>Müller, Gercke, Oltramare for <span class="italic">chagreus</span> HPZ; <span class="italic">cragreus</span> Eλ; <span class="italic">chagreis</span> ABV.</a></li><script type="text/javascript">document.getElementById('note_LCL457_112_1').style.display = "none";</script><li class="note" id="note_LCL457_112_2"><a class="footnoteCrossrefLink" href="#target_note_LCL457_112_2" title="Click to highlight in text"><sup class="lineRef">2</sup><span class="italic">terris</span> ABV.</a></li><script type="text/javascript">document.getElementById('note_LCL457_112_2').style.display = "none";</script><li class="note" id="note_LCL457_112_3"><a class="footnoteCrossrefLink" href="#target_note_LCL457_112_3" title="Click to highlight in text"><sup class="lineRef">3</sup><span class="italic">nubes</span> A<sup>1</sup>B.</a></li><script type="text/javascript">document.getElementById('note_LCL457_112_3').style.display = "none";</script></ul></section></notes></section>