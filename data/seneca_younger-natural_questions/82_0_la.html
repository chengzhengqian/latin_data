<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

distinctionem et ob hoc separetur a consiliario, quia illud suadet dissuadetque, hoc solam evitationem impendentis periculi continet, ut cum timemus ignem, <span class="br"></span><span class="lineNumber">4</span><span class="br"></span>fraudem a proximis, insidias a servis. Etiamnunc tamen aliam distinctionem utriusque video: consiliarium
est quod cogitanti factum est, monitorium quod nihil cogitanti; habet autem utraque res suam proprietatem: suadetur deliberantibus; ultro monentur.</p>
<p><span class="br"></span><span class="lineNumber">1</span><span class="br"></span>40. Primo omnium non sunt fulminum genera sed significationum. Nam fulminum genera sunt ilia, quod terebrat, quod discutit, quod urit. Quod terebrat subtile est et flammeum, cui per angustissimum
fuga est ob sinceram et puram flammae tenuitatem.
<span class="br"></span><span class="lineNumber">2</span><span class="br"></span>Quod dissipat conglobatum est et habet admixtam vim spiritus coacti ac procellosi. Itaque illud fulmen per id foramen quod ingressum est redit et evadit; huius late sparsa vis rumpit icta, non
<span class="br"></span><span class="lineNumber">3</span><span class="br"></span>perforat. Tertium illud genus, quod urit, multum terreni habet et igneum magis est quam flammeum; itaque relinquit magnas ignium notas, quae percussis
inhaereant. Nullum quidem sine igne fulmen venit, sed tamen hoc proprie igneum dicimus quod manifesta ardoris vestigia imprimit, quod aut urit
<span class="br"></span><span class="lineNumber">4</span><span class="br"></span>aut fuscat. Tribus modis urit: aut afflat et levi


</p></section><notes></notes></section>