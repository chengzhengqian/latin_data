<section class="div1 language" lang="la"><header><hgroup><h1>Seneca</h1></hgroup></header><section class="div2">
<p><span class="br"></span><span class="lineNumber">1</span><span class="br"></span>17. Sequitur ergo ut naturam suam exerceat et quod semper moveri vult aliquando et alia moveat. Id quando fit? Quando illi cursus interdictus est. Nam, quamdiu non impeditur, it placide; cum offenditur
et retinetur, insanit et moras suas abripit, non aliter quam ille</p>
<blockquote><p><span class="line">pontem indignatus Araxes.</span><span class="linebreak"></span></p></blockquote>
<span class="br"></span><span class="lineNumber">2</span><span class="br"></span><p class="noindent">Quamdiu illi facilis et liber est alveus, primas quasque aquas explicat; ubi saxa manu vel casu illata repressere<a class="footnoteLink" href="#note_LCL457_176_1" id="target_note_LCL457_176_1"><sup>1</sup></a> venientem, tunc impetum mora quaerit et, quo plura opposita sunt, plus invenit virium. Omnis enim illa unda quae a tergo supervenit et in se crescit, cum onus suum sustinere non potuit, vim ruina parat et prona cum ipsis quae obiacebant fugit. Idem spiritu fit, qui, quo valentior agiliorque est, citius eripitur et vehementius saeptum omne disturbat;
ex quo motus fit, scilicet eius partis sub qua pugnatum est.</p>
<p><span class="br"></span><span class="lineNumber">3</span><span class="br"></span>Quod dicitur verum esse et illo probatur. Saepe, cum terrae motus fuit, si modo pars eius aliqua disrupta est, inde ventus per multos dies fluxit, ut traditur factum eo motu quo Chalcis laboravit; quod




</p></section><notes><section class="footnotes"><ul><li class="note" id="note_LCL457_176_1"><a class="footnoteCrossrefLink" href="#target_note_LCL457_176_1" title="Click to highlight in text"><sup class="lineRef">1</sup><span class="italic">inlata repressere</span> ET; <span class="italic">in latere pressere</span> HPZAB.</a></li><script type="text/javascript">document.getElementById('note_LCL457_176_1').style.display = "none";</script></ul></section></notes></section>