<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

nec sonant mollia, nisi illisa duris sint, itaque non auditur fluctus, nisi impactus est.</p>
<p><span class="br"></span><span class="lineNumber">2</span><span class="br"></span>“Ignis,” inquit, “demissus in aquam sonat, dum extinguitur.” Puta ita esse, pro me est; non enim ignis tunc sonum efficit sed spiritus per extinguentia effugiens. Ut dem tibi et fieri ignem in nube et extingui, spiritu nascitur et attritu.</p>
<p><span class="br"></span><span class="lineNumber">3</span><span class="br"></span>“Quid ergo,” inquit, “non potest aliqua ex his transcurrentibus stellis incidere in nubem et extingui?”
Existimemus posse aliquando et hoc fieri; nunc naturalem causam quaerimus et assiduam, non raram fortuitamque. Puta enim me confiteri verum esse quod dicis, aliquando post tonitrua emicare ignes stellis transversis et cadentibus similes, non ob hoc tonitrua facta sunt, sed, cum hoc fieret, tonitrua facta sunt.</p>
<p><span class="br"></span><span class="lineNumber">4</span><span class="br"></span>Clidemos ait fulgurationem speciem inanem esse, non ignem; sic enim per noctem splendorem motu<a class="footnoteLink" href="#note_LCL450_186_1" id="target_note_LCL450_186_1"><sup>1</sup></a> remorum † remorari.<a class="footnoteLink" href="#note_LCL450_186_2" id="target_note_LCL450_186_2"><sup>2</sup></a> Dissimile est exemplum. Illic enim splendor intra ipsam aquam apparet; qui fit in aere erumpit et exilit.</p>
<p><span class="br"></span><span class="lineNumber">1</span><span class="br"></span>56. Heraclitus<a class="footnoteLink" href="#note_LCL450_186_3" id="target_note_LCL450_186_3"><sup>3</sup></a> existimat fulgurationem esse velut apud nos incipientium ignium conatum et primam flammam incertam, modo intereuntem, modo resurgentem;
haec antiqui fulgetra dicebant. Tonitrua



</p></section><notes><section class="footnotes"><ul><li class="note" id="note_LCL450_186_1"><a class="footnoteCrossrefLink" href="#target_note_LCL450_186_1" title="Click to highlight in text"><sup class="lineRef">1</sup><span class="italic">motu</span> Gercke, Oltramare for <span class="italic">motum</span> HPEFZ.</a></li><script type="text/javascript">document.getElementById('note_LCL450_186_1').style.display = "none";</script><li class="note" id="note_LCL450_186_2"><a class="footnoteCrossrefLink" href="#target_note_LCL450_186_2" title="Click to highlight in text"><sup class="lineRef">2</sup><span class="italic">remorum remorari</span> Oltramare for <span class="italic">remorari</span> Z; <span class="italic">remorare</span> HPG; <span class="italic">memorare</span> F; <span class="italic">rememorare</span> T; <span class="italic">revocare</span> E; <span class="italic">remorum videri</span> AV<sup>2</sup>. Perhaps simply <span class="italic">remorum morari.</span></a></li><script type="text/javascript">document.getElementById('note_LCL450_186_2').style.display = "none";</script><li class="note" id="note_LCL450_186_3"><a class="footnoteCrossrefLink" href="#target_note_LCL450_186_3" title="Click to highlight in text"><sup class="lineRef">3</sup><span class="italic">Herodotus</span> ABV.</a></li><script type="text/javascript">document.getElementById('note_LCL450_186_3').style.display = "none";</script></ul></section></notes></section>