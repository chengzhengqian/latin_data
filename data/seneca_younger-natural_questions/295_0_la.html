<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

est, cum illud exiguo tempore ascendat, hoc diu
<span class="br"></span><span class="lineNumber">4</span><span class="br"></span>proferatur. Non vides quam contraria inter se elementa sint? Gravia et levia sunt, frigida et calida, umida et sicca; tota haec mundi concordia ex discordibus constat. Negas cometen stellam esse, quia forma eius non respondeat ad exemplar nec sit ceteris similis? Vides enim: simillima est illa quae tricesimo
anno revertitur ad locum suum huic quae
<span class="br"></span><span class="lineNumber">5</span><span class="br"></span>intra annum revisit sedem suam. Non ad unam natura formam opus suum praestat, sed ipsa varietate se iactat. Alia maiora,<a class="footnoteLink" href="#note_LCL457_284_1" id="target_note_LCL457_284_1"><sup>1</sup></a> alia velociora aliis fecit, alia validiora,<a class="footnoteLink" href="#note_LCL457_284_2" id="target_note_LCL457_284_2"><sup>2</sup></a> alia temperatiora; quaedam eduxit a turba, ut singula et conspicua procederent, quaedam in gregem misit. Ignorat naturae potentiam qui illi non putat aliquando licere, nisi quod saepius fecit.</p>
<p><span class="br"></span><span class="lineNumber">6</span><span class="br"></span>Cometas non frequenter ostendit, attribuit illis alium locum, alia tempora, dissimiles ceteris motus; voluit et his magnitudinem operis sui colere. Quorum formosior facies est quam ut fortuitam putes, sive amplitudinem eorum consideres, sive fulgorem qui maior est ardentiorque quam ceteris. Facies vero habet insigne quiddam et singulare, non in angustum coniecta et artata, sed dimissa liberius et multarum stellarum amplexa regionem.</p>
<p><span class="br"></span><span class="lineNumber">1</span><span class="br"></span>28. Aristoteles ait cometas significare tempestatem


</p></section><notes><section class="footnotes"><ul><li class="note" id="note_LCL457_284_1"><a class="footnoteCrossrefLink" href="#target_note_LCL457_284_1" title="Click to highlight in text"><sup class="lineRef">1</sup><span class="italic">minora</span> ABVT.</a></li><script type="text/javascript">document.getElementById('note_LCL457_284_1').style.display = "none";</script><li class="note" id="note_LCL457_284_2"><a class="footnoteCrossrefLink" href="#target_note_LCL457_284_2" title="Click to highlight in text"><sup class="lineRef">2</sup><span class="italic">calidiora</span> Z.</a></li><script type="text/javascript">document.getElementById('note_LCL457_284_2').style.display = "none";</script></ul></section></notes></section>