<section class="div1 language" lang="la"><header><hgroup><h1>Seneca</h1></hgroup></header><section class="div2">
<p><span class="br"></span><span class="lineNumber">1</span><span class="br"></span>20. Veniamus nunc ad eos qui omnia ista quae rettuli in causa esse dixerunt aut ex his plura. Democritus plura putat. Ait enim motum aliquando spiritu fieri, aliquando aqua, aliquando utroque, et id hoc modo prosequitur. Aliqua pars terrae concava est; in hanc aquae magna vis confluit. Ex hac est aliquid tenue et ceteris liquidius. Hoc, cum superveniente
gravitate reiectum est, illiditur terris et illas movet, nec enim fluctuari potest sine motu eius in quod impingitur.</p>
<p><span class="br"></span><span class="lineNumber">2</span><span class="br"></span>Etiamnunc, quomodo de spiritu dicebamus, de aqua quoque dicendum est. Ubi in unum locum congesta est et capere se desiit, aliquo incumbit et primo viam pondere aperit, deinde impetu; nec enim exire nisi per devexum potest diu inclusa, nec in directum cadere moderate aut sine concussione eorum
<span class="br"></span><span class="lineNumber">3</span><span class="br"></span>per quae vel in quae cadit. Si vero, cum iam rapi coepit, aliquo loco subsistit et illa vis fluminis in se revoluta est, in continentem<a class="footnoteLink" href="#note_LCL457_184_1" id="target_note_LCL457_184_1"><sup>1</sup></a> terram repellitur et illam, qua parte maxime pendet, exagitat. Praeterea ahquando madefacta tellus liquore penitus accepto altius sedit et fundus ipse vitiatur; tunc ea pars premitur in quam maxime aquarum vergentium pondus inclinat.</p>
<p><span class="br"></span><span class="lineNumber">4</span><span class="br"></span>Spiritus vero nonnumquam impellit undas et,



</p></section><notes><section class="footnotes"><ul><li class="note" id="note_LCL457_184_1"><a class="footnoteCrossrefLink" href="#target_note_LCL457_184_1" title="Click to highlight in text"><sup class="lineRef">1</sup><span class="italic">concurrentem</span> PABV.</a></li><script type="text/javascript">document.getElementById('note_LCL457_184_1').style.display = "none";</script></ul></section></notes></section>