<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

ex solida materia oritur nec in qua possit consistere. Transit itaque tantumque habet morae quantum itineris et cursus; sine alimento proiectus est.</p>
<p><span class="br"></span><span class="lineNumber">1</span><span class="br"></span>24. “Quomodo,” inquit, “cum dicatis ignis hanc esse naturam ut petat superiora, fulmen terram petit? Aut falsum est quod de igne dixistis; est enim illi aeque sursum iter quam deorsum?” Utrumque
verum potest esse. Ignis enim natura in verticem surgit et, si nihil illum prohibet, ascendit, sicut aqua natura defertur; si tamen aliqua vis accessit quae illam in contrarium circumageret, illo
<span class="br"></span><span class="lineNumber">2</span><span class="br"></span>intenditur unde imbre deiecta est. Fulmen autem eadem necessitate qua aqua ascendit<a class="footnoteLink" href="#note_LCL450_136_1" id="target_note_LCL450_136_1"><sup>1</sup></a> deicitur.<a class="footnoteLink" href="#note_LCL450_136_2" id="target_note_LCL450_136_2"><sup>2</sup></a> Idem his ignibus accidit quod arboribus quarum cacumina trahi possunt ita ut terram spectent, si tenera sunt, etiam ut attingant; sed cum permiseris, in locum suum exilient. Itaque non est quod eum spectes cuiusque rei habitum qui illi non ex voluntate
<span class="br"></span><span class="lineNumber">3</span><span class="br"></span>est. Si igni permittes ire quo velit, caelum, id est levissimi cuiusque sedem, repetet; ubi est aliquid quod eum feriat et ab impetu suo avertat, id non natura, sed servitus eius sit.</p>
<p><span class="br"></span><span class="lineNumber">1</span><span class="br"></span>25. “Dicis,” inquit,<a class="footnoteLink" href="#note_LCL450_136_3" id="target_note_LCL450_136_3"><sup>3</sup></a> “nubes attritas edere ignem, cum sint umidae, immo udae; quomodo ergo possunt gignere ignem, quem non magis verisimile est ex nube quam ex aqua generari?”<a class="footnoteLink" href="#note_LCL450_136_4" id="target_note_LCL450_136_4"><sup>4</sup></a></p>
</section><notes><section class="footnotes"><ul><li class="note" id="note_LCL450_136_1"><a class="footnoteCrossrefLink" href="#target_note_LCL450_136_1" title="Click to highlight in text"><sup class="lineRef">1</sup><span class="italic">aqua ascendit</span> supplied by Oltramare.</a></li><script type="text/javascript">document.getElementById('note_LCL450_136_1').style.display = "none";</script><li class="note" id="note_LCL450_136_2"><a class="footnoteCrossrefLink" href="#target_note_LCL450_136_2" title="Click to highlight in text"><sup class="lineRef">2</sup><span class="italic">qua excutitur deicitur</span> Gercke.</a></li><script type="text/javascript">document.getElementById('note_LCL450_136_2').style.display = "none";</script><li class="note" id="note_LCL450_136_3"><a class="footnoteCrossrefLink" href="#target_note_LCL450_136_3" title="Click to highlight in text"><sup class="lineRef">3</sup><span class="italic">inquit</span> Z; <span class="italic">inquam</span> G; <span class="italic">inquis</span> most MSS.</a></li><script type="text/javascript">document.getElementById('note_LCL450_136_3').style.display = "none";</script><li class="note" id="note_LCL450_136_4"><a class="footnoteCrossrefLink" href="#target_note_LCL450_136_4" title="Click to highlight in text"><sup class="lineRef">4</sup><span class="italic">generari</span> ABV; <span class="italic">ex aqua nasci</span> Oltramare; <span class="italic">ex aqua nasciturum</span>
Gercke; <span class="italic">est fieri ex nube quam ex aqua</span> ET; <span class="italic">gigni</span> Alexander.</a></li><script type="text/javascript">document.getElementById('note_LCL450_136_4').style.display = "none";</script></ul></section></notes></section>