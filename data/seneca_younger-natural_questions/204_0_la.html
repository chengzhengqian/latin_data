<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

traditis laborare, nec nostra aetate primum avaritiam venas terrarum lapidumque rimatam in tenebris male abstrusa quaesisse: illi maiores nostri, quos celebramus laudibus, quibus dissimiles esse nos querimur, spe ducti montes ceciderunt et supra lucrum sub ruina steterunt.</p>
<p><span class="br"></span><span class="lineNumber">3</span><span class="br"></span>Ante Philippum Macedonum regem<a class="footnoteLink" href="#note_LCL457_102_1" id="target_note_LCL457_102_1"><sup>1</sup></a> fuere qui pecuniam in altissimis usque latebris sequerentur et recto spiritu liberoque in illos se demitterent specus in quos nullum perveniret noctium dierumque discrimen.
A tergo lucem relinquere quae tanta spes fuit? quae tanta necessitas hominem ad sidera erectum incurvavit et defodit et in fundum telluris intimae mersit, ut erueret aurum non minore periculo
<span class="br"></span><span class="lineNumber">4</span><span class="br"></span>quaerendum quam possidendum? Propter hoc cuniculos egit et circa praedam lutulentam incertamque
reptavit oblitus dierum, oblitus rerum naturae melioris, a qua se avertit. Ulli ergo mortuo terra tam gravis est quam istis supra quos avaritia ingens<a class="footnoteLink" href="#note_LCL457_102_2" id="target_note_LCL457_102_2"><sup>2</sup></a> terrarum pondus iniecit, quibus abstulit caelum, quos in imo, ubi illud malum virus latitat, infodit? Illo descendere ausi sunt ubi novam rerum positionem, terrarum pendentium habitus ventosque


</p></section><notes><section class="footnotes"><ul><li class="note" id="note_LCL457_102_1"><a class="footnoteCrossrefLink" href="#target_note_LCL457_102_1" title="Click to highlight in text"><sup class="lineRef">1</sup>Gercke, Oltramare for <span class="italic">reges</span> MSS.; Leo omits <span class="italic">reges.</span></a></li><script type="text/javascript">document.getElementById('note_LCL457_102_1').style.display = "none";</script><li class="note" id="note_LCL457_102_2"><a class="footnoteCrossrefLink" href="#target_note_LCL457_102_2" title="Click to highlight in text"><sup class="lineRef">2</sup><span class="italic">urgens</span> E.</a></li><script type="text/javascript">document.getElementById('note_LCL457_102_2').style.display = "none";</script></ul></section></notes></section>