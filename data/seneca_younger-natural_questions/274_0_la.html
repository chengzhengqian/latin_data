<section class="div1 language" lang="la"><header><hgroup><h1>Seneca</h1></hgroup></header><section class="div2">
<p><span class="br"></span><span class="lineNumber">1</span><span class="br"></span>8. Illam nunc rationem eius (utraque enim utitur) refellamus. Quicquid umidi aridique terra efflavit, cum in unum coit, ipsa discordia corporum spiritum versat in turbinem; tunc illa vis venti circumeuntis, quicquid intra se comprehendit, cursu suo accendit et levat in altum ac tam diu manet splendor ignis expressi quamdiu alimenta sufficiunt; quibus desinentibus et ipse subsidit.</p>
<p><span class="br"></span><span class="lineNumber">2</span><span class="br"></span>Qui hoc dicit, non notat qualis sit turbinum cursus et qualis cometarum. Illorum rapidus ac violentus et ipsis ventis citatior est, cometarum lenis et qui per diem noctemque quantum transierit abscondat. Deinde turbinum motus vagus est et disiectus et, ut Salustii verbis utar, verticosus, cometarum autem compositus et destinatum iter carpens.</p>
<p><span class="br"></span><span class="lineNumber">3</span><span class="br"></span>Num quis nostrum crederet lunam aut quinque sidera rapi vento aut turbine rotari? Non, ut puto. Quare? Quia non est illis perturbatus et impotens cursus. Ad cometas idem transferamus: non confuse
nec tumultuose eunt, ut aliquis credat illos causis
<span class="br"></span><span class="lineNumber">4</span><span class="br"></span>turbulentis et inconstantibus pelli. Deinde, etiamsi vertices isti comprehendere terrena umidaque et ex humili in altum exprimere possent, non tamen supra lunam efferrent; omnis illis usque in nubilum vis est. Cometas autem immixtos stellis videmus per superiora labentes. Ergo veri simile non est in tantum
</p></section><notes></notes></section>