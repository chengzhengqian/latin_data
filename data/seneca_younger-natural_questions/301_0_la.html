<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

nascitur. Et huic omnes operam damus, huic oculi nostri, huic manus serviunt. Ad sapientiam quis accedit? Quis dignam iudicat nisi quam in transitu noverit? Quis philosophum aut ullum liberale respicit studium, nisi cum ludi intercalantur, cum aliquis pluvius intervenit dies quem perdere libet?
<span class="br"></span><span class="lineNumber">2</span><span class="br"></span>Itaque tot familiae philosophorum sine successore deficiunt. Academici et veteres et minores nullum antistitem reliquerunt. Quis est qui tradat praecepta Pyrrhonis?<a class="footnoteLink" href="#note_LCL457_296_1" id="target_note_LCL457_296_1"><sup>1</sup></a> Pythagorica illa invidiosa turbae schola praeceptorem non invenit. Sextiorum nova et Romani roboris secta inter initia sua, cum magno
<span class="br"></span><span class="lineNumber">3</span><span class="br"></span>impetu coepisset, extincta est. At quanta cura laboratur, ne cuius pantomimi nomen intercidat! Stat per successores Pyladis et Bathylli domus; harum artium multi discipuli sunt multique doctores. Privatum urbe tota sonat pulpitum; in hoc viri, in hoc feminae tripudiant; mares<a class="footnoteLink" href="#note_LCL457_296_2" id="target_note_LCL457_296_2"><sup>2</sup></a> inter se uxoresque contendunt uter det latus mollius.<a class="footnoteLink" href="#note_LCL457_296_3" id="target_note_LCL457_296_3"><sup>3</sup></a> Deinde, sub persona cum diu trita frons est, transitur ad galeam.</p>
<p><span class="br"></span><span class="lineNumber">4</span><span class="br"></span>Philosophiae nulla cura est. Itaque adeo nihil invenitur ex his quae parum investigata antiqui reliquerunt ut multa quae inventa erant oblitterentur.






</p></section><notes><section class="footnotes"><ul><li class="note" id="note_LCL457_296_1"><a class="footnoteCrossrefLink" href="#target_note_LCL457_296_1" title="Click to highlight in text"><sup class="lineRef">1</sup><span class="italic">Platonis</span> ABV.</a></li><script type="text/javascript">document.getElementById('note_LCL457_296_1').style.display = "none";</script><li class="note" id="note_LCL457_296_2"><a class="footnoteCrossrefLink" href="#target_note_LCL457_296_2" title="Click to highlight in text"><sup class="lineRef">2</sup><span class="italic">maris</span> Z; <span class="italic">maritus</span> Leo; <span class="italic">mariti</span> Gercke.</a></li><script type="text/javascript">document.getElementById('note_LCL457_296_2').style.display = "none";</script><li class="note" id="note_LCL457_296_3"><a class="footnoteCrossrefLink" href="#target_note_LCL457_296_3" title="Click to highlight in text"><sup class="lineRef">3</sup>Madvig, Oltramare for <span class="italic">illius</span> MSS; <span class="italic">mimis</span> Alexander.</a></li><script type="text/javascript">document.getElementById('note_LCL457_296_3').style.display = "none";</script></ul></section></notes></section>