<section class="div1 language" lang="la"><header><hgroup><h1>Seneca</h1></hgroup></header><section class="div2">
<p>Quaedam enim a diis immortalibus ita suspensa relicta sunt ut in bonum vertant, si admotae diis preces fuerint, si vota suscepta; ita non est hoc <span class="br"></span><span class="lineNumber">3</span><span class="br"></span>contra fatum, sed ipsum quoque in fato est. “Aut futurum,” inquit, “est aut non; si futurum est, fiet, etiamsi vota non suscipis; si non est futurum, etiamsi susceperis vota, non fiet.” Falsa est ista interrogatio, quia illam mediam inter ista exceptionem praeteris: futurum hoc est, sed si vota suscepta fuerint.</p>
<p><span class="br"></span><span class="lineNumber">1</span><span class="br"></span>38. “Hoc quoque,” inquit, “ipsum necesse est fato comprehensum sit ut aut suscipias vota aut non.” Puta me tibi manus dare et fateri hoc quoque fato esse comprehensum ut utique fiant vota; ideo
<span class="br"></span><span class="lineNumber">2</span><span class="br"></span>fient. Fatum est ut hic disertus sit, sed si litteras didicerit; at eodem fato continetur ut litteras discat; ideo docendus est. Hic dives erit, sed si navigaverit; at, in illo fati ordine quo patrimonium illi grande promittitur, hoc quoque protinus adfatum est ut etiam naviget; ideo navigabit. Idem tibi de expiationibus dico: effugiet pericula, si expiaverit praedictas divinitus minas; at hoc quoque in fato est, ut expiet; ideo expiabit.</p>
<p><span class="br"></span><span class="lineNumber">3</span><span class="br"></span>Ista nobis opponi solent, ut probetur nihil voluntati
nostrae relictum et omne ius faciendi fato<a class="footnoteLink" href="#note_LCL450_160_1" id="target_note_LCL450_160_1"><sup>1</sup></a> traditum. Cum de ista re agetur, dicam quemadmodum
manente fato aliquid sit in hominis arbitrio;
</p></section><notes><section class="footnotes"><ul><li class="note" id="note_LCL450_160_1"><a class="footnoteCrossrefLink" href="#target_note_LCL450_160_1" title="Click to highlight in text"><sup class="lineRef">1</sup><span class="italic">fato</span> added by Leo.</a></li><script type="text/javascript">document.getElementById('note_LCL450_160_1').style.display = "none";</script></ul></section></notes></section>