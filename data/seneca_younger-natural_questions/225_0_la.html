<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

emittat, aliquando notos et per saecula nobiles supprimat.<a class="footnoteLink" href="#note_LCL457_144_1" id="target_note_LCL457_144_1"><sup>1</sup></a> Mille miracula movet faciemque mutat locis et defert montes, subrigit plana, valles extuberat, novas in profundo insulas erigit. Haec ex quibus causis accidant, digna res excuti.</p>
<p><span class="br"></span><span class="lineNumber">2</span><span class="br"></span>Quod, inquis, erit pretium operae? Quo nullum maius est, nosse naturam. Neque enim quicquam habet in se huius materiae tractatio pulchrius, cum multa habeat futura usui, quam quod hominem<a class="footnoteLink" href="#note_LCL457_144_2" id="target_note_LCL457_144_2"><sup>2</sup></a> magnificentia sui detinet nec mercede sed miraculo colitur. Inspiciamus ergo quid sit propter quod haec accidant. Quorum adeo est mihi dulcis inspectio ut, quamvis aliquando de motu terrarum volumen iuvenis ediderim, tamen temptare me voluerim et experiri aetas aliquid nobis aut ad scientiam aut certe ad diligentiam adiecerit.</p>
<p><span class="br"></span><span class="lineNumber">1</span><span class="br"></span>5. Causam qua terra concutitur alii in aqua esse, alii in ignibus, alii in ipsa terra, alii in spiritu putaverunt,
alii in pluribus, alii in omnibus his; quidam liquere ipsis<a class="footnoteLink" href="#note_LCL457_144_3" id="target_note_LCL457_144_3"><sup>3</sup></a> aliquam ex istis causam esse dixerunt, sed non liquere quae esset.</p>
<p><span class="br"></span><span class="lineNumber">2</span><span class="br"></span>Nunc singula persequar. Illud ante omnia mihi dicendum est opiniones veteres parum exactas esse et rudes. Circa verum adhuc errabatur; nova omnia erant primo temptantibus; postea eadem illa limata sunt. Et, si quid inventum est, illis nihilominus



</p></section><notes><section class="footnotes"><ul><li class="note" id="note_LCL457_144_1"><a class="footnoteCrossrefLink" href="#target_note_LCL457_144_1" title="Click to highlight in text"><sup class="lineRef">1</sup><span class="italic">supprimat</span> Z Oltramare; <span class="italic">comprimat</span> most MSS.</a></li><script type="text/javascript">document.getElementById('note_LCL457_144_1').style.display = "none";</script><li class="note" id="note_LCL457_144_2"><a class="footnoteCrossrefLink" href="#target_note_LCL457_144_2" title="Click to highlight in text"><sup class="lineRef">2</sup><span class="italic">omnes</span> ABV.</a></li><script type="text/javascript">document.getElementById('note_LCL457_144_2').style.display = "none";</script><li class="note" id="note_LCL457_144_3"><a class="footnoteCrossrefLink" href="#target_note_LCL457_144_3" title="Click to highlight in text"><sup class="lineRef">3</sup><span class="italic">sibi</span> ABV,</a></li><script type="text/javascript">document.getElementById('note_LCL457_144_3').style.display = "none";</script></ul></section></notes></section>