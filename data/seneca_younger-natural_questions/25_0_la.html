<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

ignei coloris; quid ergo prohibet, quomodo hunc unum colorem accipiunt solis occursu, sic multos ab illis trahi, quamvis non habeant speculi potentiam?</p>
<p><span class="br"></span><span class="lineNumber">9</span><span class="br"></span>“Modo,” inquit,<a class="footnoteLink" href="#note_LCL450_50_1" id="target_note_LCL450_50_1"><sup>1</sup></a> “inter argumenta ponebas semper arcum contra solem excitari, quia ne a speculo quidem imago redderetur nisi adverso. Hoc,” inquit, “commune nobis est; nam, quemadmodum
opponendum est speculo id cuius in se imaginem transferat, sic, ut nubes infici possint, ita sol ad hoc apte ponendus est. Non enim idem facit, undecumque effulsit, et ad hoc opus est radiorum idoneus ictus.”</p>
<p><span class="br"></span><span class="lineNumber">10</span><span class="br"></span>Haec dicuntur ab his qui videri volunt nubem colorari. Posidonius et hi qui speculari ratione talem effici iudicant visum hoc respondent: “Si ullus esset in arcu color, permaneret et viseretur eo manifestius
quo propius; nunc imago arcus, ex longinquo clara, interit, cum ex vicino ventum est.”</p>
<p><span class="br"></span><span class="lineNumber">11</span><span class="br"></span>Huic contradictioni non consentio, cum ipsam sententiam probem. Quare? Dicam: quia coloratur
quidem nubes, sed ita ut color eius non undique appareat. Nam ne ipsa quidem undique apparet;



</p></section><notes><section class="footnotes"><ul><li class="note" id="note_LCL450_50_1"><a class="footnoteCrossrefLink" href="#target_note_LCL450_50_1" title="Click to highlight in text"><sup class="lineRef">1</sup><span class="italic">inquis</span> E.</a></li><script type="text/javascript">document.getElementById('note_LCL450_50_1').style.display = "none";</script></ul></section></notes></section>