<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

ostia in mare emittitur; quodcumque ex his elegeris, mare est. Multos nihilominus ignobiles ramos in aliud atque aliud litus porrigit. Ceterum beluas marinis vel magnitudine vel noxa pares educat, et ex eo quantus sit aestimari potest quod ingentia animalia et pabulo sufficienti et ad vagandum loco continet.
<span class="br"></span><span class="lineNumber">13</span><span class="br"></span>Balbillus, virorum optimus perfectusque in omni litterarum genere rarissime, auctor est, cum ipse praefectus obtineret Aegyptum, Heracleotico ostio Nili, quod est maximum, spectaculo sibi fuisse delphinorum a mari occurrentium et croeodillorum a flumine adversum agmen agentium velut pro partibus proelium; crocodillos ab animalibus placidis morsuque innoxiis victos.</p>
<p><span class="br"></span><span class="lineNumber">14</span><span class="br"></span>His superior pars corporis dura et impenetrabilis est etiam maiorum animalium dentibus, at inferior mollis ac tenera. Hanc delphini spinis quas dorso eminentes gerunt submersi vulnerabant et in adversum
enisi dividebant; rescissis hoc modo pluribus ceteri velut acie versa refugerunt: fugax animal audaci, audacissimum timido!</p>
<p><span class="br"></span><span class="lineNumber">15</span><span class="br"></span>Nec illos Tentyritae generis aut sanguinis proprietate
superant, sed contemptu et temeritate. Ultro enim insequuntur fugientesque iniecto trahunt




</p></section><notes></notes></section>