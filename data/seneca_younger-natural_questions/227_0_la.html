<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

loco ponit aquas esse in causa quibus hic orbis agitetur, quod in omni maiore motu erumpunt fere novi fontes, sicut in navigiis quoque evenit ut, si inclinata sunt et abierunt in latus, aquam sorbeant, quae in omni †<a class="footnoteLink" href="#note_LCL457_148_1" id="target_note_LCL457_148_1"><sup>1</sup></a> eorum onerum†<a class="footnoteLink" href="#note_LCL457_148_2" id="target_note_LCL457_148_2"><sup>2</sup></a> quae vehit, si<a class="footnoteLink" href="#note_LCL457_148_3" id="target_note_LCL457_148_3"><sup>3</sup></a> immodice depressa sunt, aut superfunditur aut certe dextra sinistraque solito magis surgit.</p>
<p><span class="br"></span><span class="lineNumber">3</span><span class="br"></span>Hanc opinionem falsam esse non est diu colligendum.
Nam, si terra aqua sustineretur et ea aliquando
concuteretur, semper moveretur, nec agitari illam miraremur sed manere; deinde tota concuteretur,
non ex parte; numquam enim navis dimidia iactatur. Nunc vero terrarum non universarum
sed ex parte motus est. Quomodo ergo fieri potest ut, quod totum vehitur, totum non agitetur,
<span class="br"></span><span class="lineNumber">4</span><span class="br"></span>si eo quo vehitur agitatum est? “At quare aquae erumpunt?” Primum omnium saepe tremuit terra et nihil umoris novi fluxit. Deinde, si ex hac causa unda prorumperet, a lateribus terrae circumfunderetur,
sicut in fluminibus ac mari videmus incidere
ut incrementum aquarum, quotiens navigia desidunt, in lateribus maxime appareat. Ad ultimum
non tam exigua fieret quam tu<a class="footnoteLink" href="#note_LCL457_148_4" id="target_note_LCL457_148_4"><sup>4</sup></a> dicis eruptio nec velut per rimam sentina subreperet, sed fieret ingens inundatio ut ex infinito liquore et ferente universa.</p>
</section><notes><section class="footnotes"><ul><li class="note" id="note_LCL457_148_1"><a class="footnoteCrossrefLink" href="#target_note_LCL457_148_1" title="Click to highlight in text"><sup class="lineRef">1</sup><span class="italic">vi omni</span> Gercke (instead of <span class="italic">in omni</span>).</a></li><script type="text/javascript">document.getElementById('note_LCL457_148_1').style.display = "none";</script><li class="note" id="note_LCL457_148_2"><a class="footnoteCrossrefLink" href="#target_note_LCL457_148_2" title="Click to highlight in text"><sup class="lineRef">2</sup><span class="italic">onerum</span> most MSS.; <span class="italic">onere</span> Koeler, Oltramare; <span class="italic">oneri</span> ABV.</a></li><script type="text/javascript">document.getElementById('note_LCL457_148_2').style.display = "none";</script><li class="note" id="note_LCL457_148_3"><a class="footnoteCrossrefLink" href="#target_note_LCL457_148_3" title="Click to highlight in text"><sup class="lineRef">3</sup><span class="italic">vehit situ, si</span> Alexander.</a></li><script type="text/javascript">document.getElementById('note_LCL457_148_3').style.display = "none";</script><li class="note" id="note_LCL457_148_4"><a class="footnoteCrossrefLink" href="#target_note_LCL457_148_4" title="Click to highlight in text"><sup class="lineRef">4</sup><span class="italic">quantum</span> HPZ (instead of <span class="italic">quam tu</span>).</a></li><script type="text/javascript">document.getElementById('note_LCL457_148_4').style.display = "none";</script></ul></section></notes></section>