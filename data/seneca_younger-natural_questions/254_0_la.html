<section class="div1 language" lang="la"><header><hgroup><h1>Seneca</h1></hgroup></header><section class="div2">
<p><span class="br"></span><span class="lineNumber">2</span><span class="br"></span>Sed movetur et Aegyptus et Delos, quam Vergilius stare iussit:</p>
<blockquote><p><span class="line">Immotamque coli dedit et contemnere ventos.</span><span class="linebreak"></span></p></blockquote>
<p class="noindent">Hanc philosophi quoque, credula natio, dixerunt non moveri auctore Pindaro. Thucydides ait antea quidem immotam fuisse sed circa Peloponnesiacum
<span class="br"></span><span class="lineNumber">3</span><span class="br"></span>bellum tremuisse. Callisthenes et alio tempore ait hoc accidisse. “Inter multa,” inquit, “prodigia quibus denuntiata est duarum urbium, Helices et Buris, eversio, fuere maxime notabilia columna ignis immensi et Delos agitata.” Quam ideo stabilem videri vult, quia mari imposita sit habeatque concavas
rupes<a class="footnoteLink" href="#note_LCL457_202_1" id="target_note_LCL457_202_1"><sup>1</sup></a> et saxa pervia, quae dent deprehenso aeri reditum; ob hoc et insulas esse certioris soli urbesque eo tutiores quo propius ad mare accesserint.</p>
<p><span class="br"></span><span class="lineNumber">4</span><span class="br"></span>Falsa haec esse Pompei et Herculaneum sensere. Adice nunc quod omnis ora maris obnoxia est motibus. Sic Paphos non semel corruit; sic nobilis<a class="footnoteLink" href="#note_LCL457_202_2" id="target_note_LCL457_202_2"><sup>2</sup></a> et huic iam familiaris malo Nicopolis; Cyprum ambit altum




</p></section><notes><section class="footnotes"><ul><li class="note" id="note_LCL457_202_1"><a class="footnoteCrossrefLink" href="#target_note_LCL457_202_1" title="Click to highlight in text"><sup class="lineRef">1</sup><span class="italic">ripas</span> ABV.</a></li><script type="text/javascript">document.getElementById('note_LCL457_202_1').style.display = "none";</script><li class="note" id="note_LCL457_202_2"><a class="footnoteCrossrefLink" href="#target_note_LCL457_202_2" title="Click to highlight in text"><sup class="lineRef">2</sup><span class="italic">mobilis</span> Z Alexander.</a></li><script type="text/javascript">document.getElementById('note_LCL457_202_2').style.display = "none";</script></ul></section></notes></section>