<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

montes a montibus recessisse et ipsum disruptum esse ab imo solum.</p>
<blockquote><p><span class="line">Haec loca vi qondam et vasta convulsa ruina</span><span class="linebreak"></span>
<span class="line">(Tantum aevi longinqua valet mutare vetustas)</span><span class="linebreak"></span>
<span class="line">Dissiluisse ferunt, cum protinus utraque tellus</span><span class="linebreak"></span>
<span class="line">Una foret. Venit ingenti<a class="footnoteLink" href="#note_LCL457_210_1" id="target_note_LCL457_210_1"><sup>1</sup></a> vi pontus et ingens<a class="footnoteLink" href="#note_LCL457_210_2" id="target_note_LCL457_210_2"><sup>2</sup></a></span><span class="linebreak"></span>
<span class="line">Hesperium Siculo latus abscidit arvaque et urbes</span><span class="linebreak"></span>
<span class="line">Aequore<a class="footnoteLink" href="#note_LCL457_210_3" id="target_note_LCL457_210_3"><sup>3</sup></a> diductas angusto interluit aestu.</span><span class="linebreak"></span></p></blockquote>
<p><span class="br"></span><span class="lineNumber">2</span><span class="br"></span>Vides totas regiones a suis sedibus revelli et trans mare iacere quod in confinio fuerat; vides et urbium fieri gentiumque discidium, cum pars naturae concita est et aliquo mare, ignem, spiritum impegit. Quorum mira ut ex toto vis est; quamvis enim parte
<span class="br"></span><span class="lineNumber">3</span><span class="br"></span>saeviat, mundi tamen viribus saevit. Sic et Hispanias a contextu Africae mare eripuit, sic per hanc inundationem quam poetarum maximi celebrant
ab Italia Sicilia reiecta est. Aliquanto autem plus impetus habent quae ex infimo veniunt; acriora enim sunt quibus nisus est per angusta.</p>
<p><span class="br"></span><span class="lineNumber">4</span><span class="br"></span>Quantas res hi terrarum tremores quamque mira






</p></section><notes><section class="footnotes"><ul><li class="note" id="note_LCL457_210_1"><a class="footnoteCrossrefLink" href="#target_note_LCL457_210_1" title="Click to highlight in text"><sup class="lineRef">1</sup><span class="italic">medio</span> Virgil.</a></li><script type="text/javascript">document.getElementById('note_LCL457_210_1').style.display = "none";</script><li class="note" id="note_LCL457_210_2"><a class="footnoteCrossrefLink" href="#target_note_LCL457_210_2" title="Click to highlight in text"><sup class="lineRef">2</sup><span class="italic">undis</span> Virgil.</a></li><script type="text/javascript">document.getElementById('note_LCL457_210_2').style.display = "none";</script><li class="note" id="note_LCL457_210_3"><a class="footnoteCrossrefLink" href="#target_note_LCL457_210_3" title="Click to highlight in text"><sup class="lineRef">3</sup><span class="italic">litore</span> Virgil.</a></li><script type="text/javascript">document.getElementById('note_LCL457_210_3').style.display = "none";</script></ul></section></notes></section>