<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent noindent">

certis temporibus hoc faciunt, ut circa Messenen et Mylas fimo<a class="footnoteLink" href="#note_LCL450_270_1" id="target_note_LCL450_270_1"><sup>1</sup></a> quiddam simile turbulenta aequinoctii vice<a class="footnoteLink" href="#note_LCL450_270_2" id="target_note_LCL450_270_2"><sup>2</sup></a> mare profert fervetque et aestuat non sine colore foedo, unde illic stabulare Solis boves fabula
<span class="br"></span><span class="lineNumber">8</span><span class="br"></span>est. Sed difficilis ratio est quorundam, utique ubi tempus eius rei de qua quaeritur non<a class="footnoteLink" href="#note_LCL450_270_3" id="target_note_LCL450_270_3"><sup>3</sup></a> inobservatum sed incertum est; itaque proxima quidem inveniri et vicina non potest causa. Ceterum publica est illa: omnis aquarum stantium clausarumque natura se purgat. Nam in his quibus cursus est non possunt vitia consistere, quae secunda vis defert et exportat; illae quae non emittunt quicquid insedit magis minusve aestuant. Mare vero cadavera stramentaque
et naufragorum reliqua similia ex intimo trahit, nec tantum tempestate fluctuque sed tranquillum quoque placidumque purgatur.</p>
<p><span class="br"></span><span class="lineNumber">1</span><span class="br"></span>27. Sed monet me locus ut quaeram, cum fatalis dies diluvii venerit, quemadmodum magna pars terrarum undis obruatur; utrum oceani viribus fiat et externum in nos pelagus exurgat, an crebri sine intermissione imbres et elisa aestate hiems pertinax immensam vim aquarum ruptis nubibus deiciat, an



</p></section><notes><section class="footnotes"><ul><li class="note" id="note_LCL450_270_1"><a class="footnoteCrossrefLink" href="#target_note_LCL450_270_1" title="Click to highlight in text"><sup class="lineRef">1</sup>Fortunatus for <span class="italic">fimum</span> MSS.</a></li><script type="text/javascript">document.getElementById('note_LCL450_270_1').style.display = "none";</script><li class="note" id="note_LCL450_270_2"><a class="footnoteCrossrefLink" href="#target_note_LCL450_270_2" title="Click to highlight in text"><sup class="lineRef">2</sup><span class="italic">turbulenta aequinoctii vice</span> Oltramare for <span class="italic">turbulentae avis</span> HPE; <span class="italic">turbulenti avis</span> Z; <span class="italic">turbulente alternis annis</span> Alexander; <span class="italic">turbulentis aquis</span> Haase.</a></li><script type="text/javascript">document.getElementById('note_LCL450_270_2').style.display = "none";</script><li class="note" id="note_LCL450_270_3"><a class="footnoteCrossrefLink" href="#target_note_LCL450_270_3" title="Click to highlight in text"><sup class="lineRef">3</sup><span class="italic">non</span> supplied by Oltramare.</a></li><script type="text/javascript">document.getElementById('note_LCL450_270_3').style.display = "none";</script></ul></section></notes></section>