<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

ex paenitentia transitus. Libet igitur mihi exclamare
illum poetae incliti versum:</p>
<blockquote><p><span class="line">Tollimus ingentes animos et maxima parvo<a class="footnoteLink" href="#note_LCL450_202_1" id="target_note_LCL450_202_1"><sup>1</sup></a></span><span class="linebreak"></span>
<span class="line">Tempore molimur.</span><span class="linebreak"></span></p></blockquote>
<p class="noindent">Hoc dicerem, si puer iuvenisque molirer. Nullum enim non tam magnis rebus tempus angustum est. Nunc vero ad rem seriam, gravem, immensam post meridianas horas accessimus.</p>
<p>4. Faciamus quod in itinere fieri solet: qui tardius exierunt, velocitate pensant moram. Festinemus et opus nescio an superabile, magnum certe, sine aetatis excusatione tractemus. Crescit animus, quotiens coepti magnitudinem
attendit<a class="footnoteLink" href="#note_LCL450_202_2" id="target_note_LCL450_202_2"><sup>2</sup></a> et cogitat quantum proposito, non quantum sibi supersit.</p>
<p>5. Consumpsere se quidam, dum acta regum externorum componunt quaeque passi invicem ausique sunt populi. Quanto satius est sua mala extinguere quam aliena posteris tradere? Quanto potius deorum opera celebrare quam Philippi aut Alexandri latrocinia ceterorumque qui exitio gentium clari non minores fuere pestes mortalium quam inundatio qua planum omne perfusum est, quam conflagratio qua magna pars animantium exaruit?</p>
<p>6. Quemadmodum Hannibal Alpes superiecerit scribunt;


</p></section><notes><section class="footnotes"><ul><li class="note" id="note_LCL450_202_1"><a class="footnoteCrossrefLink" href="#target_note_LCL450_202_1" title="Click to highlight in text"><sup class="lineRef">1</sup><span class="italic">facta</span> ABV.</a></li><script type="text/javascript">document.getElementById('note_LCL450_202_1').style.display = "none";</script><li class="note" id="note_LCL450_202_2"><a class="footnoteCrossrefLink" href="#target_note_LCL450_202_2" title="Click to highlight in text"><sup class="lineRef">2</sup><span class="italic">attendit</span> Oltramare; <span class="italic">ostendit</span> most MSS.; <span class="italic">aspezit</span> Z; <span class="italic">ostendis</span> Gercke; <span class="italic">quotiens sibi coepti magnitudinem ostendit</span> Garrod; <span class="italic">quotiens quis coepti magnitudinem ostendit</span> Alexander.</a></li><script type="text/javascript">document.getElementById('note_LCL450_202_2').style.display = "none";</script></ul></section></notes></section>