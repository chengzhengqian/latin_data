<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

possint. Standum est, ut id quod imitantur excipiant.
Quid ergo fit? Colorem, non imaginem ducunt. Alioquin, ut ait Nero Caesar disertissime,</p>
<blockquote><p><span class="line">Colla Cytheriacae splendent agitata columbae</span><span class="linebreak"></span></p></blockquote>
<p class="noindent">et variis coloribus pavonum cervix, quotiens aliquo deflectitur, nitet. Numquid ergo dicemus specula eiusmodi plumas, quarum omnis inclinatio in colores novos transit?</p>
<p><span class="br"></span><span class="lineNumber">7</span><span class="br"></span>Non minus nubes diversam naturam speculis habent quam aves quas rettuli, et chamaeleontes, et reliqua animalia quorum color aut ex ipsis mutatur, cum ira vel cupidine incensa cutem suam variant umore suffuso, aut positione lucis, quam prout rectam
<span class="br"></span><span class="lineNumber">8</span><span class="br"></span>vel obliquam receperunt, ita colorantur. Quid enim simile speculis habent nubes, cum illa non perluceant, hae transmittant<a class="footnoteLink" href="#note_LCL450_48_1" id="target_note_LCL450_48_1"><sup>1</sup></a> lucem; illa densa et coacta, hae rarae sint; illa eiusdem materiae tota, hae e diversis temere compositae et ob hoc discordes nec diu cohaesurae? Praeterea videmus ortu solis partem quandam caeli rubere,<a class="footnoteLink" href="#note_LCL450_48_2" id="target_note_LCL450_48_2"><sup>2</sup></a> videmus nubes aliquando




</p></section><notes><section class="footnotes"><ul><li class="note" id="note_LCL450_48_1"><a class="footnoteCrossrefLink" href="#target_note_LCL450_48_1" title="Click to highlight in text"><sup class="lineRef">1</sup><span class="italic">transmutant</span> KL.</a></li><script type="text/javascript">document.getElementById('note_LCL450_48_1').style.display = "none";</script><li class="note" id="note_LCL450_48_2"><a class="footnoteCrossrefLink" href="#target_note_LCL450_48_2" title="Click to highlight in text"><sup class="lineRef">2</sup><span class="italic">videmus . . . rubere</span> omitted in ABV.</a></li><script type="text/javascript">document.getElementById('note_LCL450_48_2').style.display = "none";</script></ul></section></notes></section>