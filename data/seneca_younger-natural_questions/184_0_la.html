<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

posse ita eminere ut caelestia magis sentiat, velut in propinquum illis accesserit.</p>
<p><span class="br"></span><span class="lineNumber">5</span><span class="br"></span>Montes isti quos suspicimus et vertices aeterna nive obsessi nihilominus in imo sunt; et propius quidem est a sole mons quam campus aut vallis, sed sic quomodo est pilus pilo crassior. Isto enim modo et arbor alia magis quam alia dicetur vicina caelo. Quod est falsum, quia inter pusilla<a class="footnoteLink" href="#note_LCL457_62_1" id="target_note_LCL457_62_1"><sup>1</sup></a> non potest magnum esse discrimen, nisi dum inter se comparantur.
Ubi ad collationem immensi corporis ventum est, nihil interest quanto sit alterum altero maius, quia, etiamsi magno discrimine, tamen minima vincuntur.</p>
<p><span class="br"></span><span class="lineNumber">1</span><span class="br"></span>12. Sed ut ad propositum revertar, propter has quas rettuli causas plerisque placuit in ea parte aeris nivem concipi quae vicina terris est, et ideo minus alligari quia minore rigore coit. Nam vicinus aer et plus habet frigoris quam ut in aquam imbremque transeat, et minus quam ut duretur in grandinem; hoc medio frigore non nimis intento<a class="footnoteLink" href="#note_LCL457_62_2" id="target_note_LCL457_62_2"><sup>2</sup></a> nives fiunt coactis aquis.</p>
<p><span class="br"></span><span class="lineNumber">1</span><span class="br"></span>13. “Quid istas,” inquis, “ineptias, quibus litteratior
est quisque, non melior, tam operose persequeris?
Quomodo fiant nives dicis, cum multo magis ad nos dici a te pertineat quare emendae non sint nives.” Iubes me tu<a class="footnoteLink" href="#note_LCL457_62_3" id="target_note_LCL457_62_3"><sup>3</sup></a> cum luxuria litigare?


</p></section><notes><section class="footnotes"><ul><li class="note" id="note_LCL457_62_1"><a class="footnoteCrossrefLink" href="#target_note_LCL457_62_1" title="Click to highlight in text"><sup class="lineRef">1</sup><span class="italic">illa</span> ABV.</a></li><script type="text/javascript">document.getElementById('note_LCL457_62_1').style.display = "none";</script><li class="note" id="note_LCL457_62_2"><a class="footnoteCrossrefLink" href="#target_note_LCL457_62_2" title="Click to highlight in text"><sup class="lineRef">2</sup><span class="italic">in alto</span> Z.</a></li><script type="text/javascript">document.getElementById('note_LCL457_62_2').style.display = "none";</script><li class="note" id="note_LCL457_62_3"><a class="footnoteCrossrefLink" href="#target_note_LCL457_62_3" title="Click to highlight in text"><sup class="lineRef">3</sup><span class="italic">iubes me tu</span> ES Oltramare; <span class="italic">iubes mentem</span> HPZAB; <span class="italic">iubes autem</span> V; <span class="italic">iubes me litem</span> Gercke; <span class="italic">iubes medentem</span> Alexander.</a></li><script type="text/javascript">document.getElementById('note_LCL457_62_3').style.display = "none";</script></ul></section></notes></section>