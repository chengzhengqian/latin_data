<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

possunt. Haec autem de qua paulo ante rettuli aqua summa celeritate corrumpit, nec remedio locus est, quia protinus hausta duratur nec aliter quam gypsum
<span class="br"></span><span class="lineNumber">2</span><span class="br"></span>sub umore constringitur et alligat viscera. Est aeque noxia aqua in Thessalia circa Tempe, quam et fera et pecus omne devitat. Per ferrum et aes exit, tanta vis illi est etiam dura mordendi; ne arbusta quidem ulla alit, herbas necat.</p>
<p><span class="br"></span><span class="lineNumber">3</span><span class="br"></span>Quibusdam fluminibus vis inest mira; alia enim sunt quae pota inficiunt greges ovium intraque certum<a class="footnoteLink" href="#note_LCL450_258_1" id="target_note_LCL450_258_1"><sup>1</sup></a> tempus quae fuere nigra, albam ferunt lanam, quae albae venerant nigrae abeunt. Hoc in Boeotia amnes duo efficiunt, quorum alteri ab effectu Melas nomen est; utrique ex eodem lacu exeunt
<span class="br"></span><span class="lineNumber">4</span><span class="br"></span>diversa facturi. In Macedonia quoque, ut ait Theophrastus, qui<a class="footnoteLink" href="#note_LCL450_258_2" id="target_note_LCL450_258_2"><sup>2</sup></a> facere albas oves volunt, ad
Haliacmonem<a class="footnoteLink" href="#note_LCL450_258_3" id="target_note_LCL450_258_3"><sup>3</sup></a> adducunt; quem ut diutius potavere, non aliter quam infectae mutantur. At si illis lana opus fuit pulla, paratus gratuitus infector est: ad Peneion eundem gregem appellunt. Auctores bonos<a class="footnoteLink" href="#note_LCL450_258_4" id="target_note_LCL450_258_4"><sup>4</sup></a> habeo esse in Galatia flumen quod idem in omnibus<a class="footnoteLink" href="#note_LCL450_258_5" id="target_note_LCL450_258_5"><sup>5</sup></a> efficiat, esse in Cappadocia quo poto equis, nec ulli praeterea animali, color mutetur et spargatur albo cutis.</p>
<p><span class="br"></span><span class="lineNumber">5</span><span class="br"></span>Quosdam lacus esse qui nandi imperitos ferant



</p></section><notes><section class="footnotes"><ul><li class="note" id="note_LCL450_258_1"><a class="footnoteCrossrefLink" href="#target_note_LCL450_258_1" title="Click to highlight in text"><sup class="lineRef">1</sup><span class="italic">breve</span> ABV.</a></li><script type="text/javascript">document.getElementById('note_LCL450_258_1').style.display = "none";</script><li class="note" id="note_LCL450_258_2"><a class="footnoteCrossrefLink" href="#target_note_LCL450_258_2" title="Click to highlight in text"><sup class="lineRef">2</sup><span class="italic">Theophrastus, amnis est ad quem, qui</span> ET; <span class="italic">Theophrastus, est flumen ad quod, qui</span> ABV.</a></li><script type="text/javascript">document.getElementById('note_LCL450_258_2').style.display = "none";</script><li class="note" id="note_LCL450_258_3"><a class="footnoteCrossrefLink" href="#target_note_LCL450_258_3" title="Click to highlight in text"><sup class="lineRef">3</sup><span class="italic">ad Haliacmonem</span> supplied by Gercke, Oltramare (cf. Pliny 21.14).</a></li><script type="text/javascript">document.getElementById('note_LCL450_258_3').style.display = "none";</script><li class="note" id="note_LCL450_258_4"><a class="footnoteCrossrefLink" href="#target_note_LCL450_258_4" title="Click to highlight in text"><sup class="lineRef">4</sup>Gronovius, Gercke, Oltramare for <span class="italic">novos</span> most MSS.</a></li><script type="text/javascript">document.getElementById('note_LCL450_258_4').style.display = "none";</script><li class="note" id="note_LCL450_258_5"><a class="footnoteCrossrefLink" href="#target_note_LCL450_258_5" title="Click to highlight in text"><sup class="lineRef">5</sup><span class="italic">ovibus</span> EZABVT.</a></li><script type="text/javascript">document.getElementById('note_LCL450_258_5').style.display = "none";</script></ul></section></notes></section>