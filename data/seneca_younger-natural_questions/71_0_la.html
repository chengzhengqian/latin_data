<section class="div1 language" lang="la"><header><hgroup><h1>Seneca</h1></hgroup></header><section class="div2">
<p><span class="br"></span><span class="lineNumber">8</span><span class="br"></span>“Quid ergo? Non aliquando etiam apparentibus stellis et nocte tranquilla fulgurat?” Sed scias licet illic nubes esse unde splendor effertur, quas videri
<span class="br"></span><span class="lineNumber">9</span><span class="br"></span>a nobis terrarum tumor non sinit. Adice nunc quod fieri potest ut nubes summissae<a class="footnoteLink" href="#note_LCL450_142_1" id="target_note_LCL450_142_1"><sup>1</sup></a> et humiles attritu suo ignem reddant; qui in superiora expressus, in parte caeli sincera puraque visitur, sed fit in sordida.</p>
<p><span class="br"></span><span class="lineNumber">1</span><span class="br"></span>27. Tonitrua distinxere quidam ita ut dicerent unum esse genus cuius grave sit murmur, quale terrarum motum antecedit clauso vento et fremente.
<span class="br"></span><span class="lineNumber">2</span><span class="br"></span>Hoc quomodo videatur illis fieri dicam. Cum spiritum intra se clausere nubes, in concavis partibus earum volutatus aer similem agit mugitibus sonum, raucum et aequalem et continuum, utique ubi etiam umida illa regio est et exitum claudit; ideo eiusmodi
<span class="br"></span><span class="lineNumber">3</span><span class="br"></span>tonitrua venturi praenuntia imbris sunt. Aliud genus est acre, quod acerbum magis<a class="footnoteLink" href="#note_LCL450_142_2" id="target_note_LCL450_142_2"><sup>2</sup></a> dixerim quam sonorum,<a class="footnoteLink" href="#note_LCL450_142_3" id="target_note_LCL450_142_3"><sup>3</sup></a> quale audire solemus, cum super caput alicuius dirupta vesica est; talia eduntur tonitrua, cum conglobata nubes dissolvitur et eum quo distenta fuerat spiritum emittit. Hic proprie fragor dicitur, subitus et vehemens. Quo edito concidunt homines et exanimantur; quidam vero vivi stupent et in



</p></section><notes><section class="footnotes"><ul><li class="note" id="note_LCL450_142_1"><a class="footnoteCrossrefLink" href="#target_note_LCL450_142_1" title="Click to highlight in text"><sup class="lineRef">1</sup>Schultess, Oltramare for <span class="italic">summae</span> MSS.</a></li><script type="text/javascript">document.getElementById('note_LCL450_142_1').style.display = "none";</script><li class="note" id="note_LCL450_142_2"><a class="footnoteCrossrefLink" href="#target_note_LCL450_142_2" title="Click to highlight in text"><sup class="lineRef">2</sup><span class="italic">magis</span> ZA; <span class="italic">mage</span> HPEFGV.</a></li><script type="text/javascript">document.getElementById('note_LCL450_142_2').style.display = "none";</script><li class="note" id="note_LCL450_142_3"><a class="footnoteCrossrefLink" href="#target_note_LCL450_142_3" title="Click to highlight in text"><sup class="lineRef">3</sup><span class="italic">sonorum</span> ABV; <span class="italic">sonum</span> HPEFGZ.</a></li><script type="text/javascript">document.getElementById('note_LCL450_142_3').style.display = "none";</script></ul></section></notes></section>