<section class="div1 language" lang="la"><header><hgroup><h1>Seneca</h1></hgroup></header><section class="div2">
<p>Stella, aliquando ardores sunt, hi nonnumquam fixi et haerentes, nonnumquam volubiles. Horum plura genera conspiciuntur. Sunt bothyni,<a class="footnoteLink" href="#note_LCL450_74_1" id="target_note_LCL450_74_1"><sup>1</sup></a> cum velut corona cingente introrsus ingens<a class="footnoteLink" href="#note_LCL450_74_2" id="target_note_LCL450_74_2"><sup>2</sup></a> caeli recessus est similis effossae in orbem specu; sunt pithiae, cum magnitudo<a class="footnoteLink" href="#note_LCL450_74_3" id="target_note_LCL450_74_3"><sup>3</sup></a> vasti rotundique ignis dolio similis vel fertur vel uno loco flagrat; sunt chasmata, cum aliquod spatium caeli desedit et flammam velut dehiscens in abdito ostentat.</p>
<p><span class="br"></span><span class="lineNumber">2</span><span class="br"></span>Colores quoque horum omnium plurimi sunt: quidam
ruboris acerrimi, quidam evanidae ac levis flammae, quidam candidae lucis, quidam micantes, quidam aequaliter et sine eruptionibus aut radiis fulvi. Videmus ergo</p>
<blockquote><p><span class="line">Stellarum<a class="footnoteLink" href="#note_LCL450_74_4" id="target_note_LCL450_74_4"><sup>4</sup></a> longos a tergo albescere tractus.</span><span class="linebreak"></span></p></blockquote>
<p><span class="br"></span><span class="lineNumber">3</span><span class="br"></span>Hae velut stellae exiliunt et transvolant videnturque
longum ignem porrigere propter immensam celeritatem, cum acies nostra non discernat transitum earum,<a class="footnoteLink" href="#note_LCL450_74_5" id="target_note_LCL450_74_5"><sup>5</sup></a> sed, quacumque cucurrerunt, id totum igneum credat. Tanta est enim velocitas motus ut partes eius non dispiciantur, summa prendatur; intellegimus magis qua ierit<a class="footnoteLink" href="#note_LCL450_74_6" id="target_note_LCL450_74_6"><sup>6</sup></a> stella quam qua eat.




</p></section><notes><section class="footnotes"><ul><li class="note" id="note_LCL450_74_1"><a class="footnoteCrossrefLink" href="#target_note_LCL450_74_1" title="Click to highlight in text"><sup class="lineRef">1</sup>Casaubon for <span class="italic">ut ei</span> HPZ; <span class="italic">putei</span> Gercke.</a></li><script type="text/javascript">document.getElementById('note_LCL450_74_1').style.display = "none";</script><li class="note" id="note_LCL450_74_2"><a class="footnoteCrossrefLink" href="#target_note_LCL450_74_2" title="Click to highlight in text"><sup class="lineRef">2</sup>Fortunatus for <span class="italic">ignes</span> PABV; <span class="italic">igneus</span> HFZT; <span class="italic">igne</span> J<sup>2</sup>.</a></li><script type="text/javascript">document.getElementById('note_LCL450_74_2').style.display = "none";</script><li class="note" id="note_LCL450_74_3"><a class="footnoteCrossrefLink" href="#target_note_LCL450_74_3" title="Click to highlight in text"><sup class="lineRef">3</sup><span class="italic">in magnitudine</span> ABV.</a></li><script type="text/javascript">document.getElementById('note_LCL450_74_3').style.display = "none";</script><li class="note" id="note_LCL450_74_4"><a class="footnoteCrossrefLink" href="#target_note_LCL450_74_4" title="Click to highlight in text"><sup class="lineRef">4</sup>Virgil has <span class="italic">flammarum.</span> Oltramare prints <span class="italic">Flammarum</span> with the argument that <span class="italic">Stellarum</span> is a copyist’s error not Seneca’s. See below, Bk. 7.20.1, where Seneca quotes the same line with an error in word order.</a></li><script type="text/javascript">document.getElementById('note_LCL450_74_4').style.display = "none";</script><li class="note" id="note_LCL450_74_5"><a class="footnoteCrossrefLink" href="#target_note_LCL450_74_5" title="Click to highlight in text"><sup class="lineRef">5</sup>Haase, Gercke, Oltramare for <span class="italic">eorum</span> MSS.</a></li><script type="text/javascript">document.getElementById('note_LCL450_74_5').style.display = "none";</script><li class="note" id="note_LCL450_74_6"><a class="footnoteCrossrefLink" href="#target_note_LCL450_74_6" title="Click to highlight in text"><sup class="lineRef">6</sup>Gercke, Oltramare for <span class="italic">perit</span> HPZF<sup>1</sup>; <span class="italic">pereat</span> E<sup>2</sup>ABV.</a></li><script type="text/javascript">document.getElementById('note_LCL450_74_6').style.display = "none";</script></ul></section></notes></section>