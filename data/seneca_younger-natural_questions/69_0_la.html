<section class="div1 language" lang="la"><header><hgroup><h1>Seneca</h1></hgroup></header><section class="div2">
<p><span class="br"></span><span class="lineNumber">1</span><span class="br"></span>26. Ex nube nascitur.<a class="footnoteLink" href="#note_LCL450_138_1" id="target_note_LCL450_138_1"><sup>1</sup></a> Primum in nubibus non aqua est, sed aer spissus, ad gignendam aquam praeparatus, nondum in illam mutatus, sed iam pronus et vergens. Non est quod existimes eam tum
<span class="br"></span><span class="lineNumber">2</span><span class="br"></span>colligi, tum effundi; simul fit et cadit. Deinde, si concessero umidam esse nubem conceptis aquis plenam, nihil tamen prohibet ignem ex umido quoque educi, immo ex ipso, quod magis mireris, umore. Quidam negaverunt in ignem quicquam posse mutari, priusquam mutatum esset in aquam. Potest ergo nubes, salva quam continet aqua, ignem parte aliqua sui reddere, ut saepe alia pars ligni ardet, alia sudat.</p>
<p><span class="br"></span><span class="lineNumber">3</span><span class="br"></span>Nec hoc dico non contraria inter se ista esse et alterum altero perimi; sed ubi valentior ignis quam umor est, vincit; rursus, cum copia umoris exuperat, tunc ignis sine effectu est; itaque non ardent virentia. Refert ergo quantum aquae sit; exigua enim non resistet nec vim ignis impediet.</p>
<p><span class="br"></span><span class="lineNumber">4</span><span class="br"></span>Quidni? Maiorum nostrorum memoria, ut Posidonius
tradidit, cum insula in Aegaeo mari surgeret, spumabat interdiu mare et fumus ex alto ferebatur. Nox<a class="footnoteLink" href="#note_LCL450_138_2" id="target_note_LCL450_138_2"><sup>2</sup></a> demum prodebat ignem, non continuum sed ex intervallis emicantem fulminum<a class="footnoteLink" href="#note_LCL450_138_3" id="target_note_LCL450_138_3"><sup>3</sup></a> more, quotiens





</p></section><notes><section class="footnotes"><ul><li class="note" id="note_LCL450_138_1"><a class="footnoteCrossrefLink" href="#target_note_LCL450_138_1" title="Click to highlight in text"><sup class="lineRef">1</sup>Gercke, Alexander delete <span class="italic">ex nube nascitur; Ignis qui nascitur primum in nubibus</span> ABV.</a></li><script type="text/javascript">document.getElementById('note_LCL450_138_1').style.display = "none";</script><li class="note" id="note_LCL450_138_2"><a class="footnoteCrossrefLink" href="#target_note_LCL450_138_2" title="Click to highlight in text"><sup class="lineRef">2</sup><span class="italic">Nox demum</span> Madvig, Oltramare; <span class="italic">nam demum</span> most MSS;
<span class="italic">non demum</span> Z.</a></li><script type="text/javascript">document.getElementById('note_LCL450_138_2').style.display = "none";</script><li class="note" id="note_LCL450_138_3"><a class="footnoteCrossrefLink" href="#target_note_LCL450_138_3" title="Click to highlight in text"><sup class="lineRef">3</sup><span class="italic">fluminum</span> HPZABV.</a></li><script type="text/javascript">document.getElementById('note_LCL450_138_3').style.display = "none";</script></ul></section></notes></section>