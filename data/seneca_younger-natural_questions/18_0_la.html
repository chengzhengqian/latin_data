<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

singulae distant, spatio prohibente discerni; deinde<a class="footnoteLink" href="#note_LCL450_36_1" id="target_note_LCL450_36_1"><sup>1</sup></a> pro singulis apparet una facies turbida ex omnibus.</p>
<p><span class="br"></span><span class="lineNumber">7</span><span class="br"></span>Aristoteles idem iudicat.<a class="footnoteLink" href="#note_LCL450_36_2" id="target_note_LCL450_36_2"><sup>2</sup></a> Ab omni, inquit, levitate acies radios suos replicat; nihil autem est levius aqua et aere; ergo etiam ab aere spisso visus noster in nos redit. Ubi vero acies hebes et infirma est, qualislibet aeris ictu deficiet. Quidam itaque hoc genere valetudinis laborant ut ipsi sibi videantur occurrere, ut ubique imaginem suam cernant. Quare? Quia infirma vis oculorum non potest perrumpere ne sibi quidem proximum aera, sed
<span class="br"></span><span class="lineNumber">8</span><span class="br"></span>resilit.<a class="footnoteLink" href="#note_LCL450_36_3" id="target_note_LCL450_36_3"><sup>3</sup></a> Itaque, quod in aliis efficit densus aer, in his facit omnis; satis enim valet qualiscumque ad imbecillam
aciem repellendam. Longe autem magis visum nobis nostrum remittit aqua,<a class="footnoteLink" href="#note_LCL450_36_4" id="target_note_LCL450_36_4"><sup>4</sup></a> quia crassior est et pervinci non potest, sed radios luminum nostrorum
moratur et eo unde exierunt reflectit.</p>
<p>Ergo, cum multa stillicidia<a class="footnoteLink" href="#note_LCL450_36_5" id="target_note_LCL450_36_5"><sup>5</sup></a> sint, totidem specula sunt; sed, quia parva sunt, solis colorem sine figura exprimunt. Deinde, cum in stillicidiis innumerabilibus
et sine intervallo cadentibus reddatur idem color, incipit facies esse non multarum imaginum et intermissarum, sed unius longae atque continuae.</p>
<p><span class="br"></span><span class="lineNumber">9</span><span class="br"></span>“Quomodo,” inquis, “tu mihi multa milia imaginum
istic esse dicis ubi ego nullam video? Et quare, cum solis color unus sit, imaginum diversus est?”



</p></section><notes><section class="footnotes"><ul><li class="note" id="note_LCL450_36_1"><a class="footnoteCrossrefLink" href="#target_note_LCL450_36_1" title="Click to highlight in text"><sup class="lineRef">1</sup><span class="italic">unde</span> Gercke.</a></li><script type="text/javascript">document.getElementById('note_LCL450_36_1').style.display = "none";</script><li class="note" id="note_LCL450_36_2"><a class="footnoteCrossrefLink" href="#target_note_LCL450_36_2" title="Click to highlight in text"><sup class="lineRef">2</sup><span class="italic">iudicat</span> AZ Oltramare instead of <span class="italic">indicat</span> most MSS.</a></li><script type="text/javascript">document.getElementById('note_LCL450_36_2').style.display = "none";</script><li class="note" id="note_LCL450_36_3"><a class="footnoteCrossrefLink" href="#target_note_LCL450_36_3" title="Click to highlight in text"><sup class="lineRef">3</sup>Gercke, Oltramare; <span class="italic">resistit</span> MSS.</a></li><script type="text/javascript">document.getElementById('note_LCL450_36_3').style.display = "none";</script><li class="note" id="note_LCL450_36_4"><a class="footnoteCrossrefLink" href="#target_note_LCL450_36_4" title="Click to highlight in text"><sup class="lineRef">4</sup>Haase, Oltramare; <span class="italic">itaque</span> MSS.</a></li><script type="text/javascript">document.getElementById('note_LCL450_36_4').style.display = "none";</script><li class="note" id="note_LCL450_36_5"><a class="footnoteCrossrefLink" href="#target_note_LCL450_36_5" title="Click to highlight in text"><sup class="lineRef">5</sup><span class="italic">multa in pluvia stillicidia</span> Z.</a></li><script type="text/javascript">document.getElementById('note_LCL450_36_5').style.display = "none";</script></ul></section></notes></section>