<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>fontium emersit. Sicut alias quoque causas intervenire
opinatur, quae aliter evocent aquas aut cursu suo deiciant et avertant. Fuit aliquando aquarum inops Haemus sed, cum Gallorum gens a Cassandro obsessa in illum se contulisset et silvas cecidisset, ingens aquarum copia apparuit, quas videlicet in alimentum suum nemora ducebant. Quibus eversis<a class="footnoteLink" href="#note_LCL450_226_1" id="target_note_LCL450_226_1"><sup>1</sup></a> umor qui desiit in arbusta<a class="footnoteLink" href="#note_LCL450_226_2" id="target_note_LCL450_226_2"><sup>2</sup></a> consumi superfusus est.
<span class="br"></span><span class="lineNumber">4</span><span class="br"></span>Idem ait et circa Magnesiam accidisse. Sed—pace Theophrasti dixisse liceat—non est hoc simile veri, quia fere aquosissima sunt quaecumque umbrosissima. Quod non eveniret, si aquas arbusta siccarent, quibus alimentum ex proximo est; fluminum vero vis ex intimo manat ultraque concipitur quam radicibus evagari licet. Deinde succisae arbores plus umoris desiderant; non enim tantum id quo vivant, sed quo crescant trahunt.</p>
<p><span class="br"></span><span class="lineNumber">5</span><span class="br"></span>Idem ait circa Arcadiam, quae urbs in Creta insula fuit, fontes et rivos<a class="footnoteLink" href="#note_LCL450_226_3" id="target_note_LCL450_226_3"><sup>3</sup></a> substitisse, quia desierit coli terra diruta urbe; postea vero quam cultores receperit,<a class="footnoteLink" href="#note_LCL450_226_4" id="target_note_LCL450_226_4"><sup>4</sup></a> aquas quoque recepisse. Causam siccitatis






</p></section><notes><section class="footnotes"><ul><li class="note" id="note_LCL450_226_1"><a class="footnoteCrossrefLink" href="#target_note_LCL450_226_1" title="Click to highlight in text"><sup class="lineRef">1</sup><span class="italic">eversis</span> Haase, Gercke, Oltramare for <span class="italic">emersis</span> HPEZ; <span class="italic">excisis</span> ABV.</a></li><script type="text/javascript">document.getElementById('note_LCL450_226_1').style.display = "none";</script><li class="note" id="note_LCL450_226_2"><a class="footnoteCrossrefLink" href="#target_note_LCL450_226_2" title="Click to highlight in text"><sup class="lineRef">2</sup><span class="italic">angusta</span> ABV.</a></li><script type="text/javascript">document.getElementById('note_LCL450_226_2').style.display = "none";</script><li class="note" id="note_LCL450_226_3"><a class="footnoteCrossrefLink" href="#target_note_LCL450_226_3" title="Click to highlight in text"><sup class="lineRef">3</sup><span class="italic">rivos</span> EO; <span class="italic">viros</span> HPZ; <span class="italic">lacus</span> ABV.</a></li><script type="text/javascript">document.getElementById('note_LCL450_226_3').style.display = "none";</script><li class="note" id="note_LCL450_226_4"><a class="footnoteCrossrefLink" href="#target_note_LCL450_226_4" title="Click to highlight in text"><sup class="lineRef">4</sup><span class="italic">receperit</span> Erasmus, Gercke, Oltramare for <span class="italic">perceperit</span> or <span class="italic">exceperit</span> MSS.</a></li><script type="text/javascript">document.getElementById('note_LCL450_226_4').style.display = "none";</script></ul></section></notes></section>