<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

aliaque omni levitate. Non minus foliis si quae guttae adhaeserunt in rotundum iacent.</p>
<span class="br"></span><span class="lineNumber">4</span><span class="br"></span><blockquote><p><span class="line">Quid magis est saxo durum? Quid mollius unda?</span><span class="linebreak"></span>
<span class="line">Dura tamen molli saxa cavantur aqua;</span><span class="linebreak"></span></p></blockquote>
<p class="noindent">aut, ut alius poeta ait:</p>
<blockquote><p><span class="line">Stillicidi casus lapidem cavat;</span><span class="linebreak"></span></p></blockquote>
<p>haec ipsa excavatio rotunda fit. Ex quo apparet illud quoque huic esse simile quod cavat; locum enim
<span class="br"></span><span class="lineNumber">5</span><span class="br"></span>sibi ad formam et habitum sui exculpit. Praeterea potest, etiamsi non fuit grando talis, dum defertur, corrotundari et, totiens per spatium aeris densi devoluta, aequabiliter atque in orbem teri. Quod nix pati non potest, quia non est tam solida, immo quia fusa est, et non per magnam altitudinem cadit, sed circa terras initium eius est; ita non longus illi per aera sed ex proximo lapsus est.</p>
<p><span class="br"></span><span class="lineNumber">6</span><span class="br"></span>Quare non et ego mihi idem permittam quod Anaxagoras? Inter nullos magis quam inter philosophos
esse debet aequa libertas. Grando nihil aliud est quam suspensa glacies, nix pruina pendens. Illud enim iam diximus, quod inter rorem et aquam interest,




</p></section><notes></notes></section>