<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

alterni recursus sunt; quicquid alteri perit, in alterum transit; et natura partes suas velut in ponderibus constitutas examinat, ne portionum
<span class="br"></span><span class="lineNumber">4</span><span class="br"></span>aequitate turbata mundus praeponderet. Omnia in omnibus sunt. Non tantum aer in ignem transit, sed numquam sine igne est; detrahe illi calorem, rigescet, stabit, durabitur; transit aer in umorem, sed est nihilominus non sine umore; et aera et aquam facit terra, sed non magis umquam sine aqua est quam sine aere. Et ideo facilior est invicem transitus, quia illis in quae transeundum est iam mixta sunt.
<span class="br"></span><span class="lineNumber">5</span><span class="br"></span>Habet ergo terra umorem; hunc exprimit. Habet aera; hunc umbra hiberni<a class="footnoteLink" href="#note_LCL450_224_1" id="target_note_LCL450_224_1"><sup>1</sup></a> frigoris densat, ut faciat umorem. Ipsa quoque mutabilis est in umorem;
natura sua utitur.</p>
<p><span class="br"></span><span class="lineNumber">1</span><span class="br"></span>11. “Quid ergo,” inquit,<a class="footnoteLink" href="#note_LCL450_224_2" id="target_note_LCL450_224_2"><sup>2</sup></a> “si perpetuae sunt causae quibus flumina oriuntur ac fontes, quare aliquando siccantur, aliquando quibus non fuerunt locis exeunt?” Saepe motu terrarum itinera turbantur
et ruina interscindit cursum aquis, quae retentae novos exitus quaerunt et aliquo impetum faciunt aut ipsius quassatione terrae aliunde alio transferuntur.</p>
<p><span class="br"></span><span class="lineNumber">2</span><span class="br"></span>Apud nos solet evenire ut amisso canali suo flumina primum refundantur, deinde quia perdiderunt viam faciant. Hoc ait accidisse Theophrastus in Coryco monte, in quo post terrarum tremorem nova vis


</p></section><notes><section class="footnotes"><ul><li class="note" id="note_LCL450_224_1"><a class="footnoteCrossrefLink" href="#target_note_LCL450_224_1" title="Click to highlight in text"><sup class="lineRef">1</sup><span class="italic">inferni</span> Z.</a></li><script type="text/javascript">document.getElementById('note_LCL450_224_1').style.display = "none";</script><li class="note" id="note_LCL450_224_2"><a class="footnoteCrossrefLink" href="#target_note_LCL450_224_2" title="Click to highlight in text"><sup class="lineRef">2</sup><span class="italic">inquis</span> EABV.</a></li><script type="text/javascript">document.getElementById('note_LCL450_224_2').style.display = "none";</script></ul></section></notes></section>