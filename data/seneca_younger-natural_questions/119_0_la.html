<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

purgatio, si nihil obstitit, statum diem servat, quemadmodum praesto est ad mensem suum partus, sic aquae intervalla habent quibus se retrahant et quibus redeant.<a class="footnoteLink" href="#note_LCL450_238_1" id="target_note_LCL450_238_1"><sup>1</sup></a> Quaedam autem intervalla minora sunt et ideo notabilia, quaedam maiora nec minus
<span class="br"></span><span class="lineNumber">3</span><span class="br"></span>certa. Ecquid hic mirum est, cum videas ordinem rerum et naturam per constituta procedere? Hiems numquam aberravit, aestas suo tempore incaluit, autumni verisque, unde solet, facta mutatio est; tam solstitium quam aequinoctium suos dies rettulit.
<span class="br"></span><span class="lineNumber">4</span><span class="br"></span>Sunt et sub terra minus nota nobis iura naturae, sed non minus certa. Crede infra quicquid vides supra. Sunt et illic specus vasti ingentesque recessus ac spatia suspensis hinc et inde montibus laxa; sunt abrupti in infinitum hiatus, qui saepe illapsas urbes receperunt et ingentem ruinam in alto condiderunt.
<span class="br"></span><span class="lineNumber">5</span><span class="br"></span>Haec spiritu plena sunt—nihil enim usquam inane est—et stagna obsessa tenebris et lacus ampli.<a class="footnoteLink" href="#note_LCL450_238_2" id="target_note_LCL450_238_2"><sup>2</sup></a> Animalia quoque illis innascuntur, sed tarda et informia
ut in aere caeco pinguique concepta et aquis torpentibus situ; pleraque ex his caeca ut talpae et subterranei mures, quibus deest lumen, quia supervacuum
est. Inde, ut Theophrastus affirmat, pisces quibusdam locis eruuntur.</p>
</section><notes><section class="footnotes"><ul><li class="note" id="note_LCL450_238_1"><a class="footnoteCrossrefLink" href="#target_note_LCL450_238_1" title="Click to highlight in text"><sup class="lineRef">1</sup><span class="italic">redeant</span> E Gercke; <span class="italic">reddantur</span> Castiglioni, Oltramare; <span class="italic">reddant</span> HPZABV.</a></li><script type="text/javascript">document.getElementById('note_LCL450_238_1').style.display = "none";</script><li class="note" id="note_LCL450_238_2"><a class="footnoteCrossrefLink" href="#target_note_LCL450_238_2" title="Click to highlight in text"><sup class="lineRef">2</sup><span class="italic">lacus ampli</span> Oltramare, Alexander for <span class="italic">locis amplis</span> MSS.</a></li><script type="text/javascript">document.getElementById('note_LCL450_238_2').style.display = "none";</script></ul></section></notes></section>