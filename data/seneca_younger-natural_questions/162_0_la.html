<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

parte optimi sumus. Dabimus invicem consilia non ex vultu audientis pendentia.</p>
<p>21. Longe te ab ista provincia abducam, ne forte magnam historiis esse fidem credas et placere tibi incipias, quotiens cogitaveris: “Hanc ego habeo sub meo iure provinciam quae maximarum urbium exercitus
et sustinuit et fregit, cum inter Carthaginem et Romam ingentis belli pretium iacuit; quae<a class="footnoteLink" href="#note_LCL457_18_1" id="target_note_LCL457_18_1"><sup>1</sup></a> quattuor Romanorum principum, id est totius imperii, vires contractas in unum locum vidit aluitque; quae<a class="footnoteLink" href="#note_LCL457_18_2" id="target_note_LCL457_18_2"><sup>2</sup></a> Pompeii fortunam erexit, Caesaris fatigavit, Lepidi transtulit, omnium cepit;</p>
<p>22. quae illi ingenti spectaculo interfuit ex quo liquere mortalibus posset quam velox foret ad imum lapsus e summo quamque diversa via magnam potentiam fortuna destrueret; uno enim tempore vidit Pompeium Lepidumque ex maximo fastigio aliter ad extrema deiectos, cum Pompeius alienum exercitum fugeret, Lepidus suum.”<a class="footnoteLink" href="#note_LCL457_18_3" id="target_note_LCL457_18_3"><sup>3</sup></a></p>
</section><notes><section class="footnotes"><ul><li class="note" id="note_LCL457_18_1"><a class="footnoteCrossrefLink" href="#target_note_LCL457_18_1" title="Click to highlight in text"><sup class="lineRef">1</sup>Gertz, Gercke, Oltramare, Alexander for <span class="italic">cum</span> HPEZ.</a></li><script type="text/javascript">document.getElementById('note_LCL457_18_1').style.display = "none";</script><li class="note" id="note_LCL457_18_2"><a class="footnoteCrossrefLink" href="#target_note_LCL457_18_2" title="Click to highlight in text"><sup class="lineRef">2</sup>Oltramare, Alexander for <span class="italic">aliudque</span> HPEZ; <span class="italic">aliud quoque</span> λ; <span class="italic">Antonii atque</span> Gercke; <span class="italic">animumque</span> P. For <span class="italic">fatigavit</span> Z has <span class="italic">fastigavit.</span></a></li><script type="text/javascript">document.getElementById('note_LCL457_18_2').style.display = "none";</script><li class="note" id="note_LCL457_18_3"><a class="footnoteCrossrefLink" href="#target_note_LCL457_18_3" title="Click to highlight in text"><sup class="lineRef">3</sup><span class="italic">et suum</span> Alexander.</a></li><script type="text/javascript">document.getElementById('note_LCL457_18_3').style.display = "none";</script></ul></section></notes></section>