<section class="div1 language" lang="la"><header><hgroup><h1>Seneca</h1></hgroup></header><section class="div2">
<p><span class="br"></span><span class="lineNumber">1</span><span class="br"></span>19. Anaxagoras<a class="footnoteLink" href="#note_LCL450_130_1" id="target_note_LCL450_130_1"><sup>1</sup></a> ait omnia ista sic fieri ut ex aethere aliqua vis in inferiora descendat. Ita ignis impactus nubibus frigidis sonat; at, cum illas interscindit,
fulget, et minor vis ignium fulgurationes facit, maior fulmina.</p>
<p><span class="br"></span><span class="lineNumber">1</span><span class="br"></span>20. Diogenes Apolloniates ait quaedam tonitrua igne, quaedam spiritu fieri; illa ignis facit quae ipse antecedit et nuntiat; illa spiritus quae sine splendore crepuerunt.</p>
<p><span class="br"></span><span class="lineNumber">2</span><span class="br"></span>Utrumque sine altero esse<a class="footnoteLink" href="#note_LCL450_130_2" id="target_note_LCL450_130_2"><sup>2</sup></a> aliquando concedo, ita tamen ut non discreta illis potestas sit, sed utrumque
ab utroque effici possit. Quis enim negabit spiritum magno impetu latum, cum effecerit sonum, effecturum et ignem? Quis autem non et hoc concedet
aliquando ignem quoque irrumpere posse nubes et non exilire, si plurium acervo nubium, cum paucas perscidisset, oppressus est? Ergo et ignis ibit in spiritum perdetque fulgorem, et spiritus, dum
<span class="br"></span><span class="lineNumber">3</span><span class="br"></span>secat vi fera viam<a class="footnoteLink" href="#note_LCL450_130_3" id="target_note_LCL450_130_3"><sup>3</sup></a> incendet. Adice nunc quod necesse est impetus fulminis et praemittat spiritus agatque ante se, et a tergo trahat ventum, cum tam vasto ictu aera inciderit. Itaque omnia, antequam



</p></section><notes><section class="footnotes"><ul><li class="note" id="note_LCL450_130_1"><a class="footnoteCrossrefLink" href="#target_note_LCL450_130_1" title="Click to highlight in text"><sup class="lineRef">1</sup><span class="italic">Anaxagoras</span> Gercke, Oltramare; <span class="italic">Anaxandrus</span> (<span class="italic">-dros</span>) HPEZA<sup>2</sup>BV; <span class="italic">Anaximandros</span> A<sup>1</sup> Haase.</a></li><script type="text/javascript">document.getElementById('note_LCL450_130_1').style.display = "none";</script><li class="note" id="note_LCL450_130_2"><a class="footnoteCrossrefLink" href="#target_note_LCL450_130_2" title="Click to highlight in text"><sup class="lineRef">2</sup><span class="italic">altero esse</span> Z Oltramare; <span class="italic">altero effixa esse</span> HPF; <span class="italic">altero fieri et esse</span> ABV; <span class="italic">altero efficax esse</span> Gercke; <span class="italic">altero aliquando fieri concedo</span> Haase.</a></li><script type="text/javascript">document.getElementById('note_LCL450_130_2').style.display = "none";</script><li class="note" id="note_LCL450_130_3"><a class="footnoteCrossrefLink" href="#target_note_LCL450_130_3" title="Click to highlight in text"><sup class="lineRef">3</sup><span class="italic">secat vi fera viam</span> Oltramare; <span class="italic">secata infera</span> Z; <span class="italic">secata infra</span> HPEFBA; <span class="italic">dum secat aera</span> Madvig.</a></li><script type="text/javascript">document.getElementById('note_LCL450_130_3').style.display = "none";</script></ul></section></notes></section>