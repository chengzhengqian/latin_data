<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

agere, anima in expedito est habenda. Sive illam insidiae, sive morbi petent, sive hostium gladii, sive insularum cadentium fragor, sive ipsarum ruina terrarum, sive vasta vis ignium urbes agrosque pari clade complexa, qui volet illam accipiat.</p>
<p><span class="br"></span><span class="lineNumber">6</span><span class="br"></span>Quid aliud debeo quam exeuntem hortari et cum bonis ominibus<a class="footnoteLink" href="#note_LCL457_218_1" id="target_note_LCL457_218_1"><sup>1</sup></a> emittere? “Vade fortiter, vade feliciter! Nihil dubitaveris; redderis. Non de re, sed de tempore est quaestio; facis<a class="footnoteLink" href="#note_LCL457_218_2" id="target_note_LCL457_218_2"><sup>2</sup></a> quod quandoque faciendum est. Nec rogaveris,<a class="footnoteLink" href="#note_LCL457_218_3" id="target_note_LCL457_218_3"><sup>3</sup></a> nec timueris, nec te velut in aliquod malum exituram<a class="footnoteLink" href="#note_LCL457_218_4" id="target_note_LCL457_218_4"><sup>4</sup></a> tuleris retro; rerum natura te, quae genuit, expectat et locus melior
<span class="br"></span><span class="lineNumber">7</span><span class="br"></span>ac tutior. Illic non tremunt terrae, nec inter se venti cum magno nubium fragore concurrunt, non incendia regiones urbesque vastant, non naufragiorum totas classes sorbentium metus est, non arma contrariis disposita vexillis et in mutuam perniciem multorum milium par furor, non pestilentia et ardentes promiscue communes populis cadentibus rogi.”</p>
<p>Istud leve est; quod<a class="footnoteLink" href="#note_LCL457_218_5" id="target_note_LCL457_218_5"><sup>5</sup></a> timemus grave est. Potius
<span class="br"></span><span class="lineNumber">8</span><span class="br"></span>semel incidat quam semper impendeat. Ego autem perire timeam, cum terra ante me pereat, cum ista quatiantur quae quatiunt et in iniuriam nostram non sine sua veniant? Helicen Burinque totas mare



</p></section><notes><section class="footnotes"><ul><li class="note" id="note_LCL457_218_1"><a class="footnoteCrossrefLink" href="#target_note_LCL457_218_1" title="Click to highlight in text"><sup class="lineRef">1</sup><span class="italic">ominibus</span> H<sup>2</sup>A; <span class="italic">hominibus</span> H<sup>1</sup>P<sup>1</sup>ZF; <span class="italic">omnibus</span> λBV<sup>1</sup>.</a></li><script type="text/javascript">document.getElementById('note_LCL457_218_1').style.display = "none";</script><li class="note" id="note_LCL457_218_2"><a class="footnoteCrossrefLink" href="#target_note_LCL457_218_2" title="Click to highlight in text"><sup class="lineRef">2</sup><span class="italic">fac</span> ABV<sup>1</sup>.</a></li><script type="text/javascript">document.getElementById('note_LCL457_218_2').style.display = "none";</script><li class="note" id="note_LCL457_218_3"><a class="footnoteCrossrefLink" href="#target_note_LCL457_218_3" title="Click to highlight in text"><sup class="lineRef">3</sup><span class="italic">negaveris</span> AB; <span class="italic">cogitaveris</span> V.</a></li><script type="text/javascript">document.getElementById('note_LCL457_218_3').style.display = "none";</script><li class="note" id="note_LCL457_218_4"><a class="footnoteCrossrefLink" href="#target_note_LCL457_218_4" title="Click to highlight in text"><sup class="lineRef">4</sup><span class="italic">exituram</span> ZV Oltramare; <span class="italic">exiturum</span> most MSS.</a></li><script type="text/javascript">document.getElementById('note_LCL457_218_4').style.display = "none";</script><li class="note" id="note_LCL457_218_5"><a class="footnoteCrossrefLink" href="#target_note_LCL457_218_5" title="Click to highlight in text"><sup class="lineRef">5</sup>Haase, Oltramare for <span class="italic">quid</span> MSS.</a></li><script type="text/javascript">document.getElementById('note_LCL457_218_5').style.display = "none";</script></ul></section></notes></section>