<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

temptant pugnam<a class="footnoteLink" href="#note_LCL450_194_1" id="target_note_LCL450_194_1"><sup>1</sup></a> corpore imbelli. Nullus perniciosior
hostis est quam quem audacem angustiae faciunt, longeque violentius semper ex necessitate quam ex virtute confligitur,<a class="footnoteLink" href="#note_LCL450_194_2" id="target_note_LCL450_194_2"><sup>2</sup></a> aut certe paria conantur animus magnus ac perditus.</p>
<p><span class="br"></span><span class="lineNumber">6</span><span class="br"></span>Cogitemus nos quantum ad mortem perditos esse. Et sumus. Ita est, Lucili; omnes reservamur ad mortem. Totum hunc quem vides populum, totumque
quem usquam cogitas esse, cito natura revocabit et condet, nec de re sed de die quaeritur; eodem
<span class="br"></span><span class="lineNumber">7</span><span class="br"></span>citius tardius veniendum est. Quid ergo? Non tibi timidissimus omnium videtur et insipientissimus qui magno ambitu rogat moram mortis? Nonne contemneres eum qui, inter perituros constitutus, beneficii loco peteret ut ultimus cervicem praeberet? Idem facimus; magno aestimamus mori tardius.</p>
<p><span class="br"></span><span class="lineNumber">8</span><span class="br"></span>In omnes constitutum est capitale supplicium, et quidem constitutione iustissima, quod maximum solet esse solacium extrema passuris; quorum enim causa, sors eadem est. Sequeremur traditi a iudice aut magistratu et carnifici nostro praestaremus obsequium;
quid interest utrum ad mortem iussi eamus
<span class="br"></span><span class="lineNumber">9</span><span class="br"></span>an nati? O te dementem et oblitum fragilitatis tuae, si tunc mortem times cum tonat! Itane? In hoc salus tua vertitur? Vives si fulmen effugeris? Petet te gladius, petet lapis, petet bilis; non maximum
ex periculis tuis sed speciosissimum fulmen est.
<span class="br"></span><span class="lineNumber">10</span><span class="br"></span>Male scilicet actum erit tecum, si sensum mortis


</p></section><notes><section class="footnotes"><ul><li class="note" id="note_LCL450_194_1"><a class="footnoteCrossrefLink" href="#target_note_LCL450_194_1" title="Click to highlight in text"><sup class="lineRef">1</sup>Gronovius, Haase, Oltramare for <span class="italic">fugam</span> HPEA V; <span class="italic">pugnant</span> Z.</a></li><script type="text/javascript">document.getElementById('note_LCL450_194_1').style.display = "none";</script><li class="note" id="note_LCL450_194_2"><a class="footnoteCrossrefLink" href="#target_note_LCL450_194_2" title="Click to highlight in text"><sup class="lineRef">2</sup>Gercke for <span class="italic">corrigitur</span> most MSS.; <span class="italic">corruitur</span> E.</a></li><script type="text/javascript">document.getElementById('note_LCL450_194_2').style.display = "none";</script></ul></section></notes></section>