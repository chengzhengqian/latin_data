<section class="div1 language" lang="la"><header><hgroup><h1>Seneca</h1></hgroup></header><section class="div2">
<p><span class="br"></span><span class="lineNumber">2</span><span class="br"></span>Quidam aiunt esse quidem, sed habere cursus suos et post certa lustra in conspectum mortalium exire; quidam esse quidem, sed non quibus siderum nomen imponas, quia dilabuntur nec diu durant et exigui temporis<a class="footnoteLink" href="#note_LCL457_266_1" id="target_note_LCL457_266_1"><sup>1</sup></a> mora dissipantur.</p>
<p><span class="br"></span><span class="lineNumber">1</span><span class="br"></span>20. In hac sententia sunt plerique nostrorum nec id putant veritati repugnare. Videmus enim in sublimi varia ignium concipi genera et modo caelum ardere, modo</p>
<blockquote><p><span class="line">Longos a tergo flammarum albescere tractus,<a class="footnoteLink" href="#note_LCL457_266_2" id="target_note_LCL457_266_2"><sup>2</sup></a></span><span class="linebreak"></span></p></blockquote>
<p class="noindent">modo faces cum igne vasto rapi. Iam ipsa fulmina, etiamsi velocitate mira simul et praestringunt aciem et relinquunt, ignes sunt aeris triti et impetu inter se maiore collisi; ideo ne resistunt quidem, sed expressi fluunt et protinus pereunt.</p>
<p><span class="br"></span><span class="lineNumber">2</span><span class="br"></span>Alii vero ignes diu manent nec ante discedunt quam consumptum est omne quo pascebantur alimentum. Hoc loco sunt illa a Posidonio scripta miracula, columnae clipeique flagrantes aliaeque insigni novitate flammae. Quae non adverterent animos,<a class="footnoteLink" href="#note_LCL457_266_3" id="target_note_LCL457_266_3"><sup>3</sup></a> si ex consuetudine et lege decurrerent; ad haec stupent omnes quae repentinum ex alto ignem efferunt, sive



</p></section><notes><section class="footnotes"><ul><li class="note" id="note_LCL457_266_1"><a class="footnoteCrossrefLink" href="#target_note_LCL457_266_1" title="Click to highlight in text"><sup class="lineRef">1</sup><span class="italic">operis</span> A<sup>1</sup>BV.</a></li><script type="text/javascript">document.getElementById('note_LCL457_266_1').style.display = "none";</script><li class="note" id="note_LCL457_266_2"><a class="footnoteCrossrefLink" href="#target_note_LCL457_266_2" title="Click to highlight in text"><sup class="lineRef">2</sup>Virgil has <span class="italic">flammarum longos a tergo albescere tractus.</span> See above, Bk. 1.14.2, where Seneca gets the word order correct but uses <span class="italic">stellarum</span> instead of <span class="italic">flammarum.</span></a></li><script type="text/javascript">document.getElementById('note_LCL457_266_2').style.display = "none";</script><li class="note" id="note_LCL457_266_3"><a class="footnoteCrossrefLink" href="#target_note_LCL457_266_3" title="Click to highlight in text"><sup class="lineRef">3</sup><span class="italic">omnes Z.</span></a></li><script type="text/javascript">document.getElementById('note_LCL457_266_3').style.display = "none";</script></ul></section></notes></section>