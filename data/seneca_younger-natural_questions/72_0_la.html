<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

totum sibi excidunt, quos vocamus attonitos, quorum mentem sonus ille caelestis loco pepulit.</p>
<p><span class="br"></span><span class="lineNumber">4</span><span class="br"></span>Hic fieri illo quoque modo potest ut inclusus<a class="footnoteLink" href="#note_LCL450_144_1" id="target_note_LCL450_144_1"><sup>1</sup></a> aer cava nube et motu ipso extenuatus diffundatur; deinde, dum maiorem sibi locum quaerit, a quibus involutus est, sonum patitur. Quid autem? Non, quemadmodum illisae inter se manus plausum edunt, sic illisarum inter se nubium sonus potest esse, magnus quia magna concurrunt?</p>
<p><span class="br"></span><span class="lineNumber">1</span><span class="br"></span>28. “Videmus,” inquit, “nubes impingi montibus nec sonum fieri.” Primum omnium non quocumque modo illisae sunt sonant, sed si apte compositae ad sonum edendum. Aversas inter se manus collide, non plaudent; sed palma cum palma collata plausum facit; et plurimum interest utrum cavae concutiantur an planae et extentae. Deinde non tantum ire nubes oportet sed agi magna vi et procellosa.
<span class="br"></span><span class="lineNumber">2</span><span class="br"></span>Etiamnunc mons non findit<a class="footnoteLink" href="#note_LCL450_144_2" id="target_note_LCL450_144_2"><sup>2</sup></a> nubem, sed digerit et primam quamque partem eius solvit. Ne vesica quidem, quocumque modo spiritum emisit, sonat: si ferro divisa est, sine ullo aurium sensu exit; rumpi illam oportet, ut sonet, non secari. Idem de nubibus dico; nisi multo impetu dissiluere, non resonant. Adice nunc quod nubes in montem actae non franguntur,
sed circumfunduntur et in aliquas partes montis, in arbores, ramos, frutices, aspera saxa et


</p></section><notes><section class="footnotes"><ul><li class="note" id="note_LCL450_144_1"><a class="footnoteCrossrefLink" href="#target_note_LCL450_144_1" title="Click to highlight in text"><sup class="lineRef">1</sup><span class="italic">inclusus</span> ET; <span class="italic">incussus</span> HZAB; <span class="italic">incursus</span> PV.</a></li><script type="text/javascript">document.getElementById('note_LCL450_144_1').style.display = "none";</script><li class="note" id="note_LCL450_144_2"><a class="footnoteCrossrefLink" href="#target_note_LCL450_144_2" title="Click to highlight in text"><sup class="lineRef">2</sup><span class="italic">fundit</span> E<sup>1</sup>L<sup>1</sup>; <span class="italic">confundit</span> ABV.</a></li><script type="text/javascript">document.getElementById('note_LCL450_144_2').style.display = "none";</script></ul></section></notes></section>