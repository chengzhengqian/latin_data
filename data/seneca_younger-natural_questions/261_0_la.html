<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

fulminibus<a class="footnoteLink" href="#note_LCL457_216_1" id="target_note_LCL457_216_1"><sup>1</sup></a> et terris et magnis naturae apparatibus<a class="footnoteLink" href="#note_LCL457_216_2" id="target_note_LCL457_216_2"><sup>2</sup></a>
<span class="br"></span><span class="lineNumber">3</span><span class="br"></span>petimur. Ingenti itaque animo mors provocanda est, sive nos aequo vastoque impetu aggreditur, sive cotidiano et vulgari exitu. Nihil refert quam minax veniat quantumque sit quod in nos trahat; quod a nobis petit minimum est. Hoc senectus a nobis ablatura est, hoc auriculae dolor, hoc umoris in nobis corrupti abundantia, hoc cibus parum obsequens stomacho, hoc pes leviter offensus.</p>
<p><span class="br"></span><span class="lineNumber">4</span><span class="br"></span>Pusilla res est hominis anima, sed ingens res contemptus animae. Hanc qui contempsit securus videbit maria turbari, etiamsi illa omnes excitaverunt venti, etiamsi aestus aliqua perturbatione mundi totum in terras vertet oceanum; securus aspiciet fulminantis caeli trucem atque horridam faciem, frangatur licet caelum et ignes suos in exitium omnium, in primis suum misceat; securus aspiciet ruptis compagibus dehiscens solum, illa licet inferorum regna retegantur. Stabit super illam voraginem intrepidus et fortasse quo debebit cadere desiliet.</p>
<p><span class="br"></span><span class="lineNumber">5</span><span class="br"></span>Quid ad me quam magna sint quibus pereo? Ipsum perire non magnum est. Proinde, si volumus esse felices, si nec hominum nec deorum nec rerum timore versari, si despicere fortunam supervacua promittentem, levia minitantem, si volumus tranquille degere et ipsis diis de felicitate controversiam


</p></section><notes><section class="footnotes"><ul><li class="note" id="note_LCL457_216_1"><a class="footnoteCrossrefLink" href="#target_note_LCL457_216_1" title="Click to highlight in text"><sup class="lineRef">1</sup><span class="italic">fluminibus</span> J<sup>2</sup>ABV Alexander.</a></li><script type="text/javascript">document.getElementById('note_LCL457_216_1').style.display = "none";</script><li class="note" id="note_LCL457_216_2"><a class="footnoteCrossrefLink" href="#target_note_LCL457_216_2" title="Click to highlight in text"><sup class="lineRef">2</sup>Oltramare for <span class="italic">partibus</span> MSS.</a></li><script type="text/javascript">document.getElementById('note_LCL457_216_2').style.display = "none";</script></ul></section></notes></section>