<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

tertia ex spiritu qui in aquam transfiguratus est; quarta ex vitio quod saepe concipiunt corruptae per
<span class="br"></span><span class="lineNumber">2</span><span class="br"></span>iniuriam. Hae causae saporem dant aquis varium, hae medicatam potentiam, hae gravem spiritum odoremque<a class="footnoteLink" href="#note_LCL450_248_1" id="target_note_LCL450_248_1"><sup>1</sup></a> pestiferum gravitatemque, hae<a class="footnoteLink" href="#note_LCL450_248_2" id="target_note_LCL450_248_2"><sup>2</sup></a> aut calorem aut nimium rigorem. Interest utrum loca sulphure an nitro an bitumine plena transierint; hac ratione corruptae cum vitae periculo bibuntur.
<span class="br"></span><span class="lineNumber">3</span><span class="br"></span>Illinc illud de quo Ovidius ait:</p>
<blockquote><p><span class="line">Flumen habent Cicones quod potum saxea reddit</span><span class="linebreak"></span>
<span class="line">Viscera, quod tactis inducit marmora rebus.</span><span class="linebreak"></span></p></blockquote>
<p>Medicatum est et eius naturae habet limum ut corpora adglutinet et obduret. Quemadmodum Puteolanus pulvis, si aquam attigit, saxum est, sic e contrario haec aqua, si solidum tetigit, haeret et
<span class="br"></span><span class="lineNumber">4</span><span class="br"></span>affigitur. Inde est quod res abiectae in eiusmodi<a class="footnoteLink" href="#note_LCL450_248_3" id="target_note_LCL450_248_3"><sup>3</sup></a> lacum lapideae subinde extrahuntur. Quod in Italia quibusdam in locis evenit: sive virgam, sive frondem demerseris, lapidem post paucos dies extrahis; circumfunditur enim corpori limus adliniturque
paulatim. Hoc minus tibi videbitur mirum,



</p></section><notes><section class="footnotes"><ul><li class="note" id="note_LCL450_248_1"><a class="footnoteCrossrefLink" href="#target_note_LCL450_248_1" title="Click to highlight in text"><sup class="lineRef">1</sup><span class="italic">odorem</span> EZT; <span class="italic">colorem</span> most MSS.</a></li><script type="text/javascript">document.getElementById('note_LCL450_248_1').style.display = "none";</script><li class="note" id="note_LCL450_248_2"><a class="footnoteCrossrefLink" href="#target_note_LCL450_248_2" title="Click to highlight in text"><sup class="lineRef">2</sup><span class="italic">hae</span> supplied by Haase.</a></li><script type="text/javascript">document.getElementById('note_LCL450_248_2').style.display = "none";</script><li class="note" id="note_LCL450_248_3"><a class="footnoteCrossrefLink" href="#target_note_LCL450_248_3" title="Click to highlight in text"><sup class="lineRef">3</sup><span class="italic">eiusmodi</span> Gertz; <span class="italic">eiusdem</span> Alexander; <span class="italic">eundem</span> MSS.; <span class="italic">Euryminaeum</span> Garrod. (cf. Pliny 31.29: <span class="italic">In Eurymenis deiectae coronae in fontem lapideae fiunt</span>).</a></li><script type="text/javascript">document.getElementById('note_LCL450_248_3').style.display = "none";</script></ul></section></notes></section>