<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

nivis incidens texit, deinde obruit; tunc quoque verisimile est fuisse tonitrum fulminaque attritu harenae sese affricantis.</p>
<p><span class="br"></span><span class="lineNumber">3</span><span class="br"></span>Non repugnat proposito nostro ista opinio. Diximus enim utriusque naturae corpora efflare terras et sicci aliquid et umidi in toto aere vagari; itaque si quid tale intervenit, nubem fecit solidiorem et crassiorem quam si tantum simplici spiritu texeretur.
Illa frangi potest et edere sonum.</p>
<p><span class="br"></span><span class="lineNumber">4</span><span class="br"></span>Ista quae dixi, sive incendiis vaporantibus aera repleverunt, sive ventis terras verrentibus,<a class="footnoteLink" href="#note_LCL450_148_1" id="target_note_LCL450_148_1"><sup>1</sup></a> necesse est nubem faciant ante quam sonum. Nubem autem tam arida quam umida conserunt; est enim, ut diximus, nubes spissitudo aeris crassi.</p>
<p><span class="br"></span><span class="lineNumber">1</span><span class="br"></span>31. Ceterum mira fulminis, si intueri velis, opera sunt nec quicquam dubii relinquentia quin divina sit illius ac subtilis potentia. Loculis integris et illaesis conflatur argentum; manente vagina gladius ipse liquescit et inviolato ligno circa pila ferrum omne destillat; stat fracto dolio vinum nec ultra triduum
<span class="br"></span><span class="lineNumber">2</span><span class="br"></span>ille rigor durat. Illud aeque inter adnotanda ponas licet quod et hominum et ceterorum animalium quae icta sunt caput spectat ad exitum fulminis, quod




</p></section><notes><section class="footnotes"><ul><li class="note" id="note_LCL450_148_1"><a class="footnoteCrossrefLink" href="#target_note_LCL450_148_1" title="Click to highlight in text"><sup class="lineRef">1</sup><span class="italic">verrentibus</span> HPZ; <span class="italic">urentibus</span> Î»; <span class="italic">uerentibus</span> EL<sup>1</sup>.</a></li><script type="text/javascript">document.getElementById('note_LCL450_148_1').style.display = "none";</script></ul></section></notes></section>