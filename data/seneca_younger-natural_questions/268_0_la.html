<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

pascentia. Nam per se, inquiunt, flamma diffugeret, nisi aliquid haberet quod teneret et a quo teneretur, conglobatamque nec stabili inditam corpori profecto iam mundus turbine suo dissipasset.</p>
<p><span class="br"></span><span class="lineNumber">1</span><span class="br"></span>2. Ad haec investiganda proderit quaerere num<a class="footnoteLink" href="#note_LCL457_230_1" id="target_note_LCL457_230_1"><sup>1</sup></a> cometae condicionis eiusdem sint cuius superiora. Videntur enim cum illis quaedam habere communia: ortus et occasus, ipsam quoque, quamvis spargatur et longius exeat, faciem; aeque enim ignei splendidique
<span class="br"></span><span class="lineNumber">2</span><span class="br"></span>sunt. Itaque, si omnia terrena sidera sunt, his quoque eadem sors erit; si vero nihil aliud sunt quam purus ignis manensque mensibus senis nec illos conversio mundi solvit et velocitas, illa quoque possunt et tenui constare materia nec ob hoc discuti assiduo caeli circumactu.</p>
<p><span class="br"></span><span class="lineNumber">3</span><span class="br"></span>Illo quoque pertinebit haec excussisse ut sciamus utrum mundus terra stante circumeat an mundo stante terra vertatur. Fuerunt enim qui dicerent nos esse quos rerum natura nescientes ferat, nec caeli motu fieri ortus et occasus, nos ipsos<a class="footnoteLink" href="#note_LCL457_230_2" id="target_note_LCL457_230_2"><sup>2</sup></a> oriri et occidere. Digna res contemplatione, ut sciamus in quo rerum statu simus, pigerrimam sortiti an velocissimam sedem, circa nos deus omnia an nos agat.</p>
<p><span class="br"></span><span class="lineNumber">1</span><span class="br"></span>3. Necessarium est autem veteres ortus cometarum habere collectos; deprehendi enim propter raritatem




</p></section><notes><section class="footnotes"><ul><li class="note" id="note_LCL457_230_1"><a class="footnoteCrossrefLink" href="#target_note_LCL457_230_1" title="Click to highlight in text"><sup class="lineRef">1</sup><span class="italic">non</span> P<sup>1</sup>Z.</a></li><script type="text/javascript">document.getElementById('note_LCL457_230_1').style.display = "none";</script><li class="note" id="note_LCL457_230_2"><a class="footnoteCrossrefLink" href="#target_note_LCL457_230_2" title="Click to highlight in text"><sup class="lineRef">2</sup><span class="italic">nos ipsos</span> Z Oltramare; most MSS. omit <span class="italic">nos.</span></a></li><script type="text/javascript">document.getElementById('note_LCL457_230_2').style.display = "none";</script></ul></section></notes></section>