<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

quemadmodum confirmatum Hispaniae cladibus
bellum Italiae inopinatus intulerit fractisque rebus, etiam post Carthaginem pertinax, reges pererraverit contra Romanos ducem promittens, exercitum petens;<a class="footnoteLink" href="#note_LCL450_204_1" id="target_note_LCL450_204_1"><sup>1</sup></a> quemadmodum non desierit omnibus angulis bellum senex quaerere; adeo sine patria pati poterat, sine hoste non poterat.</p>
<p>7. Quanto satius est quid faciendum sit quam quid factum quaerere, ac docere eos qui sua permisere fortunae nihil stabile ab illa datum esse, eius omnia aura fluere mobilius! Nescit enim quiescere; gaudet laetis tristia substituere,<a class="footnoteLink" href="#note_LCL450_204_2" id="target_note_LCL450_204_2"><sup>2</sup></a> utique miscere. Itaque secundis nemo confidat, adversis nemo deficiat: alternae sunt vices rerum.</p>
<p>8. Quid exultas? Ista quibus eveheris in summum nescis ubi te relictura sint; habebunt suum, non tuum finem. Quid iaces? Ad imum delatus es, nunc locus est resurgendi. In melius adversa, in deterius optata flectuntur.</p>
<p>9. Ita




</p></section><notes><section class="footnotes"><ul><li class="note" id="note_LCL450_204_1"><a class="footnoteCrossrefLink" href="#target_note_LCL450_204_1" title="Click to highlight in text"><sup class="lineRef">1</sup><span class="italic">etiam sine exercitu</span> ABV.</a></li><script type="text/javascript">document.getElementById('note_LCL450_204_1').style.display = "none";</script><li class="note" id="note_LCL450_204_2"><a class="footnoteCrossrefLink" href="#target_note_LCL450_204_2" title="Click to highlight in text"><sup class="lineRef">2</sup><span class="italic">sustinere et utraque</span> ABV.</a></li><script type="text/javascript">document.getElementById('note_LCL450_204_2').style.display = "none";</script></ul></section></notes></section>