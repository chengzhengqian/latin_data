<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

exteriore mundi influant ignes, non tam magni ut interiora<a class="footnoteLink" href="#note_LCL457_256_1" id="target_note_LCL457_256_1"><sup>1</sup></a> conturbent, qui rursus ex mundo in exteriora labuntur; itaque haec quae praeter consuetudinem
apparent influxerunt ex illa ultra<a class="footnoteLink" href="#note_LCL457_256_2" id="target_note_LCL457_256_2"><sup>2</sup></a> mundum iacente materia.</p>
<p><span class="br"></span><span class="lineNumber">1</span><span class="br"></span>14. Solvere ista quid aliud est quam manum exercere<a class="footnoteLink" href="#note_LCL457_256_3" id="target_note_LCL457_256_3"><sup>3</sup></a> et in ventum iactare bracchia? Velim tamen mihi dicat iste, qui mundo tam firma lacunaria imposuit, quid sit quare credamus illi tantam esse crassitudinem caeli. Quid fuit quod illo tam solida
<span class="br"></span><span class="lineNumber">2</span><span class="br"></span>corpora adduceret et ibi detineret? Deinde, quod tantae crassitudinis est, necesse est et magni pon-deris sit; quomodo ergo in summo manent gravia? Quomodo illa moles non descendit et se onere suo frangit? Fieri enim non potest ut tanta vis ponderis quantam ille substituit pendeat et levibus innixa sit.
<span class="br"></span><span class="lineNumber">3</span><span class="br"></span>Ne illud quidem potest dici extrinsecus esse aliqua retinacula quibus cadere prohibeatur, nec rursus de medio aliquid esse oppositi quod imminens corpus excipiat ac fulciat. Illud etiamnune nemo dicere audebit mundum ferri per immensum et cadere quidem, sed non apparere an cadat, quia praecipitatio
eius aeterna est, nihil habens<a class="footnoteLink" href="#note_LCL457_256_4" id="target_note_LCL457_256_4"><sup>4</sup></a> novissimum
<span class="br"></span><span class="lineNumber">4</span><span class="br"></span>in quod incurrat. Hoc quidam de terra dixerunt, cum rationem nullam invenirent propter quam pondus in aere staret; fertur, inquiunt, semper, sed




</p></section><notes><section class="footnotes"><ul><li class="note" id="note_LCL457_256_1"><a class="footnoteCrossrefLink" href="#target_note_LCL457_256_1" title="Click to highlight in text"><sup class="lineRef">1</sup><span class="italic">inferiora</span> λ.</a></li><script type="text/javascript">document.getElementById('note_LCL457_256_1').style.display = "none";</script><li class="note" id="note_LCL457_256_2"><a class="footnoteCrossrefLink" href="#target_note_LCL457_256_2" title="Click to highlight in text"><sup class="lineRef">2</sup><span class="italic">ultra</span> Opsipoeus, Oltramare; <span class="italic">utraque</span> in the MSS.</a></li><script type="text/javascript">document.getElementById('note_LCL457_256_2').style.display = "none";</script><li class="note" id="note_LCL457_256_3"><a class="footnoteCrossrefLink" href="#target_note_LCL457_256_3" title="Click to highlight in text"><sup class="lineRef">3</sup><span class="italic">exerere</span> B<a class="footnoteLink" href="#note_LCL457_256_2" id="target_note_LCL457_256_2"><sup>2</sup></a> Gercke, Alexander.</a></li><script type="text/javascript">document.getElementById('note_LCL457_256_3').style.display = "none";</script><li class="note" id="note_LCL457_256_4"><a class="footnoteCrossrefLink" href="#target_note_LCL457_256_4" title="Click to highlight in text"><sup class="lineRef">4</sup><span class="italic">habentis</span> Z supported by Oltramare; Alexander thinks <span class="italic">habens</span> may be Seneca’s error.</a></li><script type="text/javascript">document.getElementById('note_LCL457_256_4').style.display = "none";</script></ul></section></notes></section>