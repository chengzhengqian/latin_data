<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

os aqua implevit et vestimenta tendiculis diducta leviter aspergit, apparet varios edi colores in illo
<span class="br"></span><span class="lineNumber">3</span><span class="br"></span>aere asperso, quales<a class="footnoteLink" href="#note_LCL450_32_1" id="target_note_LCL450_32_1"><sup>1</sup></a> fulgere in arcu solent. Huius rei causam in umore esse ne dubitaveris; non fit enim umquam arcus nisi nubilo.</p>
<p>Sed quaeramus quemadmodum fiat. Quidam aiunt esse aliqua stillicidia quae solem transmittant, quaedam magis coacta quam ut transluceant; itaque ab illis fulgorem reddi, ab his umbram, et sic utriusque
intercursu effici arcum in quo pars fulgeat, quae solem recipit, pars obscurior sit, quae exclusit et ex se umbram proximis fecit.</p>
<p><span class="br"></span><span class="lineNumber">4</span><span class="br"></span>Hoc ita esse quidam negant. Poterat enim verum videri, si arcus duos tantum haberet colores, si ex lumine umbraque constaret. Nunc<a class="footnoteLink" href="#note_LCL450_32_2" id="target_note_LCL450_32_2"><sup>2</sup></a></p>
<blockquote><p><span class="line indent6">diversi niteant cum mille colores,</span><span class="linebreak"></span>
<span class="line">Transitus ipse tamen spectantia lumina fallit:</span><span class="linebreak"></span>
<span class="line">Usque adeo quod tangit idem est, tamen</span><span class="linebreak"></span>
<span class="line indent4">ultima distant.</span><span class="linebreak"></span></p></blockquote>
<p class="noindent">Videmus in eo aliquid flammei, aliquid lutei, aliquid caerulei et alia in picturae modum subtilibus lineis ducta. Ut ait poeta, an dissimiles colores sint, scire non possis, nisi cum primis extrema contuleris. Nam


</p></section><notes><section class="footnotes"><ul><li class="note" id="note_LCL450_32_1"><a class="footnoteCrossrefLink" href="#target_note_LCL450_32_1" title="Click to highlight in text"><sup class="lineRef">1</sup><span class="italic">quasi</span> V.</a></li><script type="text/javascript">document.getElementById('note_LCL450_32_1').style.display = "none";</script><li class="note" id="note_LCL450_32_2"><a class="footnoteCrossrefLink" href="#target_note_LCL450_32_2" title="Click to highlight in text"><sup class="lineRef">2</sup>Gercke places <span class="italic">ut ait poeta</span> here and removes it from a few lines below where he adds <span class="italic">ut</span> before <span class="italic">an dissimiles colores sint.</span></a></li><script type="text/javascript">document.getElementById('note_LCL450_32_2').style.display = "none";</script></ul></section></notes></section>