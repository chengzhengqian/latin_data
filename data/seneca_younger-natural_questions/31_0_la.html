<section class="div1 language" lang="la"><header><hgroup><h1>Seneca</h1></hgroup></header><section class="div2">
<p><span class="br"></span><span class="lineNumber">2</span><span class="br"></span>argumentum parum potens est. Quare? Quia, quamvis sol ex superiore parte sit, totam tamen percutit nubem; ergo et tingit. Quidni?<a class="footnoteLink" href="#note_LCL450_62_1" id="target_note_LCL450_62_1"><sup>1</sup></a> cum radios transmittere soleat et omnem densitatem perrumpere. Deinde contrariam rem proposito suo dicunt. Nam, si superior est sol et ideo superiori tantum parti nubium affunditur, numquam terra tenus descendet arcus; atqui usque in humum demittitur.
<span class="br"></span><span class="lineNumber">3</span><span class="br"></span>Praterea numquam non contra solem arcus est. Nihil autem ad rem pertinet supra infrave sit, quia totum quod contra est latus verberatur. Deinde aliquando arcum et occidens facit. Tum certe ex inferiore parte nubes ferit terris propinquus; atqui et tunc dimidia pars est, quamvis solem nubes ex humili et sordido accipiant.</p>
<p><span class="br"></span><span class="lineNumber">4</span><span class="br"></span>Nostri, qui sic in nube quomodo in speculo lumen<a class="footnoteLink" href="#note_LCL450_62_2" id="target_note_LCL450_62_2"><sup>2</sup></a> volunt reddi, nubem cavam faciunt et sectae pilae partem, quae non potest totum orbem reddere, quia ipsa pars orbis est. Proposito accedo, argumento
non consentio. Nam, si in concavo speculo tota facies oppositi orbis exprimitur, et in semiorbe
<span class="br"></span><span class="lineNumber">5</span><span class="br"></span>nihil prohibet totam aspici pilam. Etiamnunc diximus circulos apparere soli lunaeque in similitudinem
arcus circumdatos; quare ille circulus iungitur,
in arcu numquam? Deinde quare semper concavae
nubes solem accipiunt, non aliquando planae et tumentes?</p>
</section><notes><section class="footnotes"><ul><li class="note" id="note_LCL450_62_1"><a class="footnoteCrossrefLink" href="#target_note_LCL450_62_1" title="Click to highlight in text"><sup class="lineRef">1</sup><span class="italic">quid nunc ergo contingat</span> B.</a></li><script type="text/javascript">document.getElementById('note_LCL450_62_1').style.display = "none";</script><li class="note" id="note_LCL450_62_2"><a class="footnoteCrossrefLink" href="#target_note_LCL450_62_2" title="Click to highlight in text"><sup class="lineRef">2</sup><span class="italic">imaginem</span> Z.</a></li><script type="text/javascript">document.getElementById('note_LCL450_62_2').style.display = "none";</script></ul></section></notes></section>