<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

accepit; ego de uno corpusculo timeam? Supra oppida duo navigatur—duo autem quae novimus, quae in nostram notitiam memoria litteris servata perduxit; quam multa alia aliis locis mersa sunt, quot populos aut terra, aut infra se mare inclusit? Ego recusem mei finem, cum sciam me sine fine non esse? Immo, cum sciam omnia esse finita, ego ultimum suspirium timeam?</p>
<p><span class="br"></span><span class="lineNumber">9</span><span class="br"></span>Quantum potes itaque ipse te cohortare, Lucili, contra metum mortis. Hic est qui nos humiles facit; hic est qui vitam ipsam cui parcit inquietat ac perdit; hic omnia ista dilatat, terrarum motus et fulmina. Quae omnia feres constanter, si cogitaveris nihil
<span class="br"></span><span class="lineNumber">10</span><span class="br"></span>interesse inter exiguum tempus et longum. Horae sunt quas perdimus. Puta dies esse, puta menses, puta annos; perdimus illos nempe perituros. Quid, oro te, refert num perveniam ad illos? Fluit tempus et avidissimos sui deserit. Nec quod futurum est meum est, nec quod fuit; in puncto fugientis temporis 
<span class="br"></span><span class="lineNumber">11</span><span class="br"></span>pendeo, et magni est modicum fuisse. Eleganter
ille Laelius sapiens dicenti cuidam, “Sexaginta annos habeo,” “Hos,” inquit, “dicis sexaginta quos non habes.” Ne ex hoc quidem intellegimus incomprehensibilis
vitae condicionem et sortem temporis
semper alieni quod annos numeramus amissos.</p>
<p><span class="br"></span><span class="lineNumber">12</span><span class="br"></span>Hoc affigamus animo, hoc nobis subinde dicamus:
</p></section><notes></notes></section>