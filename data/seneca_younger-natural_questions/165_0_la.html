<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
<span class="br"></span><span class="lineNumber">5</span><span class="br"></span>spectaculo locus; ibi per arduas excisasque pluribus locis rupes Nilus insurgit et vires suas concitat. Frangitur enim occurrentibus saxis et per angusta luctatus, ubicumque vincit aut vincitur, fluctuat et, illic excitatis primum aquis quas sine tumultu leni alveo duxerat, violentus et torrens per malignos transitus prosilit dissimilis sibi (quippe ad id lutosus et turbidus fluit); at, ubi scopulos et acuta cautium verberavit, spumat et illi non ex natura sua sed ex iniuria loci color est, tandemque eluctatus obstantia in vastam altitudinem subito destitutus cadit cum ingenti circumiacentium regionum strepitu. Quem perferre gens ibi a Persis<a class="footnoteLink" href="#note_LCL457_24_1" id="target_note_LCL457_24_1"><sup>1</sup></a> collocata non potuit obtusis assiduo fragore auribus et ob hoc sedibus ad quietiora translatis.</p>
<p><span class="br"></span><span class="lineNumber">6</span><span class="br"></span>Inter miracula fluminis incredibilem incolarum audaciam accepi. Bini parvula navigia conscendunt,
quorum alter navem regit, alter exhaurit; deinde multum inter rapidam insaniam Nili et reciprocos fluctus volutati tandem tenuissimos canales tenent, per quos angusta rupium effugiunt et, cum toto flumine effusi, navigium ruens manu temperant



</p></section><notes><section class="footnotes"><ul><li class="note" id="note_LCL457_24_1"><a class="footnoteCrossrefLink" href="#target_note_LCL457_24_1" title="Click to highlight in text"><sup class="lineRef">1</sup><span class="italic">aspersis</span> PKJ<sup>1</sup>.</a></li><script type="text/javascript">document.getElementById('note_LCL457_24_1').style.display = "none";</script></ul></section></notes></section>