<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

differentiam quod his continuus ignis est, ceteris sparsus? Trabes enim flammam aequalem habent nec ullo loco<a class="footnoteLink" href="#note_LCL457_238_1" id="target_note_LCL457_238_1"><sup>1</sup></a> intermissam aut languidam, in ultimis vero partibus coactam, qualem fuisse in illa de qua modo rettuli Callisthenes tradit.</p>
<p><span class="br"></span><span class="lineNumber">1</span><span class="br"></span>6. Duo, inquit Epigenes, cometarum genera sunt. Alii ardorem undique effundunt nec locum mutant; alii in unam partem ignem vagum in modum comae porrigunt et stellas praetermeant, quales duo aetate nostra visi sunt. Illi priores criniti undique et immoti humiles fere sunt et isdem causis quibus trabes facesque conflantur ex intemperie aeris turbidi multa secum arida umidaque terris exhalata versantis.
<span class="br"></span><span class="lineNumber">2</span><span class="br"></span>Potest enim spiritus per angusta elisus accendere<a class="footnoteLink" href="#note_LCL457_238_2" id="target_note_LCL457_238_2"><sup>2</sup></a> supra se positum aera plenum alimentis idoneis igni, deinde propellere et<a class="footnoteLink" href="#note_LCL457_238_3" id="target_note_LCL457_238_3"><sup>3</sup></a> niti donec<a class="footnoteLink" href="#note_LCL457_238_4" id="target_note_LCL457_238_4"><sup>4</sup></a> ex aliqua causa refluat rursus ac remittatur, deinde iterum proximo die ac sequentibus consurgere et eundem locum inflammare. Videmus enim ventos per complures dies ad constitutum redire; pluviae quoque et alia tempestatum genera ad praescriptum revertuntur.</p>
<p><span class="br"></span><span class="lineNumber">3</span><span class="br"></span>Ut breviter autem voluntatem eius exprimam, eadem fieri ratione hos cometas existimat qua fiunt ignes turbine eiecti; hoc unum interest quod illi


</p></section><notes><section class="footnotes"><ul><li class="note" id="note_LCL457_238_1"><a class="footnoteCrossrefLink" href="#target_note_LCL457_238_1" title="Click to highlight in text"><sup class="lineRef">1</sup><span class="italic">modo</span> E.</a></li><script type="text/javascript">document.getElementById('note_LCL457_238_1').style.display = "none";</script><li class="note" id="note_LCL457_238_2"><a class="footnoteCrossrefLink" href="#target_note_LCL457_238_2" title="Click to highlight in text"><sup class="lineRef">2</sup><span class="italic">ascendere</span> OABV.</a></li><script type="text/javascript">document.getElementById('note_LCL457_238_2').style.display = "none";</script><li class="note" id="note_LCL457_238_3"><a class="footnoteCrossrefLink" href="#target_note_LCL457_238_3" title="Click to highlight in text"><sup class="lineRef">3</sup>Oltramare for <span class="italic">ex</span> MSS.; <span class="italic">ea</span> Madvig; <span class="italic">eum</span> Gercke.</a></li><script type="text/javascript">document.getElementById('note_LCL457_238_3').style.display = "none";</script><li class="note" id="note_LCL457_238_4"><a class="footnoteCrossrefLink" href="#target_note_LCL457_238_4" title="Click to highlight in text"><sup class="lineRef">4</sup><span class="italic">niti donec</span> Madvig, Oltramare for <span class="italic">nitido nee</span> Z; <span class="italic">nitido ne</span> in most of the MSS.</a></li><script type="text/javascript">document.getElementById('note_LCL457_238_4').style.display = "none";</script></ul></section></notes></section>