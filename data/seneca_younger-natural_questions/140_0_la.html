<section class="div1 language" lang="la"><header><hgroup><h1>Seneca</h1></hgroup></header><section class="div2">
<p>ni tantum impetum ingenii et materiae ad pueriles ineptias reduxisset:</p>
<blockquote><p><span class="line">Nat lupus inter oves, fulvos vehit unda leones.</span><span class="linebreak"></span></p></blockquote>
<p><span class="br"></span><span class="lineNumber">14</span><span class="br"></span>Non est res satis sobria lascivire devorato orbe terrarum. Dixit ingentia et tantae confusionis imaginem cepit,</p>
<p class="noindent">cum dixit:</p>
<blockquote><p>
<span class="line">Expatiata ruunt per apertos flumina campos,</span><span class="linebreak"></span>
<span class="line indent5">pressaeque labant<a class="footnoteLink" href="#note_LCL450_280_1" id="target_note_LCL450_280_1"><sup>1</sup></a> sub gurgite turres.</span><span class="linebreak"></span></p></blockquote>
<p class="noindent">Magnifice haec, si non curaverit quid oves et lupi faciant. Natari autem in diluvio et in illa rapina potest? Aut non eodem impetu pecus omne quo raptum erat mersum est?</p>
<p><span class="br"></span><span class="lineNumber">15</span><span class="br"></span>Concepisti imaginem quantam debebas, obrutis omnibus terris caelo ipso in terram ruente. Perfer. Scies quid deceat, si cogitaveris orbem terrarum natare.</p>
<p><span class="br"></span><span class="lineNumber">1</span><span class="br"></span>28. Nunc ad propositum revertamur. Sunt qui existiment immodicis imbribus vexari terras posse, non obrui; magno impetu magna ferienda sunt. Faciet pluvia segetes malas, fructum grando decutiet, intumescent rivis flumina, sed resident.</p>
</section><notes><section class="footnotes"><ul><li class="note" id="note_LCL450_280_1"><a class="footnoteCrossrefLink" href="#target_note_LCL450_280_1" title="Click to highlight in text"><sup class="lineRef">1</sup>Ovid has <span class="italic">latent</span> FÎ».</a></li><script type="text/javascript">document.getElementById('note_LCL450_280_1').style.display = "none";</script></ul></section></notes></section>