<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

non possunt nisi in liquido et immoto. Tunc solemus notare quemadmodum luna soli se opponat et illum tanto maiorem subiecto corpore abscondat, modo ex parte, si ita competit ut in latus eius incurreret, modo totum. Haec dicitur perfecta defectio, quae stellas quoque ostendit et intercipit lucem, tunc scilicet cum uterque orbis sub eodem libramento stetit.</p>
<p><span class="br"></span><span class="lineNumber">2</span><span class="br"></span>Quemadmodum ergo utriusque imago in terris aspici potest, ita in aere, cum sic coactus aer et limpidus constitit ut faciem solis acciperet. Quam et aliae nubes accipiunt, sed transmittunt, si aut mobiles sunt aut rarae aut sordidae. Mobiles enim spargunt illam; rarae emittunt; sordidae turpesque non sentiunt, sicut apud nos imaginem maculosa non reddunt.</p>
<p><span class="br"></span><span class="lineNumber">1</span><span class="br"></span>13. Solent et bina<a class="footnoteLink" href="#note_LCL450_70_1" id="target_note_LCL450_70_1"><sup>1</sup></a> fieri parhelia<a class="footnoteLink" href="#note_LCL450_70_2" id="target_note_LCL450_70_2"><sup>2</sup></a> eadem ratione. Quid enim impedit quominus tot sint quot nubes fuerint aptae ad exhibendam solis effigiem? Quidam in illa sententia sunt, quotiens duo simulacra talia existunt, ut iudicent in illis alteram solis imaginem esse, alteram imaginis. Nam apud nos quoque, cum plura specula disposita sunt ita ut alteri sit conspectus</p>
</section><notes><section class="footnotes"><ul><li class="note" id="note_LCL450_70_1"><a class="footnoteCrossrefLink" href="#target_note_LCL450_70_1" title="Click to highlight in text"><sup class="lineRef">1</sup><span class="italic">in luna</span> ABV.</a></li><script type="text/javascript">document.getElementById('note_LCL450_70_1').style.display = "none";</script><li class="note" id="note_LCL450_70_2"><a class="footnoteCrossrefLink" href="#target_note_LCL450_70_2" title="Click to highlight in text"><sup class="lineRef">2</sup><span class="italic">parhelia et plura</span> Z.</a></li><script type="text/javascript">document.getElementById('note_LCL450_70_2').style.display = "none";</script></ul></section></notes></section>