<section class="div1 language" lang="la"><header><hgroup><h1>Seneca</h1></hgroup></header><section class="div2">
<p><span class="br"></span><span class="lineNumber">3</span><span class="br"></span>“Quomodo,” inquis, “de terrarum motu quaestionem
eo posuisti loco quo de tonitribus fulguribusque<a class="footnoteLink" href="#note_LCL450_100_1" id="target_note_LCL450_100_1"><sup>1</sup></a>
dicturus es?” Quia, cum motus<a class="footnoteLink" href="#note_LCL450_100_2" id="target_note_LCL450_100_2"><sup>2</sup></a> spiritu fiat, spiritus autem aer sit agitatus, etiamsi subit terras, non ibi spectandus est; cogitetur in ea sede in qua illum natura desposuit.</p>
<p><span class="br"></span><span class="lineNumber">4</span><span class="br"></span>Dicam quod magis mirum videbitur: inter caelestia
de terra dicendum erit. “Quare?” inquis. Quia, cum propria terrae ipsius excutimus suo loco, utrum lata sit et inaequalis et enormiter proiecta an tota in formam pilae spectet et in orbem partes suas cogat, alliget aquas an aquis alligetur, ipsa animal sit an iners corpus et sine sensu, plenum quidem spiritus sed alieni, et cetera huiusmodi quotiens in manus venerint, terram sequentur et in imo<a class="footnoteLink" href="#note_LCL450_100_3" id="target_note_LCL450_100_3"><sup>3</sup></a>
<span class="br"></span><span class="lineNumber">5</span><span class="br"></span>collocabuntur; at ubi quaeretur quis terrae situs sit, qua parte mundi consederit, quomodo adversus sidera caelumque posita sit, haec quaestio cedet superioribus et, ut ita dicam, meliorem condicionem sequetur.</p>
<p><span class="br"></span><span class="lineNumber">1</span><span class="br"></span>2. Quoniam dixi de partibus in quas omnis rerum naturae materia dividitur, quaedam in commune dicenda sunt, et hoc primum praesumendum inter ea
<span class="br"></span><span class="lineNumber">2</span><span class="br"></span>corpora quibus<a class="footnoteLink" href="#note_LCL450_100_4" id="target_note_LCL450_100_4"><sup>4</sup></a> unitas est aera esse. Quid sit hoc et quare praecipiendum fuerit, scies, si paulo altius repetiero et dixero esse aliquid continuum,<a class="footnoteLink" href="#note_LCL450_100_5" id="target_note_LCL450_100_5"><sup>5</sup></a> aliquid





</p></section><notes><section class="footnotes"><ul><li class="note" id="note_LCL450_100_1"><a class="footnoteCrossrefLink" href="#target_note_LCL450_100_1" title="Click to highlight in text"><sup class="lineRef">1</sup><span class="italic">fulgoribusque</span> EPAVB; <span class="italic">fulminibusque</span> Z.</a></li><script type="text/javascript">document.getElementById('note_LCL450_100_1').style.display = "none";</script><li class="note" id="note_LCL450_100_2"><a class="footnoteCrossrefLink" href="#target_note_LCL450_100_2" title="Click to highlight in text"><sup class="lineRef">2</sup><span class="italic">motus terrae</span> ABV.</a></li><script type="text/javascript">document.getElementById('note_LCL450_100_2').style.display = "none";</script><li class="note" id="note_LCL450_100_3"><a class="footnoteCrossrefLink" href="#target_note_LCL450_100_3" title="Click to highlight in text"><sup class="lineRef">3</sup><span class="italic">uno</span> EFGJKT; <span class="italic">imis</span> ABV.</a></li><script type="text/javascript">document.getElementById('note_LCL450_100_3').style.display = "none";</script><li class="note" id="note_LCL450_100_4"><a class="footnoteCrossrefLink" href="#target_note_LCL450_100_4" title="Click to highlight in text"><sup class="lineRef">4</sup><span class="italic">corpora a quibus</span> ABV; <span class="italic">compar a quibus</span> HPFGZ.</a></li><script type="text/javascript">document.getElementById('note_LCL450_100_4').style.display = "none";</script><li class="note" id="note_LCL450_100_5"><a class="footnoteCrossrefLink" href="#target_note_LCL450_100_5" title="Click to highlight in text"><sup class="lineRef">5</sup><span class="italic">esse aliquid unum, aliquid continuum</span> Gercke.</a></li><script type="text/javascript">document.getElementById('note_LCL450_100_5').style.display = "none";</script></ul></section></notes></section>