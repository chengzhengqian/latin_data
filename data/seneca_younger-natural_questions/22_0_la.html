<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

sectae pilae pars, si extra medium constiteris, quicumque
iuxta te steterint inversi tibi videbuntur et
<span class="br"></span><span class="lineNumber">4</span><span class="br"></span>propiores a te quam a speculo. Idem, inquit, evenit, cum rotundam et cavam nubem intuemur a latere, ut solis imago a nube discedat propiorque nobis sit et in nos magis conversa. Color illi igneus a sole est, caeruleus a nube, ceteri utriusque mixturae.</p>
<p><span class="br"></span><span class="lineNumber">1</span><span class="br"></span>5. Contra haec illa dicuntur. De speculis duae opiniones sunt. Alii enim in illis simulacra cerni putant, id est corporum nostrorum figuras a nostris corporibus emissas ac separatas; alii non imagines in speculo sed ipsa aspici corpora retorta oculorum acie et in se rursus reflexa. Nunc nihil ad rem pertinet
<span class="br"></span><span class="lineNumber">2</span><span class="br"></span>quomodo videamus quodcumque videmus; sed quoquomodo, imago similis<a class="footnoteLink" href="#note_LCL450_44_1" id="target_note_LCL450_44_1"><sup>1</sup></a> reddi debet e speculo. Quid autem est tam dissimile quam sol et arcus, in quo neque figura solis neque color neque magnitudo apparet? Arcus longe amplior est longeque ea parte qua fulget rubicundior quam sol, ceteris vero coloribus diversus.</p>
<p><span class="br"></span><span class="lineNumber">3</span><span class="br"></span>Deinde, cum velis speculum inesse aeri, des oportet
mihi eandem levitatem corporis, eandem aequalitatem,
eundem nitorem. Atqui nullae nubes habent similitudinem speculi; per medias saepe transimus nec in illis nos cernimus; qui montium summa conscendunt,

</p></section><notes><section class="footnotes"><ul><li class="note" id="note_LCL450_44_1"><a class="footnoteCrossrefLink" href="#target_note_LCL450_44_1" title="Click to highlight in text"><sup class="lineRef">1</sup><span class="italic">sed, quae modo est imago, similis</span> Oltramare. Alexander argues convincingly for Schultessâ€™ <span class="italic">quoquomodo</span> written as one word with a comma after it, making <span class="italic">imago</span> the subject of <span class="italic">reddi debet.</span></a></li><script type="text/javascript">document.getElementById('note_LCL450_44_1').style.display = "none";</script></ul></section></notes></section>