<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

non apparet an cadat, quia infinitum est in quod cadit.</p>
<p>Quid est deinde quo probes non quinque tantum stellas moveri sed multas esse<a class="footnoteLink" href="#note_LCL457_258_1" id="target_note_LCL457_258_1"><sup>1</sup></a> et in multis mundi regionibus? Aut, si hoc sine ullo probabili argumento licet respondere,<a class="footnoteLink" href="#note_LCL457_258_2" id="target_note_LCL457_258_2"><sup>2</sup></a> quid est quare non aliquis aut omnes stellas moveri aut nullam dicat?<a class="footnoteLink" href="#note_LCL457_258_3" id="target_note_LCL457_258_3"><sup>3</sup></a> Praeterea nihil te adiuvat ista stellarum passim euntium turba. Nam, quo plures fuerint, saepius in aliquas incident; rari autem cometae, et ob hoc mirabiles sunt.</p>
<p><span class="br"></span><span class="lineNumber">1</span><span class="br"></span>15. Quid quod testimonium dicet contra te omnis aetas, quae talium stellarum exortus et adnotavit et posteris tradidit? Post mortem Demetrii Syriae regis, cuius Demetrius et Antiochus liberi fuere, paulo ante Achaicum bellum cometes effulsit non minor sole. Primo igneus ac rubicundus orbis fuit clarumque lumen emittens, quanto vinceret noctem; deinde paulatim magnitudo eius districta<a class="footnoteLink" href="#note_LCL457_258_4" id="target_note_LCL457_258_4"><sup>4</sup></a> est et evanuit claritas; novissime totus<a class="footnoteLink" href="#note_LCL457_258_5" id="target_note_LCL457_258_5"><sup>5</sup></a> intercidit. Quot<a class="footnoteLink" href="#note_LCL457_258_6" id="target_note_LCL457_258_6"><sup>6</sup></a> ergo coire stellas oportet, ut tantum corpus efficiant? Mille in unum licet congreges, numquam hunc
<span class="br"></span><span class="lineNumber">2</span><span class="br"></span>habitum solis aequabunt. Attalo regnante initio cometes modicus apparuit; deinde sustulit se diffuditque
et usque in aequinoctialem circulum venit, ita ut illam plagam caeli cui lactea nomen est in






</p></section><notes><section class="footnotes"><ul><li class="note" id="note_LCL457_258_1"><a class="footnoteCrossrefLink" href="#target_note_LCL457_258_1" title="Click to highlight in text"><sup class="lineRef">1</sup><span class="italic">esse</span> omitted by Gercke.</a></li><script type="text/javascript">document.getElementById('note_LCL457_258_1').style.display = "none";</script><li class="note" id="note_LCL457_258_2"><a class="footnoteCrossrefLink" href="#target_note_LCL457_258_2" title="Click to highlight in text"><sup class="lineRef">2</sup><span class="italic">responde</span> Alexander. Warmington suggests <span class="italic">spondere.</span></a></li><script type="text/javascript">document.getElementById('note_LCL457_258_2').style.display = "none";</script><li class="note" id="note_LCL457_258_3"><a class="footnoteCrossrefLink" href="#target_note_LCL457_258_3" title="Click to highlight in text"><sup class="lineRef">3</sup><span class="italic">dicas</span> V.</a></li><script type="text/javascript">document.getElementById('note_LCL457_258_3').style.display = "none";</script><li class="note" id="note_LCL457_258_4"><a class="footnoteCrossrefLink" href="#target_note_LCL457_258_4" title="Click to highlight in text"><sup class="lineRef">4</sup><span class="italic">destructa</span> λ; <span class="italic">adstricta</span> EZJ<sup>2</sup>.</a></li><script type="text/javascript">document.getElementById('note_LCL457_258_4').style.display = "none";</script><li class="note" id="note_LCL457_258_5"><a class="footnoteCrossrefLink" href="#target_note_LCL457_258_5" title="Click to highlight in text"><sup class="lineRef">5</sup><span class="italic">motus λ.</span></a></li><script type="text/javascript">document.getElementById('note_LCL457_258_5').style.display = "none";</script><li class="note" id="note_LCL457_258_6"><a class="footnoteCrossrefLink" href="#target_note_LCL457_258_6" title="Click to highlight in text"><sup class="lineRef">6</sup><span class="italic">quid</span> HPEZBV.</a></li><script type="text/javascript">document.getElementById('note_LCL457_258_6').style.display = "none";</script></ul></section></notes></section>