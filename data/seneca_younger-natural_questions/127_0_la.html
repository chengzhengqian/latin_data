<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

magisque insignes quam ut dici possit eandem illis originem quam ceteris esse.</p>
<p><span class="br"></span><span class="lineNumber">1</span><span class="br"></span>23. Haec est ergo aquarum, ut videtur, divisio: quaedam ex his posterioribus caelestes, quas nubila excutiunt; ex terrenis aliae sunt, ut ita dicam, supernatantes, quae in summa humo repunt; alia abditae, quarum reddita est ratio.</p>
<p><span class="br"></span><span class="lineNumber">1</span><span class="br"></span>24. Quare quaedam aquae caleant, quaedam etiam ferveant in tantum ut non possint esse usui, nisi aut in aperto evanuerunt aut mixtura frigidae intepuerunt,
plures causae redduntur. Empedocles existimat ignibus quos multis locis terra opertos tegit aquam calescere, si subiecti sunt ei<a class="footnoteLink" href="#note_LCL450_254_1" id="target_note_LCL450_254_1"><sup>1</sup></a> solo per quod aquis transcursus est.</p>
<p><span class="br"></span><span class="lineNumber">2</span><span class="br"></span>Facere solemus dracones et miliaria et complures formas in quibus aere tenui fistulas struimus per declive circumdatas, ut saepe eundem ignem ambiens aqua per tantum fluat spatii quantum efficiendo calori sat est; frigida itaque intrat, effluit calida.
<span class="br"></span><span class="lineNumber">3</span><span class="br"></span>Idem sub terra Empedocles existimat fieri, quem non



</p></section><notes><section class="footnotes"><ul><li class="note" id="note_LCL450_254_1"><a class="footnoteCrossrefLink" href="#target_note_LCL450_254_1" title="Click to highlight in text"><sup class="lineRef">1</sup>Gercke, Oltramare for <span class="italic">et</span> HPEZ.</a></li><script type="text/javascript">document.getElementById('note_LCL450_254_1').style.display = "none";</script></ul></section></notes></section>