<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

magna ad aeris temperiem momenta sunt, alias siderum cursus, ex quibus soli plurimum imputes; illum sequitur annus, ad illius flexum hiemes aestatesque
vertuntur. Lunae proximum ius est. Sed ceterae quoque stellae non minus terrena quam incumbentem terris spiritum afficiunt et cursu<a class="footnoteLink" href="#note_LCL450_118_1" id="target_note_LCL450_118_1"><sup>1</sup></a> suo occursuve contrario modo frigora, modo imbres aliasque terris turbide<a class="footnoteLink" href="#note_LCL450_118_2" id="target_note_LCL450_118_2"><sup>2</sup></a> iniurias movent.</p>
<p><span class="br"></span><span class="lineNumber">3</span><span class="br"></span>Haec necessarium fuit praeloqui dicturo de tonitru fulminibusque ac fulgurationibus. Nam cum in aere fiant, naturam eius explicari oportebat, quo facilius appareret quid facere aut pati posset.</p>
<p><span class="br"></span><span class="lineNumber">1</span><span class="br"></span>12. Tria sunt quae accidunt, fulgurationes, fulmina, tonitrua, quae una facta serius audiuntur. Fulguratio
ostendit ignem, fulminatio emittit. Illa, ut ita dicam, comminatio est et conatio sine ictu; ista iaculatio cum ictu.</p>
<p><span class="br"></span><span class="lineNumber">2</span><span class="br"></span>Quaedam sunt de quibus inter omnes convenit, quaedam in quibus diversae sententiae sunt. Convenit
de illis, omnia ista in nubibus et e nubibus fieri. Etiamnunc convenit et fulgurationes et fulminationes aut igneas esse aut ignea specie.</p>
<p><span class="br"></span><span class="lineNumber">3</span><span class="br"></span>Ad illa nunc transeamus in quibus lis est. Quidam


</p></section><notes><section class="footnotes"><ul><li class="note" id="note_LCL450_118_1"><a class="footnoteCrossrefLink" href="#target_note_LCL450_118_1" title="Click to highlight in text"><sup class="lineRef">1</sup><span class="italic">cursu</span> Î•<sup>2</sup> Oltramare; <span class="italic">cultu</span> HPE<a class="footnoteLink" href="#note_LCL450_118_1" id="target_note_LCL450_118_1"><sup>1</sup></a>Z; <span class="italic">ortu</span> ABV;<span class="italic"> circuitu</span> Garrod.</a></li><script type="text/javascript">document.getElementById('note_LCL450_118_1').style.display = "none";</script><li class="note" id="note_LCL450_118_2"><a class="footnoteCrossrefLink" href="#target_note_LCL450_118_2" title="Click to highlight in text"><sup class="lineRef">2</sup><span class="italic">turbine</span> EB.</a></li><script type="text/javascript">document.getElementById('note_LCL450_118_2').style.display = "none";</script></ul></section></notes></section>