<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

et toto corpore patientiae expositus spectabat nefanda. Quidnam homo impurus reliquit quod in tenebris faceret? Non pertimuit diem, sed illos concubitus
portentuosos sibi ipse ostendit, sibi ipse approbavit, quem non putes in ipso habitu pingi noluisse.</p>
<p><span class="br"></span><span class="lineNumber">6</span><span class="br"></span>Est aliqua etiam prostitutis modestia et illa corpora publico obiecta ludibrio aliquid quo infelix patientia lateat obtendunt; adeo in quaedam lupanar quoque verecundum est. At illud monstrum obscenitatem suam spectaculum fecerat et ea sibi ostentabat quibus abscondendis nulla satis alta nox est.</p>
<p><span class="br"></span><span class="lineNumber">7</span><span class="br"></span>“Simul,” inquit, “et virum et feminam patior. Nihilominus illa quoque supervacua mihi parte alicuius contumelia marem exerceo; omnia membra stupris occupata sunt; oculi quoque in partem libidinis
veniant et testes eius exactoresque sint. Etiam ea quae a conspectu corporis nostri positio submovit arte visantur,<a class="footnoteLink" href="#note_LCL450_86_1" id="target_note_LCL450_86_1"><sup>1</sup></a> ne quis me putet nescire quid faciam.
<span class="br"></span><span class="lineNumber">8</span><span class="br"></span>Nil egit natura quod humanae libidini ministeria tam maligna dedit, quod aliorum animalium concubitus melius instruxit; inveniam quemadmodum morbo meo et imponam<a class="footnoteLink" href="#note_LCL450_86_2" id="target_note_LCL450_86_2"><sup>2</sup></a> et satisfaciam. Quo nequitiam


</p></section><notes><section class="footnotes"><ul><li class="note" id="note_LCL450_86_1"><a class="footnoteCrossrefLink" href="#target_note_LCL450_86_1" title="Click to highlight in text"><sup class="lineRef">1</sup><span class="italic">ante versentur</span> AV.</a></li><script type="text/javascript">document.getElementById('note_LCL450_86_1').style.display = "none";</script><li class="note" id="note_LCL450_86_2"><a class="footnoteCrossrefLink" href="#target_note_LCL450_86_2" title="Click to highlight in text"><sup class="lineRef">2</sup><span class="italic">potiar</span> A; <span class="italic">patior</span> V<sup>1</sup>; <span class="italic">potior</span> V<sup>2</sup>.</a></li><script type="text/javascript">document.getElementById('note_LCL450_86_2').style.display = "none";</script></ul></section></notes></section>