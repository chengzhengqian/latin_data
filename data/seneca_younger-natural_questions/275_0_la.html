<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

spatium perseverare turbinem, qui, quo maior est, maturius corrumpitur.</p>
<p><span class="br"></span><span class="lineNumber">1</span><span class="br"></span>9. Utrumlibet itaque eligat; aut levis vis tam alte<a class="footnoteLink" href="#note_LCL457_244_1" id="target_note_LCL457_244_1"><sup>1</sup></a> pervenire non poterit, aut magna et concitata citius ipsa se franget.
Praeterea humiliores illi cometae ob hoc, ut putat, non exeunt altius quia plus terreni habent; gravitas illos sua in proximo tenet. Atqui necesse est in his cometis diuturnioribus celsioribusque plenior materia sit; neque enim diutius apparerent, nisi maioribus nutrimentis sustinerentur.</p>
<p><span class="br"></span><span class="lineNumber">2</span><span class="br"></span>Dicebam modo non posse diu verticem permanere nec supra lunam aut usque in stellarum locum crescere. Nempe efficit turbinem plurium ventorum inter ipsos luctatio. Haec diu non potest esse. Nam cum vagus et incertus spiritus convolutatus est, novissime
<span class="br"></span><span class="lineNumber">3</span><span class="br"></span>uni vis omnium cedit. Nulla autem tempestas magna perdurat. Procellae, quanto plus habent virium, tanto minus temporis. Venti, cum ad summum venerunt, remittuntur. Omnis<a class="footnoteLink" href="#note_LCL457_244_2" id="target_note_LCL457_244_2"><sup>2</sup></a> violentia necesse est ipsa concitatione in exitium<a class="footnoteLink" href="#note_LCL457_244_3" id="target_note_LCL457_244_3"><sup>3</sup></a> sui tendat.<a class="footnoteLink" href="#note_LCL457_244_4" id="target_note_LCL457_244_4"><sup>4</sup></a> Nemo itaque turbinem toto die vidit, ne hora quidem; mira velocitas eius et mira brevitas est. Praeterea violentius celeriusque in terra circaque eam volvitur; quo excelsior, eo solutior laxiorque est, et ob hoc




</p></section><notes><section class="footnotes"><ul><li class="note" id="note_LCL457_244_1"><a class="footnoteCrossrefLink" href="#target_note_LCL457_244_1" title="Click to highlight in text"><sup class="lineRef">1</sup><span class="italic">tam alte</span> Muret, Oltramare; <span class="italic">iam alte</span> Z; <span class="italic">tantum</span> BV; <span class="italic">tamen</span> HP; <span class="italic">in altum</span> Gercke.</a></li><script type="text/javascript">document.getElementById('note_LCL457_244_1').style.display = "none";</script><li class="note" id="note_LCL457_244_2"><a class="footnoteCrossrefLink" href="#target_note_LCL457_244_2" title="Click to highlight in text"><sup class="lineRef">2</sup><span class="italic">omnis</span> Oltramare; <span class="italic">omni</span> MSS.; <span class="italic">omnia violenta</span> Madvig, Gercke.</a></li><script type="text/javascript">document.getElementById('note_LCL457_244_2').style.display = "none";</script><li class="note" id="note_LCL457_244_3"><a class="footnoteCrossrefLink" href="#target_note_LCL457_244_3" title="Click to highlight in text"><sup class="lineRef">3</sup><span class="italic">exitium</span> HPV; <span class="italic">exitum</span> most MSS.</a></li><script type="text/javascript">document.getElementById('note_LCL457_244_3').style.display = "none";</script><li class="note" id="note_LCL457_244_4"><a class="footnoteCrossrefLink" href="#target_note_LCL457_244_4" title="Click to highlight in text"><sup class="lineRef">4</sup><span class="italic">tendat</span> Z Oltramare for <span class="italic">tendant</span> in most MSS.</a></li><script type="text/javascript">document.getElementById('note_LCL457_244_4').style.display = "none";</script></ul></section></notes></section>