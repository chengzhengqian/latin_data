<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

parhelia appellant, quia in propinquo fere a sole visuntur aut quia accedunt ad aliquam similitudinem solis. Non enim totum imitantur, sed magnitudinem<a class="footnoteLink" href="#note_LCL450_68_1" id="target_note_LCL450_68_1"><sup>1</sup></a>
eius figuramque; ceterum nihil habent ardoris hebetes et languidi. His quod nomen imponimus? An facio quod Vergilius, qui dubitavit de nomine, deinde id de quo dubitaverat posuit?</p>
<blockquote><p><span class="line indent6">Et quo te nomine<a class="footnoteLink" href="#note_LCL450_68_2" id="target_note_LCL450_68_2"><sup>2</sup></a> dicam,</span><span class="linebreak"></span>
<span class="line">Rhaetica? Nec cellis ideo contende Falernis.</span><span class="linebreak"></span></p></blockquote>
<p class="noindent">Nihil ergo prohibet illas parhelia vocari.</p>
<p><span class="br"></span><span class="lineNumber">3</span><span class="br"></span>Sunt autem imagines solis in nube spissa et vicina in modum speculi. Quidam parhelion ita definiunt: nubes rotunda et splendida similisque soli. Sequitur enim illum nec umquam longius relinquitur quam fuit cum apparuit. Num quis nostrum miratur, si solis effigiem in aliquo fonte aut placido lacu vidit? Non, ut puto. Atqui tam in sublimi facies eius quam inter nos potest reddi, si modo idonea est materia quae reddat.</p>
<p><span class="br"></span><span class="lineNumber">1</span><span class="br"></span>12. Quotiens defectionem solis volumus deprehendere,
ponimus pelves quas aut oleo aut pice implemus, quia pinguis umor minus facile turbatur et ideo quas recipit imagines servat; apparere autem imagines





</p></section><notes><section class="footnotes"><ul><li class="note" id="note_LCL450_68_1"><a class="footnoteCrossrefLink" href="#target_note_LCL450_68_1" title="Click to highlight in text"><sup class="lineRef">1</sup><span class="italic">imaginem</span> ET.</a></li><script type="text/javascript">document.getElementById('note_LCL450_68_1').style.display = "none";</script><li class="note" id="note_LCL450_68_2"><a class="footnoteCrossrefLink" href="#target_note_LCL450_68_2" title="Click to highlight in text"><sup class="lineRef">2</sup>Virgil has <span class="italic">carmine.</span></a></li><script type="text/javascript">document.getElementById('note_LCL450_68_2').style.display = "none";</script></ul></section></notes></section>