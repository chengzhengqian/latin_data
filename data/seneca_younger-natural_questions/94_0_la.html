<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

nos pluraliter dicimus; antiqui autem tonitrum dixerunt aut tonum. Hoc apud Caecinam invenio, facundum virum et qui habuisset aliquando in eloquentia nomen, nisi illum Ciceronis umbra pressisset. <span class="br"></span><span class="lineNumber">2</span><span class="br"></span>Etiamnunc illo verbo utebantur antiqui correpto,<a class="footnoteLink" href="#note_LCL450_188_1" id="target_note_LCL450_188_1"><sup>1</sup></a>
quo nos producta una syllaba utimur; dicimus enim, ut splendere, sic fulgēre; at illis ad significandam
hanc e nubibus subitae lucis eruptionem mos erat correpta media syllaba uti, ut dicerent fulgere.</p>
<p><span class="br"></span><span class="lineNumber">1</span><span class="br"></span>57. Quid ipse existimem quaeris; adhuc enim alienis opinionibus commodavi manum. Dicam. Fulgurat, cum repentinum late lumen emicuit; id evenit ubi in ignem aer extenuatis nubibus vertitur,
<span class="br"></span><span class="lineNumber">2</span><span class="br"></span>nec vires quibus longius prosiliret invenit. Non miraris, puto, si aera aut motus extenuat aut extenuatio
incendit; sic liquescit excussa glans funda et attritu aeris velut igne destillat. Ideo plurima aestate sunt fulmina quia plurimum calidi est; facilius autem attritu calidorum ignis existit.</p>
<p><span class="br"></span><span class="lineNumber">3</span><span class="br"></span>Eodem autem modo fit fulgur, quod tantum splendet, et fulmen, quod mittitur.<a class="footnoteLink" href="#note_LCL450_188_2" id="target_note_LCL450_188_2"><sup>2</sup></a> Sed illi levior vis alimentique minus est et, ut breviter dicam quod sentio, fulmen est fulgur intentum. Ergo ubi






</p></section><notes><section class="footnotes"><ul><li class="note" id="note_LCL450_188_1"><a class="footnoteCrossrefLink" href="#target_note_LCL450_188_1" title="Click to highlight in text"><sup class="lineRef">1</sup><span class="italic">correpto</span> ABV Haase; omitted by Oltramare.</a></li><script type="text/javascript">document.getElementById('note_LCL450_188_1').style.display = "none";</script><li class="note" id="note_LCL450_188_2"><a class="footnoteCrossrefLink" href="#target_note_LCL450_188_2" title="Click to highlight in text"><sup class="lineRef">2</sup><span class="italic">emittitur</span> T; <span class="italic">mentitur</span> PZFλ; <span class="italic">intenditur</span> E.</a></li><script type="text/javascript">document.getElementById('note_LCL450_188_2').style.display = "none";</script></ul></section></notes></section>