<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

turbines ex superiore parte in terras deprimuntur, hi de terra in superiora eluctantur.</p>
<p><span class="br"></span><span class="lineNumber">1</span><span class="br"></span>7. Adversus haec multa dicuntur. Primum, si ventus in causa esset, numquam cometes sine vento appareret; nunc autem et quietissimo aere apparet. Deinde, si vento fieret, cum vento caderet; et, si vento inciperet, cresceret vento eoque esset ardentior
quo ille incitatior. His accedit illud quoque quod ventus multas aeris partes impellit, cometes uno loco apparet; et ventus in sublime non pervenit, cometae autem visuntur<a class="footnoteLink" href="#note_LCL457_240_1" id="target_note_LCL457_240_1"><sup>1</sup></a> supra quam ire ventis licet.</p>
<p><span class="br"></span><span class="lineNumber">2</span><span class="br"></span>Transit deinde ad illos quos ait certiorem habere stellarum speciem, qui<a class="footnoteLink" href="#note_LCL457_240_2" id="target_note_LCL457_240_2"><sup>2</sup></a> et procedunt et signa praetereunt. Hos ait ex isdem causis fieri quibus illos quos dixit humiliores; hoc tamen interesse quod terrarum exhalationes multa secum arida ferentes celsiorem petant partem et in editiora caeli aquilone pellantur.</p>
<p><span class="br"></span><span class="lineNumber">3</span><span class="br"></span>At<a class="footnoteLink" href="#note_LCL457_240_3" id="target_note_LCL457_240_3"><sup>3</sup></a> si illos aquilo propelleret, ad meridiem semper agerentur, quo ventus hic nititur. Atqui varie cucurrerunt, alii in ortum, alii in occasum, omnes in flexum; quod iter non daret ventus. Deinde, si aquilonis illos impetus a terris in altum levaret, aliis ventis non orirentur cometae. Atqui oriuntur.</p>
</section><notes><section class="footnotes"><ul><li class="note" id="note_LCL457_240_1"><a class="footnoteCrossrefLink" href="#target_note_LCL457_240_1" title="Click to highlight in text"><sup class="lineRef">1</sup><span class="italic">nascuntur</span> A<sup>1</sup>B.</a></li><script type="text/javascript">document.getElementById('note_LCL457_240_1').style.display = "none";</script><li class="note" id="note_LCL457_240_2"><a class="footnoteCrossrefLink" href="#target_note_LCL457_240_2" title="Click to highlight in text"><sup class="lineRef">2</sup><span class="italic">quia</span> Z.</a></li><script type="text/javascript">document.getElementById('note_LCL457_240_2').style.display = "none";</script><li class="note" id="note_LCL457_240_3"><a class="footnoteCrossrefLink" href="#target_note_LCL457_240_3" title="Click to highlight in text"><sup class="lineRef">3</sup><span class="italic">at</span> supplied by Gercke, Oltramare.</a></li><script type="text/javascript">document.getElementById('note_LCL457_240_3').style.display = "none";</script></ul></section></notes></section>