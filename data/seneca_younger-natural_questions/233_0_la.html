<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

abscedat aut revellatur. Nam primum omnia vetustate labuntur nec quicquam tutum a senectute <span class="br"></span><span class="lineNumber">2</span><span class="br"></span>est; haec solida quoque et magni roboris carpit. Itaque, quemadmodum in aedificiis veteribus quaedam non percussa tamen decidunt, cum plus ponderis habuere quam virium, ita in hoc universo terrae corpore evenit ut partes eius vetustate solvantur,
solutae cadant et tremorem superioribus afferant; primum, dum abscedunt, nihil enim utique magnum sine motu eius cui haesit absciditur; deinde, cum deciderunt, solido exceptae resiliunt pilae more, quae, cum cecidit, exultat ac saepius pellitur, totiens a solo in novum impetum missa. Si vero in stagnantibus
aquis delatae<a class="footnoteLink" href="#note_LCL457_160_1" id="target_note_LCL457_160_1"><sup>1</sup></a> sunt, hic ipse casus vicina concutit fluctu, quem subitum vastumque illisum ex alto pondus eiecit.</p>
<p><span class="br"></span><span class="lineNumber">1</span><span class="br"></span>11. Quidam ignibus quidem assignant hunc tremorem,
sed aliter. Nam, cum pluribus locis ferveant, necesse
est ingentem vaporem sine exitu volvant, qui vi sua spiritum intendit et, si acrius<a class="footnoteLink" href="#note_LCL457_160_2" id="target_note_LCL457_160_2"><sup>2</sup></a> institit, opposita diffindit;<a class="footnoteLink" href="#note_LCL457_160_3" id="target_note_LCL457_160_3"><sup>3</sup></a> si vero remissior fuit, nihil amplius quam movet. Videmus aquam spumare igne subiecto; quod in hac aqua facit inclusa et angusta, multo magis illum facere credamus, cum violentus ac vastus ingentes
aquas excitat; tunc ille vaporatione fluctuantium
undarum quicquid pulsaverit agitatur.</p>
</section><notes><section class="footnotes"><ul><li class="note" id="note_LCL457_160_1"><a class="footnoteCrossrefLink" href="#target_note_LCL457_160_1" title="Click to highlight in text"><sup class="lineRef">1</sup>Gercke, Oltramare for <span class="italic">delata</span> HEZA; <span class="italic">demissa</span> P; <span class="italic">delapsa</span>
B.</a></li><script type="text/javascript">document.getElementById('note_LCL457_160_1').style.display = "none";</script><li class="note" id="note_LCL457_160_2"><a class="footnoteCrossrefLink" href="#target_note_LCL457_160_2" title="Click to highlight in text"><sup class="lineRef">2</sup><span class="italic">arvis</span> ABV.</a></li><script type="text/javascript">document.getElementById('note_LCL457_160_2').style.display = "none";</script><li class="note" id="note_LCL457_160_3"><a class="footnoteCrossrefLink" href="#target_note_LCL457_160_3" title="Click to highlight in text"><sup class="lineRef">3</sup><span class="italic">diffindit</span> E; <span class="italic">diffundit</span> most MSS.</a></li><script type="text/javascript">document.getElementById('note_LCL457_160_3').style.display = "none";</script></ul></section></notes></section>