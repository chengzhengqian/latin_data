<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

stomachus ille solutus et aestu suo languidus quaerit aliquid quo erigatur. Nam sicut animo relictos stupentesque frigida<a class="footnoteLink" href="#note_LCL457_68_1" id="target_note_LCL457_68_1"><sup>1</sup></a> spargimus, ut ad sensum<a class="footnoteLink" href="#note_LCL457_68_2" id="target_note_LCL457_68_2"><sup>2</sup></a>
sui redeant, ita viscera istorum vitiis torpentia
nihil sentiunt, nisi frigore illa vehementiore
<span class="br"></span><span class="lineNumber">8</span><span class="br"></span>perusseris.<a class="footnoteLink" href="#note_LCL457_68_3" id="target_note_LCL457_68_3"><sup>3</sup></a> Inde est, inquam, quod ne nive quidem contenti sunt, sed glaciem, velut certior illi ex solido rigor sit, exquirunt ac saepe repetitis aquis diluunt. Quae non e summo tollitur sed, ut vim maiorem habeat et pertinacius frigus, ex abdito effoditur. Itaque ne unum quidem eius est pretium, sed habet institores aqua et annonam, pro pudor! variam.</p>
<p><span class="br"></span><span class="lineNumber">9</span><span class="br"></span>Unguentarios Lacedaemonii urbe expulerunt et propere cedere finibus suis iusserunt, quia oleum disperderent. Quid illi fecissent, si vidissent reponendae
nivis officinas et tot iumenta portandae aquae deservientia, cuius colorem saporemque paleis quibus custodiunt inquinant?</p>
<p><span class="br"></span><span class="lineNumber">10</span><span class="br"></span>At, dii boni, quam facile est extinguere sitim sanam! Sed quid sentire possunt emortuae fauces et occallatae cibis ardentibus? Quemadmodum nihil illis satis frigidum, sic nihil satis calidum est, sed ardentes
boletos et raptim in condimento<a class="footnoteLink" href="#note_LCL457_68_4" id="target_note_LCL457_68_4"><sup>4</sup></a> suo mersatos
demittunt paene fumantes, quos deinde restinguant nivatis<a class="footnoteLink" href="#note_LCL457_68_5" id="target_note_LCL457_68_5"><sup>5</sup></a> potionibus. Videbis, inquam,



</p></section><notes><section class="footnotes"><ul><li class="note" id="note_LCL457_68_1"><a class="footnoteCrossrefLink" href="#target_note_LCL457_68_1" title="Click to highlight in text"><sup class="lineRef">1</sup><span class="italic">aqua frigida</span> EB.</a></li><script type="text/javascript">document.getElementById('note_LCL457_68_1').style.display = "none";</script><li class="note" id="note_LCL457_68_2"><a class="footnoteCrossrefLink" href="#target_note_LCL457_68_2" title="Click to highlight in text"><sup class="lineRef">2</sup><span class="italic">animum</span> A<sup>1</sup>B.</a></li><script type="text/javascript">document.getElementById('note_LCL457_68_2').style.display = "none";</script><li class="note" id="note_LCL457_68_3"><a class="footnoteCrossrefLink" href="#target_note_LCL457_68_3" title="Click to highlight in text"><sup class="lineRef">3</sup><span class="italic">perfuderis</span> ABV; <span class="italic">percusseris</span> P<sup>2</sup>S Alexander.</a></li><script type="text/javascript">document.getElementById('note_LCL457_68_3').style.display = "none";</script><li class="note" id="note_LCL457_68_4"><a class="footnoteCrossrefLink" href="#target_note_LCL457_68_4" title="Click to highlight in text"><sup class="lineRef">4</sup><span class="italic">in condimento</span> Z Alexander for <span class="italic">indumento</span> most MSS.</a></li><script type="text/javascript">document.getElementById('note_LCL457_68_4').style.display = "none";</script><li class="note" id="note_LCL457_68_5"><a class="footnoteCrossrefLink" href="#target_note_LCL457_68_5" title="Click to highlight in text"><sup class="lineRef">5</sup><span class="italic">vinatis</span> Î».</a></li><script type="text/javascript">document.getElementById('note_LCL457_68_5').style.display = "none";</script></ul></section></notes></section>