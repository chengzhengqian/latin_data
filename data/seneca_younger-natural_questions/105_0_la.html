<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

animam habere; haec res efficit non e iure Quiritium liberum sed e iure naturae. Liber est autem qui servitutem suam effugit; haec est assidua et ineluctabilis
et per diem ac noctem aequaliter premens, sine intervallo, sine commeatu.</p>
<p>17. Sibi servire gravissima est servitus. Quam discutere facile est, si desieris multa te poscere, si desieris tibi referre mercedem, si ante oculos et naturam tuam posueris et aetatem, licet prima sit, ac tibi ipse dixeris: “Quid insanio? Quid anhelo? Quidsudo? Quid terram, quid forum verso? Nec multo opus est, nec diu.”</p>
<p>18. Ad hoc proderit nobis inspicere rerum naturam. Primo discedemus a sordidis. Deinde animum ipsum, quo sano<a class="footnoteLink" href="#note_LCL450_210_1" id="target_note_LCL450_210_1"><sup>1</sup></a> magnoque opus est, seducemus a corpore. Deinde in occultis exercitata subtilitas non erit in aperta deterior; nihil est autem apertius his salutaribus quae contra nequitiam nostram furoremque discuntur, quae damnamus nec ponimus.</p>
<p><span class="br"></span><span class="lineNumber">1</span><span class="br"></span>1. Quaeramus ergo de terrestribus<a class="footnoteLink" href="#note_LCL450_210_2" id="target_note_LCL450_210_2"><sup>2</sup></a> aquis aut et investigemus qua ratione fiant, sive, ut ait Ovidius:</p>
<blockquote><p><span class="line">Fons erat illirnis nitidis argenteus undis</span><span class="linebreak"></span></p></blockquote>
</section><notes><section class="footnotes"><ul><li class="note" id="note_LCL450_210_1"><a class="footnoteCrossrefLink" href="#target_note_LCL450_210_1" title="Click to highlight in text"><sup class="lineRef">1</sup><span class="italic">sano</span> Z Oltramare; <span class="italic">summo</span> most MSS.</a></li><script type="text/javascript">document.getElementById('note_LCL450_210_1').style.display = "none";</script><li class="note" id="note_LCL450_210_2"><a class="footnoteCrossrefLink" href="#target_note_LCL450_210_2" title="Click to highlight in text"><sup class="lineRef">2</sup><span class="italic">terrestribus</span> Schultess, Gercke, Oltramare for <span class="italic">terris quibus</span> HPZG; <span class="italic">aquis</span> ABV; <span class="italic">terris de quibus</span> T; <span class="italic">de quibus rebus</span> E.</a></li><script type="text/javascript">document.getElementById('note_LCL450_210_2').style.display = "none";</script></ul></section></notes></section>