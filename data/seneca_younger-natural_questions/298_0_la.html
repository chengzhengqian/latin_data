<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

est scientia veri. Nobis rimari illa et coniectura ire in occulta tantum licet, nec cum fiducia inveniendi nec sine spe.</p>
<p><span class="br"></span><span class="lineNumber">1</span><span class="br"></span>30. Egregie Aristoteles ait numquam nos verecundiores esse debere quam cum de diis agitur. Si intramus templa compositi, si ad sacrificium accessuri vultum submittimus, togam adducimus, si in omne argumentum modestiae fingimur,<a class="footnoteLink" href="#note_LCL457_290_1" id="target_note_LCL457_290_1"><sup>1</sup></a> quanto hoc magis facere debemus, cum de sideribus de stellis de deorum natura disputamus, ne quid temere, ne quid impudenter<a class="footnoteLink" href="#note_LCL457_290_2" id="target_note_LCL457_290_2"><sup>2</sup></a> aut ignorantes affirmemus, aut scientes
<span class="br"></span><span class="lineNumber">2</span><span class="br"></span>mentiamur! Nec miremur tam tarde erui quae tam alte iacent. Panaetio et his qui videri volunt cometen non esse ordinarium sidus sed falsam sideris faciem diligenter tractandum est an aeque omnis pars anni edendis cometis satis apta sit, an omnis caeli regio idonea in qua creentur, an, quacumque ire, ibi etiam concipi possint, et cetera. Quae universa tolluntur, cum dico illos non fortuitos esse ignes sed intextos mundo, quos non frequenter educit sed in occulto movet.</p>
<p><span class="br"></span><span class="lineNumber">3</span><span class="br"></span>Quam multa praeter hos per secretum eunt numquam humanis oculis orientia! Neque enim omnia deus homini fecit.<a class="footnoteLink" href="#note_LCL457_290_3" id="target_note_LCL457_290_3"><sup>3</sup></a> Quota pars operis tanti nobis





</p></section><notes><section class="footnotes"><ul><li class="note" id="note_LCL457_290_1"><a class="footnoteCrossrefLink" href="#target_note_LCL457_290_1" title="Click to highlight in text"><sup class="lineRef">1</sup><span class="italic">fungimur</span> ABVT.</a></li><script type="text/javascript">document.getElementById('note_LCL457_290_1').style.display = "none";</script><li class="note" id="note_LCL457_290_2"><a class="footnoteCrossrefLink" href="#target_note_LCL457_290_2" title="Click to highlight in text"><sup class="lineRef">2</sup><span class="italic">imprudenter</span> HZE.</a></li><script type="text/javascript">document.getElementById('note_LCL457_290_2').style.display = "none";</script><li class="note" id="note_LCL457_290_3"><a class="footnoteCrossrefLink" href="#target_note_LCL457_290_3" title="Click to highlight in text"><sup class="lineRef">3</sup><span class="italic">patefecit</span> Gercke.</a></li><script type="text/javascript">document.getElementById('note_LCL457_290_3').style.display = "none";</script></ul></section></notes></section>