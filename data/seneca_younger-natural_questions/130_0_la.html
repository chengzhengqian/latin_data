<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

notum est; erat in Sicilia, est adhuc in Syria stagnum in quo natant lateres et mergi proiecta non possunt, licet gravia sint. Huius rei palam causa est. Quamcumque
vis rem expende et contra aquam statue, dummodo utriusque par sit modus; si aqua gravior est, leviorem rem quam ipsa est fert et tanto supra se extollet quanto erit levior; graviora descendent. At si aquae et eius rei quam contra pensabis par pondus erit, nec pessum ibit nec extabit, sed exaequabitur
aquae et natabit quidem sed paene mersa ac
<span class="br"></span><span class="lineNumber">6</span><span class="br"></span>nulla eminens parte. Hoc est cur quaedam tigna supra aquam paene tota efferantur,<a class="footnoteLink" href="#note_LCL450_260_1" id="target_note_LCL450_260_1"><sup>1</sup></a> quaedam ad medium submissa sint, quaedam ad aequilibrium aquae descendant. Namque, cum utriusque pondus par est, neutra res alteri cedit; graviora descendunt; leviora gestantur. Grave autem et leve est, non aestimatione nostra, sed comparatione eius quo vehi
<span class="br"></span><span class="lineNumber">7</span><span class="br"></span>debet. Itaque, ubi aqua gravior est hominis corpore
aut saxo, non sinit id quo non vincitur mergi; sic
evenit ut in quibusdam stagnis ne lapides quidem
pessum eant. De solidis et duris loquor. Sunt
enim multi pumicosi et levis, ex quibus quae constant
insulae in Lydia natant; Theophrastus est auctor.</p>
</section><notes><section class="footnotes"><ul><li class="note" id="note_LCL450_260_1"><a class="footnoteCrossrefLink" href="#target_note_LCL450_260_1" title="Click to highlight in text"><sup class="lineRef">1</sup>Those MSS. which begin with the word <span class="italic">Quantum</span> skip from <span class="italic">efferantur</span> to the first word (<span class="italic">Grandinem</span>) of Book Four B.</a></li><script type="text/javascript">document.getElementById('note_LCL450_260_1').style.display = "none";</script></ul></section></notes></section>