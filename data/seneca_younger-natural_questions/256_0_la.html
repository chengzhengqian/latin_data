<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

solet, quo avidiora sunt; aperto caelo plurimum utuntur et aquis, quarum maxima in pestilentia culpa est. Oves vero mollioris naturae, quo propiora terris ferunt capita, correptas esse non miror, cum afflatus aeris diri circa ipsam humum exceperint. Nocuisset ille et hominibus, si maior exisset; sed illum sinceri aeris copia extinxit, antequam ut ab homine posset trahi surgeret.</p>
<p><span class="br"></span><span class="lineNumber">1</span><span class="br"></span>28. Multas autem terras habere mortifera vel ex hoc intellege quod tot venena nascuntur non manu sparsa sed sponte, solo scilicet habente ut boni ita mali semina. Quid quod pluribus Italiae locis per quaedam foramina pestilens exhalatur vapor quem non homini ducere, non ferae tutum est? Aves quoque,
si in illum inciderunt, antequam caelo meliore leniatur, in ipso volatu cadunt liventque corpora et non aliter quam per vim elisae fauces tument.</p>
<p><span class="br"></span><span class="lineNumber">2</span><span class="br"></span>Hic spiritus, quamdiu terra se continet,<a class="footnoteLink" href="#note_LCL457_206_1" id="target_note_LCL457_206_1"><sup>1</sup></a> tenui foramine fluens non plus potentiae habet quam ut despectantia et ultro sibi illata conficiat. Ubi per saecula conditus<a class="footnoteLink" href="#note_LCL457_206_2" id="target_note_LCL457_206_2"><sup>2</sup></a> tenebris ac tristitia loci crevit in vitium, ipsa ingravescit mora, peior quo segnior;


</p></section><notes><section class="footnotes"><ul><li class="note" id="note_LCL457_206_1"><a class="footnoteCrossrefLink" href="#target_note_LCL457_206_1" title="Click to highlight in text"><sup class="lineRef">1</sup><span class="italic">terra se continet</span> Z Oltramare; <span class="italic">terras continet</span> HPEV; <span class="italic">terra continetur</span> AB; <span class="italic">terra continet</span> Gercke.</a></li><script type="text/javascript">document.getElementById('note_LCL457_206_1').style.display = "none";</script><li class="note" id="note_LCL457_206_2"><a class="footnoteCrossrefLink" href="#target_note_LCL457_206_2" title="Click to highlight in text"><sup class="lineRef">2</sup>Haase, Gercke, Oltramare for <span class="italic">conditis</span> MSS.</a></li><script type="text/javascript">document.getElementById('note_LCL457_206_2').style.display = "none";</script></ul></section></notes></section>