<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

quamvis enim illi ad superiora nisus sit, tamen deficiente materia retro iens ipse descendit. In aere quoque non dextram laevamque premit partem—nulla est enim illi via—sed, qua illum vena pabuli sui duxit, illa repit nec ut stella procedit sed ut ignis pascitur.</p>
<p><span class="br"></span><span class="lineNumber">3</span><span class="br"></span>“Quare ergo per longum tempus apparet et non cito extinguitur?” Sex enim mensibus hic quem nos Neronis principatu laetissimo vidimus spectandum
se praebuit, in diversum illi Claudiano circumactus.
Ille enim a septentrione in verticem surgens orientem petiit semper obscurior; hic ab eadem parte coepit sed in occidentem tendens ad meridiem flexit
<span class="br"></span><span class="lineNumber">4</span><span class="br"></span>et ibi se subduxit oculis. Videlicet ille fumidiora<a class="footnoteLink" href="#note_LCL457_270_1" id="target_note_LCL457_270_1"><sup>1</sup></a> habuit et aptiora<a class="footnoteLink" href="#note_LCL457_270_2" id="target_note_LCL457_270_2"><sup>2</sup></a> ignibus, quae persecutus est; huic rursus uberior fuit et plenior regio, huc itaque descendit invitante materia, non itinere. Quod apparet duobus quos spectavimus fuisse diversum, cum hic in dextrum motus sit, ille in sinistrum. Omnibus autem quinque<a class="footnoteLink" href="#note_LCL457_270_3" id="target_note_LCL457_270_3"><sup>3</sup></a> stellis in eandem partem cursus est, id est contrarius mundo. Hic enim ab orto volvitur in occasum, illae ab occasu in ortum eunt, et ob hoc duplex iis motus est, ille quo eunt et hic quo auferuntur.</p>
</section><notes><section class="footnotes"><ul><li class="note" id="note_LCL457_270_1"><a class="footnoteCrossrefLink" href="#target_note_LCL457_270_1" title="Click to highlight in text"><sup class="lineRef">1</sup>Oltramare for <span class="italic">humidiora</span> in most MSS.; <span class="italic">humiliora</span> P<sup>1</sup>.</a></li><script type="text/javascript">document.getElementById('note_LCL457_270_1').style.display = "none";</script><li class="note" id="note_LCL457_270_2"><a class="footnoteCrossrefLink" href="#target_note_LCL457_270_2" title="Click to highlight in text"><sup class="lineRef">2</sup><span class="italic">altiora</span> ABV.</a></li><script type="text/javascript">document.getElementById('note_LCL457_270_2').style.display = "none";</script><li class="note" id="note_LCL457_270_3"><a class="footnoteCrossrefLink" href="#target_note_LCL457_270_3" title="Click to highlight in text"><sup class="lineRef">3</sup><span class="italic">quinque</span> added by Gercke, Oltramare.</a></li><script type="text/javascript">document.getElementById('note_LCL457_270_3').style.display = "none";</script></ul></section></notes></section>