<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

imperium, Haemo Thraces includat; Parthis obstet Euphrates; Danuvius Sarmatica ac Romana disterminet;
Rhenus Germaniae modum faciat; Pyrenaeus
medium inter Gallias et Hispanias iugum extollat; inter Aegyptum et Aethiopas harenarum inculta vastitas iaceat.</p>
<p>10. Si quis formicis det intellectum hominis, nonne et illae unam aream in multas provincias divident? Cum te in illa vere magna sustuleris, quotiens videbis exercitus subrectis
ire vexillis et, quasi magnum aliquid agatur, equitem modo ulteriora explorantem, modo a lateribus effusum, libebit dicere:</p>
<blockquote><p><span class="line">it nigrum campis agmen.</span><span class="linebreak"></span></p></blockquote>
<p class="noindent">Formicarum iste discursus est in angusto laborantium. Quid illis et nobis interest nisi exigui mensura corpusculi?”</p>
<p>11. Punctum est istud in quo navigatis, in quo bellatis, in quo regna disponitis<a class="footnoteLink" href="#note_LCL450_8_1" id="target_note_LCL450_8_1"><sup>1</sup></a> minima, etiam cum illis utrimque oceanus occurrit. Sursum ingentia spatia sunt, in quorum possessionem animus admittitur,
et ita si secum minimum ex corpore tulit, si sordidum omne detersit et expeditus levisque ac contentus modico emicuit.</p>
<p>12. Cum illa tetigit,

</p></section><notes><section class="footnotes"><ul><li class="note" id="note_LCL450_8_1"><a class="footnoteCrossrefLink" href="#target_note_LCL450_8_1" title="Click to highlight in text"><sup class="lineRef">1</sup><span class="italic">regna disponitis</span> Fortunatus, Haase, Gercke, Alexander; <span class="italic">regnatis.</span> † <span class="italic">Ponitis</span> Oltramare.</a></li><script type="text/javascript">document.getElementById('note_LCL450_8_1').style.display = "none";</script></ul></section></notes></section>