<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

urbes terrasque saevitum est, non potest par illi subsequi alius, sed post maximum lenes motus sunt, quia iam vehementius exitum ventis luctantibus fecit; reliquiae deinde residui spiritus non idem possunt, nec illis pugna opus est, cum iam viam invenerint sequanturque ea qua prima vis ac maxima evasit.<a class="footnoteLink" href="#note_LCL457_214_1" id="target_note_LCL457_214_1"><sup>1</sup></a></p>
<p><span class="br"></span><span class="lineNumber">3</span><span class="br"></span>Hoc quoque dignum memoria iudico ab eruditissimo et gravissimo viro cognitum. Forte enim, cum hoc evenit, lavabatur. Vidisse se affirmat in balneo tessellas quibus solum erat stratum alteram ab altera separari itemque committi et aquam modo recipi in commissuras pavimento recedente, modo compresso bullire et elidi. Eundem audivi narrantem vidisse se macerias<a class="footnoteLink" href="#note_LCL457_214_2" id="target_note_LCL457_214_2"><sup>2</sup></a> mollius crebriusque tremere quam natura duri sinit.</p>
<p><span class="br"></span><span class="lineNumber">1</span><span class="br"></span>32. Haec, Lucili, virorum optime, quantum ad ipsas causas; illa nunc quae ad confirmationem animorum pertinent. Quos magis refert nostra fortiores fieri quam doctiores. Sed alterum sine altero non fit; non enim aliunde animo venit robur quam a bonis artibus, quam a contemplatione
<span class="br"></span><span class="lineNumber">2</span><span class="br"></span>naturae. Quem enim non hic ipse casus adversus omnes firmaverit et erexerit? Quid est enim cur ego hominem aut feram, quid est cur sagittam aut lanceam tremam? Maiora me pericula expectant:


</p></section><notes><section class="footnotes"><ul><li class="note" id="note_LCL457_214_1"><a class="footnoteCrossrefLink" href="#target_note_LCL457_214_1" title="Click to highlight in text"><sup class="lineRef">1</sup><span class="italic">impellit</span> ABV.</a></li><script type="text/javascript">document.getElementById('note_LCL457_214_1').style.display = "none";</script><li class="note" id="note_LCL457_214_2"><a class="footnoteCrossrefLink" href="#target_note_LCL457_214_2" title="Click to highlight in text"><sup class="lineRef">2</sup>Kroll, Gercke, Oltramare for <span class="italic">materias</span> MSS.</a></li><script type="text/javascript">document.getElementById('note_LCL457_214_2').style.display = "none";</script></ul></section></notes></section>