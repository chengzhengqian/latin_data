<section class="div1 language" lang="la"><header><hgroup><h1>Seneca</h1></hgroup></header><section class="div2">
<p><span class="br"></span><span class="lineNumber">1</span><span class="br"></span>2. Aut stant omnes aquae, aut eunt, aut colliguntur,
aut varias habent venas. Aliae dulces sunt, aliae varie asperae. Quippe interveniunt salsae amaraeque aut medicatae, ex quibus sulphuratas dicimus, ferratas, aluminosas; indicat vim sapor.</p>
<p><span class="br"></span><span class="lineNumber">2</span><span class="br"></span>Habent praeterea multa discrimina, primum tactus: frigidae calidaeque sunt; deinde ponderis: leves et graves sunt; deinde coloris: purae sunt, turbidae, caeruleae, luridae;<a class="footnoteLink" href="#note_LCL450_214_1" id="target_note_LCL450_214_1"><sup>1</sup></a> deinde salubritatis: sunt enim utiles, sunt mortiferae, sunt quae cogantur in lapidem;
quaedam tenues, quaedam pingues; quaedam alunt, quaedam sine ulla bibentis ope transeunt; quaedam haustae fecunditatem afferunt.</p>
<p><span class="br"></span><span class="lineNumber">1</span><span class="br"></span>3. Ut stet aqua aut fluat, loci positio efficit: in devexo fluit, in plano et supino continetur et stagnat. Aliquando in adversum spiritu impellitur; tunc cogitur, non fluit. Colligitur ex imbribus. Ex suo fonte nativa est. Nihil tamen prohibet eodem loco aquam colligi et nasci. Quod in Fucino<a class="footnoteLink" href="#note_LCL450_214_2" id="target_note_LCL450_214_2"><sup>2</sup></a> videmus, in quem montes circumiecti quicquid fudit pluvia<a class="footnoteLink" href="#note_LCL450_214_3" id="target_note_LCL450_214_3"><sup>3</sup></a> derivant, sed et magnae in ipso latentesque venae<a class="footnoteLink" href="#note_LCL450_214_4" id="target_note_LCL450_214_4"><sup>4</sup></a> sunt; itaque, etiam cum hiberni defluxere torrentes, faciem suam servat.</p>
</section><notes><section class="footnotes"><ul><li class="note" id="note_LCL450_214_1"><a class="footnoteCrossrefLink" href="#target_note_LCL450_214_1" title="Click to highlight in text"><sup class="lineRef">1</sup><span class="italic">luridae</span> Oltramare for <span class="italic">lucidae</span> most MSS.; <span class="italic">lividae</span> E<sup>2</sup>.</a></li><script type="text/javascript">document.getElementById('note_LCL450_214_1').style.display = "none";</script><li class="note" id="note_LCL450_214_2"><a class="footnoteCrossrefLink" href="#target_note_LCL450_214_2" title="Click to highlight in text"><sup class="lineRef">2</sup><span class="italic">Fuscino</span> EZABVCOT.</a></li><script type="text/javascript">document.getElementById('note_LCL450_214_2').style.display = "none";</script><li class="note" id="note_LCL450_214_3"><a class="footnoteCrossrefLink" href="#target_note_LCL450_214_3" title="Click to highlight in text"><sup class="lineRef">3</sup><span class="italic">fluvia</span> HPZ; <span class="italic">fluvii</span> ABV.</a></li><script type="text/javascript">document.getElementById('note_LCL450_214_3').style.display = "none";</script><li class="note" id="note_LCL450_214_4"><a class="footnoteCrossrefLink" href="#target_note_LCL450_214_4" title="Click to highlight in text"><sup class="lineRef">4</sup><span class="italic">venae</span> Z; <span class="italic">undae</span> HKJABV; <span class="italic">vel venae unde</span> P.</a></li><script type="text/javascript">document.getElementById('note_LCL450_214_4').style.display = "none";</script></ul></section></notes></section>