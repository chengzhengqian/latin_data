<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>irrigant. Quid quod fruges percipi<a class="footnoteLink" href="#note_LCL457_114_1" id="target_note_LCL457_114_1"><sup>1</sup></a> non possent, nisi flatu supervacua et mixta servandis ventilarentur, nisi esset quod segetem excitaret et latentem frugem ruptis velamentis suis—folliculos agricolae vocant—adaperiret?</p>
<p><span class="br"></span><span class="lineNumber">4</span><span class="br"></span>Quid quod omnibus inter se populis commercium dedit et gentes dissipatas locis miscuit? Ingens naturae beneficium, si illud in iniuriam suam non vertat hominum furor! Nunc, quod de Caesare<a class="footnoteLink" href="#note_LCL457_114_2" id="target_note_LCL457_114_2"><sup>2</sup></a> maiore<a class="footnoteLink" href="#note_LCL457_114_3" id="target_note_LCL457_114_3"><sup>3</sup></a> vulgo dictatum est et a Tito Livio positum in incerto esse utrum illum magis nasci an non nasci reipublicae profuerit, dici etiam de ventis potest; adeo quicquid ex illis utile et necessarium est non potest his repensari quae in perniciem suam generis
<span class="br"></span><span class="lineNumber">5</span><span class="br"></span>humani dementia excogitat. Sed non ideo non sunt ista natura bona, si vitio male utentium nocent. Non in hoc providentia ac dispositor ille mundi deus aera ventis exercendum dedit et illos ab omni parte ne quid esset situ squalidum effudit, ut nos classes partem freti occupaturas compleremus milite armato
et hostem in mari aut post mare quaereremus.</p>
<p><span class="br"></span><span class="lineNumber">6</span><span class="br"></span>Quae nos dementia exagitat et in mutuum componit
exitium? Vela ventis damus bellum petituri






</p></section><notes><section class="footnotes"><ul><li class="note" id="note_LCL457_114_1"><a class="footnoteCrossrefLink" href="#target_note_LCL457_114_1" title="Click to highlight in text"><sup class="lineRef">1</sup><span class="italic">percoqui</span> Gercke.</a></li><script type="text/javascript">document.getElementById('note_LCL457_114_1').style.display = "none";</script><li class="note" id="note_LCL457_114_2"><a class="footnoteCrossrefLink" href="#target_note_LCL457_114_2" title="Click to highlight in text"><sup class="lineRef">2</sup><span class="italic">de C.</span> Z; <span class="italic">decens</span> HPAV.</a></li><script type="text/javascript">document.getElementById('note_LCL457_114_2').style.display = "none";</script><li class="note" id="note_LCL457_114_3"><a class="footnoteCrossrefLink" href="#target_note_LCL457_114_3" title="Click to highlight in text"><sup class="lineRef">3</sup><span class="italic">marior</span> Z; <span class="italic">maiori</span> in most of the MSS.</a></li><script type="text/javascript">document.getElementById('note_LCL457_114_3').style.display = "none";</script></ul></section></notes></section>