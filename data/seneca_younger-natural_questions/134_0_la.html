<section class="div1 language" lang="la"><header><hgroup><h1>Seneca</h1></hgroup></header><section class="div2">
<p class="noindent">Idem et in Oriente Tigris facit; absorbetur et desideratus diu tandem longe remoto loco, non tamen dubius an idem sit, emergit.</p>
<p><span class="br"></span><span class="lineNumber">5</span><span class="br"></span>Quidam fontes certo tempore purgamenta eiectant, ut Arethusa in Sicilia quinta quaque aestate per Olympia. Inde opinio est Alpheon ex Achaia eo usque penetrare et agere sub mari<a class="footnoteLink" href="#note_LCL450_268_1" id="target_note_LCL450_268_1"><sup>1</sup></a> cursum nec ante quam in Syracusano litore emergere, ideoque his diebus quibus Olympia sunt victimarum stercus
<span class="br"></span><span class="lineNumber">6</span><span class="br"></span>secundo traditum flumini illic redundare. Hoc et a te creditum est, ut in prima parte dixi,<a class="footnoteLink" href="#note_LCL450_268_2" id="target_note_LCL450_268_2"><sup>2</sup></a> Lucili carissime, et a Vergilio, qui alloquitur Arethusam:</p>
<blockquote><p><span class="line">Sic tibi, cum fluctus subter labere Sicanos,</span><span class="linebreak"></span>
<span class="line">Doris amara suas non intermisceat undas.<a class="footnoteLink" href="#note_LCL450_268_3" id="target_note_LCL450_268_3"><sup>3</sup></a></span><span class="linebreak"></span></p></blockquote>
<p class="noindent">Est in Chersoneso Rhodiorum fons qui post magnum intervallum temporis foeda quaedam turbidus ex intimo fundat, donec liberatus eliquatusque est.
<span class="br"></span><span class="lineNumber">7</span><span class="br"></span>Hoc quibusdam locis fontes faciunt, ut non tantum lutum sed folia testasque et quicquid putre iacuit expellant. Ubique autem facit mare, cui haec natura est ut omne immundum stercorosumque litoribus impingat. Quaedam vero partes maris





</p></section><notes><section class="footnotes"><ul><li class="note" id="note_LCL450_268_1"><a class="footnoteCrossrefLink" href="#target_note_LCL450_268_1" title="Click to highlight in text"><sup class="lineRef">1</sup><span class="italic">mari</span> Z Oltramare, Alexander; <span class="italic">mare</span> most MSS. Gercke.</a></li><script type="text/javascript">document.getElementById('note_LCL450_268_1').style.display = "none";</script><li class="note" id="note_LCL450_268_2"><a class="footnoteCrossrefLink" href="#target_note_LCL450_268_2" title="Click to highlight in text"><sup class="lineRef">2</sup><span class="italic">dixi</span> supplied by Gercke, Oltramare; <span class="italic">in poemate</span> Haase (for <span class="italic">in prima parte</span>).</a></li><script type="text/javascript">document.getElementById('note_LCL450_268_2').style.display = "none";</script><li class="note" id="note_LCL450_268_3"><a class="footnoteCrossrefLink" href="#target_note_LCL450_268_3" title="Click to highlight in text"><sup class="lineRef">3</sup><span class="italic">suam . . . undam</span> Virgil MSS. Z.</a></li><script type="text/javascript">document.getElementById('note_LCL450_268_3').style.display = "none";</script></ul></section></notes></section>