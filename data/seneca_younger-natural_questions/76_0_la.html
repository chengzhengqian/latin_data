<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

pusillae rei ministrum facis, si aliis somnia,<a class="footnoteLink" href="#note_LCL450_152_1" id="target_note_LCL450_152_1"><sup>1</sup></a> aliis exta
<span class="br"></span><span class="lineNumber">4</span><span class="br"></span>disponit. Ista nihilominus divina ope gerunter, si non a deo pennae avium reguntur nec pecudum viscera sub ipsa securi formantur. Alia ratione fatorum series explicatur indicia venturi ubique praemittens, ex quibus quaedam nobis familiaria, quaedam ignota sunt. Quicquid fit, alicuius rei futurae signum est. Fortuita et sine ratione vaga divinationem non recipiunt; cuius rei ordo est, etiam praedictio est.</p>
<p><span class="br"></span><span class="lineNumber">5</span><span class="br"></span>“Cur ergo aquilae hic honor datus est ut magnarum rerum faceret auspicia, aut corvo et paucissimis avibus,
ceterarum sine praesagio vox est?” Quia quaedam nondum in artem redacta sunt, quaedam vero ne redigi quidem possunt ob nimium remotam conversationem; ceterum nullum animal est quod non motu et occursu suo praedicat aliquid. Non omnia scilicet, quaedam notantur.</p>
<p><span class="br"></span><span class="lineNumber">6</span><span class="br"></span>Auspicium observantis est; ad eum itaque pertinet qui in ea direxit animum. Ceterum fiunt et illa quae
<span class="br"></span><span class="lineNumber">7</span><span class="br"></span>pereunt. Quinque stellarum potestates Chaldaeorum
observatio excepit. Quid, tu tot illa milia siderum iudicas otiosa lucere? Quid est porro



</p></section><notes><section class="footnotes"><ul><li class="note" id="note_LCL450_152_1"><a class="footnoteCrossrefLink" href="#target_note_LCL450_152_1" title="Click to highlight in text"><sup class="lineRef">1</sup><span class="italic">omina</span> Gronovius, Alexander for <span class="italic">somnia.</span></a></li><script type="text/javascript">document.getElementById('note_LCL450_152_1').style.display = "none";</script></ul></section></notes></section>