<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent noindent">

occupent et<a class="footnoteLink" href="#note_LCL457_100_1" id="target_note_LCL457_100_1"><sup>1</sup></a> per hanc cavernam in nostras sedes efferantur.</p>
<p><span class="br"></span><span class="lineNumber">4</span><span class="br"></span>Illud vero manifestum est magnam esse sub terris vim sulphuris et aliorum non minus ignem alentium. Per haec loca cum se exitum quaerens spiritus torsit, accendat flammam ipso affrictu<a class="footnoteLink" href="#note_LCL457_100_2" id="target_note_LCL457_100_2"><sup>2</sup></a> necesse est, deinde, flammis latius fusis, etiam si quid ignavi aeris erat, extenuatum moveri et viam cum fremitu vasto atque impetu quaerere. Sed haec diligentius persequar, cum quaeram de motibus terrae.</p>
<p><span class="br"></span><span class="lineNumber">1</span><span class="br"></span>15. Nunc mihi permitte narrare fabulam. Asclepiodotus
auctor est demissos quam plurimos<a class="footnoteLink" href="#note_LCL457_100_3" id="target_note_LCL457_100_3"><sup>3</sup></a> a Philippo in metallum antiquum olim destitutum, ut explorarent quae ubertas<a class="footnoteLink" href="#note_LCL457_100_4" id="target_note_LCL457_100_4"><sup>4</sup></a> eius esset, quis status, an aliquid futuris reliquisset vetus avaritia; descendisse illos cum multo lumine et multos duraturo dies, deinde longa via fatigatos vidisse flumina ingentia et conceptus aquarum inertium vastos, pares nostris nec compressos quidem terra supereminente sed liberae laxitatis, non sine horrore visos.</p>
<p><span class="br"></span><span class="lineNumber">2</span><span class="br"></span>Cum magna hoc legi voluptate. Intellexi enim saeculum nostrum non novis vitiis sed iam inde antiquitus







</p></section><notes><section class="footnotes"><ul><li class="note" id="note_LCL457_100_1"><a class="footnoteCrossrefLink" href="#target_note_LCL457_100_1" title="Click to highlight in text"><sup class="lineRef">1</sup><span class="italic">et</span> eliminated by Garrod.</a></li><script type="text/javascript">document.getElementById('note_LCL457_100_1').style.display = "none";</script><li class="note" id="note_LCL457_100_2"><a class="footnoteCrossrefLink" href="#target_note_LCL457_100_2" title="Click to highlight in text"><sup class="lineRef">2</sup><span class="italic">affrictu</span> A; <span class="italic">astrictu</span> HPV; <span class="italic">adflictu</span> Z; <span class="italic">attritu</span> B.</a></li><script type="text/javascript">document.getElementById('note_LCL457_100_2').style.display = "none";</script><li class="note" id="note_LCL457_100_3"><a class="footnoteCrossrefLink" href="#target_note_LCL457_100_3" title="Click to highlight in text"><sup class="lineRef">3</sup><span class="italic">complures</span> Z.</a></li><script type="text/javascript">document.getElementById('note_LCL457_100_3').style.display = "none";</script><li class="note" id="note_LCL457_100_4"><a class="footnoteCrossrefLink" href="#target_note_LCL457_100_4" title="Click to highlight in text"><sup class="lineRef">4</sup><span class="italic">utilitas</span> AV.</a></li><script type="text/javascript">document.getElementById('note_LCL457_100_4').style.display = "none";</script></ul></section></notes></section>