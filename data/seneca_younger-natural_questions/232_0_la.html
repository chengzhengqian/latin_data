<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

incurrit exitum quaerens ac divellit repugnantia, donec per augustum aut nactus est viam exeundi ad caelum aut vi et iniuria fecit.</p>
<p><span class="br"></span><span class="lineNumber">2</span><span class="br"></span>Alii in igne causam quidem esse, sed non ob hoc iudicant, sed quia pluribus obrutus locis ardeat et proxima quaeque consumat; quae si quando exesa ceciderint, tunc sequi motum earum partium quae subiectis adminiculis destitutae labant, donec corruerunt,
nullo occurrente quod onus exciperet; tunc chasmata, tunc hiatus vasti aperiuntur, aut cum diu dubitaverunt super ea se quae supersunt stantque
<span class="br"></span><span class="lineNumber">3</span><span class="br"></span>componunt. Hoc apud nos quoque videmus accidere, quotiens incendio laborat pars civitatis; cum exustae trabes sunt aut corrupta quae superioribus firmamentum
dabant, tunc diu agitata fastigia concidunt et tam diu deferuntur atque incerta sunt, donec in solido resederunt.</p>
<p><span class="br"></span><span class="lineNumber">1</span><span class="br"></span>10. Anaximenes ait terram ipsam sibi causam esse motus nec extrinsecus incurrere quod illam impellat, sed intra ipsam et ex ipsa. Quasdam enim partes eius decidere, quas aut umor resolverit aut ignis exederit aut spiritus violentia excusserit; sed, his quoque cessantibus, non deesse propter quod aliquid




</p></section><notes></notes></section>