<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

fulmina et deos resistentes: per hominum et deorum iras<a class="footnoteLink" href="#note_LCL457_120_1" id="target_note_LCL457_120_1"><sup>1</sup></a> ad aurum ibitur.</p>
<p><span class="br"></span><span class="lineNumber">11</span><span class="br"></span>Ero non immerito quis dixerit rerum naturam melius acturam fuisse nobiscum, si ventos flare vetuisset
et inhibito discursu furentium in sua quemque terra stare iussisset. Si nihil aliud, certe suo quisque tantum ac suorum malo nasceretur. Nunc parum mihi domestica, externis<a class="footnoteLink" href="#note_LCL457_120_2" id="target_note_LCL457_120_2"><sup>2</sup></a> quoque laborandum est.
<span class="br"></span><span class="lineNumber">12</span><span class="br"></span>Nulla terra tam longe remota est quae non emittere aliquod suum malum possit. Unde scio an nunc aliquis magnae gentis in abdito dominus, fortunae indulgentia tumens, non contineat intra terminos arma, an paret classes ignota moliens?<a class="footnoteLink" href="#note_LCL457_120_3" id="target_note_LCL457_120_3"><sup>3</sup></a> Unde scio hic mihi an ille ventus bellum invehat? Magna pars erat pacis humanae maria praecludi.</p>
<p><span class="br"></span><span class="lineNumber">13</span><span class="br"></span>Non<a class="footnoteLink" href="#note_LCL457_120_4" id="target_note_LCL457_120_4"><sup>4</sup></a> tamen, ut paulo ante dicebam, queri possumus
de auctore<a class="footnoteLink" href="#note_LCL457_120_5" id="target_note_LCL457_120_5"><sup>5</sup></a> nostri deo, si beneficia eius corrupimus et ut essent contraria effecimus. Dedit ille ventos ad custodiendam caeli terrarumque temperiem,
ad evocandas supprimendasque aquas, ad alendos satorum<a class="footnoteLink" href="#note_LCL457_120_6" id="target_note_LCL457_120_6"><sup>6</sup></a> atque arborum fructus, quos ad maturitatem, cum aliis causis, adducit ipsa iactatio attrahens cibum in summa et ne torpeant permovens.
<span class="br"></span><span class="lineNumber">14</span><span class="br"></span>Dedit ventos ad ulteriora noscenda. Fuisset enim imperitum animal et sine magna experientia rerum homo, si circumscriberetur natalis soli fine. Dedit






</p></section><notes><section class="footnotes"><ul><li class="note" id="note_LCL457_120_1"><a class="footnoteCrossrefLink" href="#target_note_LCL457_120_1" title="Click to highlight in text"><sup class="lineRef">1</sup><span class="italic">minas</span> Z.</a></li><script type="text/javascript">document.getElementById('note_LCL457_120_1').style.display = "none";</script><li class="note" id="note_LCL457_120_2"><a class="footnoteCrossrefLink" href="#target_note_LCL457_120_2" title="Click to highlight in text"><sup class="lineRef">2</sup><span class="italic">exterius</span> EAB.</a></li><script type="text/javascript">document.getElementById('note_LCL457_120_2').style.display = "none";</script><li class="note" id="note_LCL457_120_3"><a class="footnoteCrossrefLink" href="#target_note_LCL457_120_3" title="Click to highlight in text"><sup class="lineRef">3</sup><span class="italic">cupiens</span> Z.</a></li><script type="text/javascript">document.getElementById('note_LCL457_120_3').style.display = "none";</script><li class="note" id="note_LCL457_120_4"><a class="footnoteCrossrefLink" href="#target_note_LCL457_120_4" title="Click to highlight in text"><sup class="lineRef">4</sup><span class="italic">num</span> ABV.</a></li><script type="text/javascript">document.getElementById('note_LCL457_120_4').style.display = "none";</script><li class="note" id="note_LCL457_120_5"><a class="footnoteCrossrefLink" href="#target_note_LCL457_120_5" title="Click to highlight in text"><sup class="lineRef">5</sup><span class="italic">actore</span> Z.</a></li><script type="text/javascript">document.getElementById('note_LCL457_120_5').style.display = "none";</script><li class="note" id="note_LCL457_120_6"><a class="footnoteCrossrefLink" href="#target_note_LCL457_120_6" title="Click to highlight in text"><sup class="lineRef">6</sup><span class="italic">segetum</span> ABV.</a></li><script type="text/javascript">document.getElementById('note_LCL457_120_6').style.display = "none";</script></ul></section></notes></section>