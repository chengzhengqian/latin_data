<section class="div1 language" lang="la"><header><hgroup><h1>Seneca</h1></hgroup></header><section class="div2">
<p><span class="br"></span><span class="lineNumber">1</span><span class="br"></span>4. “Quo modo ergo,” inquis, “venti fiunt, quoniam hoc negas fieri?” Non uno modo. Alias enim terra ipsa magnam vim aeris eicit et ex abdito spirat; alias, cum magna et continua ex imo evaporatio in altum egit quae emiserat, mutatio ipsa halitus mixti in ventum vertitur.</p>
<p><span class="br"></span><span class="lineNumber">2</span><span class="br"></span>Illud enim nec ut credam mihi persuaderi potest nec ut taceam: quomodo in nostris corporibus cibo fit inflatio—quae non sine magna narium iniuria emittitur et ventrem interdum cum sono exonerat, interdum secretius—sic putant et hanc magnam rerum naturam alimenta mutantem emittere spiritum.
Bene nobiscum agitur, cum quod edit semper concoquit;<a class="footnoteLink" href="#note_LCL457_80_1" id="target_note_LCL457_80_1"><sup>1</sup></a> alioquin immundius aliquid timeremus.</p>
<p><span class="br"></span><span class="lineNumber">3</span><span class="br"></span>Numquid ergo hoc verius est dicere multa ex omni parte terrarum et assidua ferri<a class="footnoteLink" href="#note_LCL457_80_2" id="target_note_LCL457_80_2"><sup>2</sup></a> corpuscula? Quae cum coacervata sunt, deinde extenuari sole coeperunt, quia omne quod in angusto dilatatur spatium maius desiderat, ventus existit.</p>
<p><span class="br"></span><span class="lineNumber">1</span><span class="br"></span>5. Quid ergo? Hanc solam esse causam venti existimo, aquarum terrarumque evaporationes; ex his gravitatem aeris fieri, deinde solvi impetum, cum




</p></section><notes><section class="footnotes"><ul><li class="note" id="note_LCL457_80_1"><a class="footnoteCrossrefLink" href="#target_note_LCL457_80_1" title="Click to highlight in text"><sup class="lineRef">1</sup><span class="italic">agitur, quod</span> BC; <span class="italic">edit</span> supplied by Oltramare, who suggests as an alternative <span class="italic">agitur quod, semper concoquit</span> for <span class="italic">quod semper concoquit sic emittit</span> ES; <span class="italic">cum quod semper concoquit raro emittit</span> Gercke.</a></li><script type="text/javascript">document.getElementById('note_LCL457_80_1').style.display = "none";</script><li class="note" id="note_LCL457_80_2"><a class="footnoteCrossrefLink" href="#target_note_LCL457_80_2" title="Click to highlight in text"><sup class="lineRef">2</sup><span class="italic">fieri</span> E.</a></li><script type="text/javascript">document.getElementById('note_LCL457_80_2').style.display = "none";</script></ul></section></notes></section>