<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

spectacula ediderint, satis dictum est; cur ergo aliquis ad hoc stupet quod aes unius statuae, ne solidum quidem sed concavum ac tenue, disruptum est, cum fortasse in illud se spiritus quaerens fugam incluserit? Illud vero quis nescit? Diductis aedificia angulis vidimus moveri iterumque componi. Quaedam vero parum aptata positu suo et a fabris neglegentius solutiusque composita terrae motus saepius agitata compegit.</p>
<p><span class="br"></span><span class="lineNumber">5</span><span class="br"></span>Quod si totos parietes et totas findit domos et latera magnarum turrium, quamvis solida sint, scindit et pilas operibus subditas dissipat, quid est quare quisquam dignum adnotari putet sectam esse aequaliter ab imo ad caput in partes duas statuam?</p>
<p><span class="br"></span><span class="lineNumber">1</span><span class="br"></span>31. Quare tamen per plures dies motus fuit? Non desiit enim assidue tremere Campania, clementius quidem, sed cum ingenti damno, quia quassa quatiebat, quibus ad cadendum male stantibus opus<a class="footnoteLink" href="#note_LCL457_212_1" id="target_note_LCL457_212_1"><sup>1</sup></a> non erat impelli sed agitari. Nondum videlicet spiritus omnis exierat, sed adhuc, emissa sui parte maiore, oberrabat. Inter argumenta quibus probatur
spiritu ista fieri non est quod dubites et hoc
<span class="br"></span><span class="lineNumber">2</span><span class="br"></span>ponere: cum maximus editus tremor est, quo in



</p></section><notes><section class="footnotes"><ul><li class="note" id="note_LCL457_212_1"><a class="footnoteCrossrefLink" href="#target_note_LCL457_212_1" title="Click to highlight in text"><sup class="lineRef">1</sup><span class="italic">opus</span> added by Madvig, Gercke, Oltramare.</a></li><script type="text/javascript">document.getElementById('note_LCL457_212_1').style.display = "none";</script></ul></section></notes></section>