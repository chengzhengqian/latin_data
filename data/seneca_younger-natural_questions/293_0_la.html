<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent noindent">

occideret an retrogradus esset (nam hoc illi nomen imposuere cedenti) ante paucos annos didicimus.</p>
<p><span class="br"></span><span class="lineNumber">6</span><span class="br"></span>Inventi sunt qui nobis dicerent: “Erratis, quod ullam stellam aut supprimere cursum iudicatis aut vertere. Non licet stare caelestibus nec averti; prodeunt omnia; ut semel missa<a class="footnoteLink" href="#note_LCL457_280_1" id="target_note_LCL457_280_1"><sup>1</sup></a> sunt, vadunt; idem erit illis cursus qui sui finis. Opus hoc aeternum irrevocabiles habet motus; qui si quando constiterint,
alia aliis incident, quae nunc tenor et aequalitas servat.”</p>
<p><span class="br"></span><span class="lineNumber">7</span><span class="br"></span>Quid est ergo cur aliqua redire videantur? Solis occursus speciem illis tarditatis imponit et natura viarum circulorumque sic positorum ut certo tempore intuentes fallant;<a class="footnoteLink" href="#note_LCL457_280_2" id="target_note_LCL457_280_2"><sup>2</sup></a> sic naves, quamvis plenis velis eant, videntur tamen stare. Erit qui demonstret aliquando in quibus cometae partibus currant, cur tam seducti a ceteris errent, quanti qualesque sint. Contenti simus inventis; aliquid veritati et posteri conferant.</p>
<p><span class="br"></span><span class="lineNumber">1</span><span class="br"></span>26. “Per stellas,” inquit, “ulteriora non cernimus; per cometas aciem transmittimus.” Primum si fit istud, non in ea parte fit qua sidus ipsum est spissi ignis ac solidi, sed qua rarus splendor excurrit et in



</p></section><notes><section class="footnotes"><ul><li class="note" id="note_LCL457_280_1"><a class="footnoteCrossrefLink" href="#target_note_LCL457_280_1" title="Click to highlight in text"><sup class="lineRef">1</sup><span class="italic">missa</span> HEZV Oltramare; <span class="italic">iussa</span> Gercke.</a></li><script type="text/javascript">document.getElementById('note_LCL457_280_1').style.display = "none";</script><li class="note" id="note_LCL457_280_2"><a class="footnoteCrossrefLink" href="#target_note_LCL457_280_2" title="Click to highlight in text"><sup class="lineRef">2</sup>Fortunatus, Gercke, Oltramare for <span class="italic">afflant</span> HPEZ; <span class="italic">afficiat</span> ABV.</a></li><script type="text/javascript">document.getElementById('note_LCL457_280_2').style.display = "none";</script></ul></section></notes></section>