<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

vetera finiri. Aqua et ignis terrenis dominantur; ex his ortus, ex his interitus est. Ergo, quandoque placuere res novae<a class="footnoteLink" href="#note_LCL450_286_1" id="target_note_LCL450_286_1"><sup>1</sup></a> mundo, sic in nos mare emittitur desuper, ut fervor ignisque cum aliud genus exitii placuit.</p>
<p><span class="br"></span><span class="lineNumber">1</span><span class="br"></span>29. Berosos, qui Belum<a class="footnoteLink" href="#note_LCL450_286_2" id="target_note_LCL450_286_2"><sup>2</sup></a> interpretatus est, ait ista cursu siderum fieri. Adeo quidem affirmat ut conflagrationi atque diluvio tempus assignet. Arsura enim terrena contendit, quandoque omnia sidera quae nunc diversos agunt cursus in Cancrum convenerint,
sic sub eodem posita vestigio ut recta linea exire per orbes omnium possit; inundationem futuram,
cum eadem siderum turba in Capricornum convenerit.
Illic solstitium, hic bruma conficitur; magnae potentiae signa, quando in ipsa mutatione anni momenta sunt.</p>
<p>Quidam existimant terram quoque concuti et dirupto solo nova fluminum capita detegere, quae
<span class="br"></span><span class="lineNumber">2</span><span class="br"></span>amplius ut e pleno profundant. Et istas ego receperim causas—neque enim ex uno est tanta pernicies—et illam quae in conflagratione nostris placet hoc


</p></section><notes><section class="footnotes"><ul><li class="note" id="note_LCL450_286_1"><a class="footnoteCrossrefLink" href="#target_note_LCL450_286_1" title="Click to highlight in text"><sup class="lineRef">1</sup>Fortunatus for <span class="italic">novo</span> MSS.</a></li><script type="text/javascript">document.getElementById('note_LCL450_286_1').style.display = "none";</script><li class="note" id="note_LCL450_286_2"><a class="footnoteCrossrefLink" href="#target_note_LCL450_286_2" title="Click to highlight in text"><sup class="lineRef">2</sup>Fortunatus for <span class="italic">bellum</span> HPEZ.</a></li><script type="text/javascript">document.getElementById('note_LCL450_286_2').style.display = "none";</script></ul></section></notes></section>