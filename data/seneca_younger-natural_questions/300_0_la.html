<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

quibus aliud haec aetas, aliud quae post nost subibit aspiciet.</p>
<p><span class="br"></span><span class="lineNumber">1</span><span class="br"></span>31. Quando ergo ista in notitiam nostram perducentur? Tarde magna proveniunt, utique si labor cessat. Id quod unum toto agimus animo, nondum perfecimus ut pessimi essemus; adhuc in processu vitia sunt. Invenit luxuria aliquid novi, in quod insaniat; invenit impudicitia novam contumeliam sibi; invenit deliciarum dissolutio et tabes aliquid
<span class="br"></span><span class="lineNumber">2</span><span class="br"></span>adhuc tenerius molliusque, quo pereat. Nondum satis robur omne proiecimus; adhuc quicquid est boni moris extinguimus. Levitate et politura corporum muliebres munditias antecessimus, colores meretricios matronis quidem non induendos viri sumimus, tenero et molli ingressu suspendimus gradum (non ambulamus sed incedimus), exornamus anulis digitos, in omni articulo gemma disponitur.
<span class="br"></span><span class="lineNumber">3</span><span class="br"></span>Cotidie comminiscimur per quae virilitati fiat iniuria, ut traducatur, quia non potest exui; alius genitalia excidit, alius in obscenam ludi partem fugit et, locatus
ad mortem, infame armaturae genus<a class="footnoteLink" href="#note_LCL457_294_1" id="target_note_LCL457_294_1"><sup>1</sup></a> in quo morbum suum exerceat legit.</p>
<p><span class="br"></span><span class="lineNumber">1</span><span class="br"></span>32. Miraris si nondum sapientia omne opus suum implevit! Nondum tota se nequitia protulit; adhuc



</p></section><notes><section class="footnotes"><ul><li class="note" id="note_LCL457_294_1"><a class="footnoteCrossrefLink" href="#target_note_LCL457_294_1" title="Click to highlight in text"><sup class="lineRef">1</sup><span class="italic">armaturae genus</span> Housman, Gercke, Oltramare for <span class="italic">armatur. egenus</span> HPEZ; <span class="italic">armatur et genus</span> ABV.</a></li><script type="text/javascript">document.getElementById('note_LCL457_294_1').style.display = "none";</script></ul></section></notes></section>