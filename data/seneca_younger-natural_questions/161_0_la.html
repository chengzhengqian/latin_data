<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

falsa memoraveris.<a class="footnoteLink" href="#note_LCL457_16_1" id="target_note_LCL457_16_1"><sup>1</sup></a> Si vera sunt, coram magno teste laudatus es; si falsa, sine teste derisus es.</p>
<p>19. Possum et ipse nunc videri te aut captare aut experiri; utrumlibet crede et omnes timere a me incipe. Vergilianum illud exaudi</p>
<blockquote><p><span class="line">nusquam tuta fides,</span><span class="linebreak"></span></p></blockquote>
<p class="noindent">aut Ovidianum</p>
<blockquote><p><span class="line">in facinus iurasse putes,</span><span class="linebreak"></span>
<span class="line">qua terra patet, fera regnat Erinys,</span><span class="linebreak"></span></p></blockquote>
<p class="noindent">aut illud Menandri (quis enim non in hoc magnitudinem
ingenii sui concitavit, detestatus consensum humani generis tendentis ad vitia): omnes ait malos vivere et in scaenam velut rusticus poeta prosiluit; non senem excipit, non puerum, non feminam, non virum, et adicit non singulos peccare nec paucos, sed iam<a class="footnoteLink" href="#note_LCL457_16_2" id="target_note_LCL457_16_2"><sup>2</sup></a> scelus esse contextum.</p>
<p>20. Fugiendum ergo et in se recedendum est; immo etiam a se recedendum. Hoc tibi, etsi dividimur
mari, praestare temptabo ut subinde te iniecta manu ad meliora perducam, et, ne solitudinem sentias, hinc tecum miscebo sermones. Erimus una, qua






</p></section><notes><section class="footnotes"><ul><li class="note" id="note_LCL457_16_1"><a class="footnoteCrossrefLink" href="#target_note_LCL457_16_1" title="Click to highlight in text"><sup class="lineRef">1</sup><span class="italic">memoraverim</span> HPEZ.</a></li><script type="text/javascript">document.getElementById('note_LCL457_16_1').style.display = "none";</script><li class="note" id="note_LCL457_16_2"><a class="footnoteCrossrefLink" href="#target_note_LCL457_16_2" title="Click to highlight in text"><sup class="lineRef">2</sup>Warmington suggests <span class="italic">vitam</span> or <span class="italic">vitam iam.</span></a></li><script type="text/javascript">document.getElementById('note_LCL457_16_2').style.display = "none";</script></ul></section></notes></section>