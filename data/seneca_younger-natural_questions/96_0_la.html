<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

Quia opposita sunt nubibus et e caelo cadentibus per haec transeundum est.</p>
<p><span class="br"></span><span class="lineNumber">1</span><span class="br"></span>59. Intellego quid dudum desideres, quid efflagites.
“Malo,” inquis, “fulmina non timere quam nosse; itaque alios doce quemadmodum fiant; ego mihi metum illorum excuti volo, non naturam indicari.”</p>
<p><span class="br"></span><span class="lineNumber">2</span><span class="br"></span>Sequor quo vocas. Omnibus enim rebus omnibusque sermonibus aliquid salutare miscendum est. Cum imus per occulta naturae, cum divina tractamus, vindicandus est a malis suis animus ac subinde firmandus,
quod etiam eruditis et hoc unum agentibus necessarium est, non ut effugiamus ictus rerum—undique
enim in nos tela iaciuntur—sed ut fortiter
<span class="br"></span><span class="lineNumber">3</span><span class="br"></span>constanterque patiamur. Invicti esse possumus, inconcussi non possumus. Quamquam interim spes subit, inconcussos quoque esse nos posse. “Quemadmodum?”
inquis. Contemne mortem, et omnia quae ad mortem ducunt contempta sunt, sive illa bella sunt, sive naufragia, seu morsus ferarum, seu
<span class="br"></span><span class="lineNumber">4</span><span class="br"></span>ruinarum subito lapsu procidentium pondera. Numquid
facere amplius possunt quam ut corpus ab animo resolvant? Hoc nulla diligentia evitat, nulla felicitas donat, nulla potentia evincit. Talia fors<a class="footnoteLink" href="#note_LCL450_192_1" id="target_note_LCL450_192_1"><sup>1</sup></a> varia formidine disponit; mors omnes aeque vocat;
<span class="br"></span><span class="lineNumber">5</span><span class="br"></span>iratis diis propitiisque moriendum est. Animus ex ipsa desperatione sumatur. Ignavissima animalia, quae natura ad fugam genuit, ubi exitus non patet,

</p></section><notes><section class="footnotes"><ul><li class="note" id="note_LCL450_192_1"><a class="footnoteCrossrefLink" href="#target_note_LCL450_192_1" title="Click to highlight in text"><sup class="lineRef">1</sup><span class="italic">fors</span> supplied by Oltramare; <span class="italic">fortitudine</span> PHFZAV; <span class="italic">formidine</span>
ECB. Alexander suggests <span class="italic">alia varie fortuna disponit.</span></a></li><script type="text/javascript">document.getElementById('note_LCL450_192_1').style.display = "none";</script></ul></section></notes></section>