<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

omnium percussarum arborum contra fulmina astulae
surgunt. Quid quod malarum serpentium et aliorum animalium quibus mortifera vis inest, cum fulmine icta sunt, venenum omne consumitur? “Unde,” inquit, “scis?” In venenatis corporibus vermis non nascitur; fulmine icta intra paucos dies verminant.</p>
<p><span class="br"></span><span class="lineNumber">1</span><span class="br"></span>32. Quid quod futura portendunt, nec unius tantum aut alterius rei signa dant, sed saepe longum<a class="footnoteLink" href="#note_LCL450_150_1" id="target_note_LCL450_150_1"><sup>1</sup></a> fatorum sequentium ordinem nuntiant, et quidem notis<a class="footnoteLink" href="#note_LCL450_150_2" id="target_note_LCL450_150_2"><sup>2</sup></a> evidentibus longeque clarioribus quam si scriberentur?</p>
<p><span class="br"></span><span class="lineNumber">2</span><span class="br"></span>Hoc inter nos et Tuscos, quibus summa est fulgurum
persequendorum scientia, interest: nos putamus, quia nubes collisae sunt, fulmina emitti; ipsi existimant nubes collidi ut fulmina emittantur; nam, cum omnia ad deum referent, in ea opinione sunt tamquam non, quia facta sunt, significent, sed quia significatura sunt, fiant. Eadem tamen ratione fiunt, sive illis significare propositum, sive consequens est.</p>
<p><span class="br"></span><span class="lineNumber">3</span><span class="br"></span>“Quomodo ergo significant, nisi ideo<a class="footnoteLink" href="#note_LCL450_150_3" id="target_note_LCL450_150_3"><sup>3</sup></a> mittuntur?” Quomodo aves non in hoc motae ut nobis occurrerent dextrum auspicium sinistrumque fecerunt. “Et illas,” inquit, “deus movit.” Nimis illum otiosum et



</p></section><notes><section class="footnotes"><ul><li class="note" id="note_LCL450_150_1"><a class="footnoteCrossrefLink" href="#target_note_LCL450_150_1" title="Click to highlight in text"><sup class="lineRef">1</sup><span class="italic">totum</span> ABV.</a></li><script type="text/javascript">document.getElementById('note_LCL450_150_1').style.display = "none";</script><li class="note" id="note_LCL450_150_2"><a class="footnoteCrossrefLink" href="#target_note_LCL450_150_2" title="Click to highlight in text"><sup class="lineRef">2</sup><span class="italic">quidem notis</span> ZT; <span class="italic">qui ei de totis</span> H; <span class="italic">qui eidem totis</span> P; <span class="italic">quidem decretis</span> AV.</a></li><script type="text/javascript">document.getElementById('note_LCL450_150_2').style.display = "none";</script><li class="note" id="note_LCL450_150_3"><a class="footnoteCrossrefLink" href="#target_note_LCL450_150_3" title="Click to highlight in text"><sup class="lineRef">3</sup><span class="italic">a deo</span> ABV.</a></li><script type="text/javascript">document.getElementById('note_LCL450_150_3').style.display = "none";</script></ul></section></notes></section>