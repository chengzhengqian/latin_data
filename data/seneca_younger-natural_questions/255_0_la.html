<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

mare et agitatur;<a class="footnoteLink" href="#note_LCL457_204_1" id="target_note_LCL457_204_1"><sup>1</sup></a> Tyros et ipsa tam movetur quam diluitur.</p>
<p>Hae fere causae redduntur propter quas tremat terra.</p>
<p><span class="br"></span><span class="lineNumber">1</span><span class="br"></span>27. Quaedam tamen propria in hoc Campano motu accidisse narrantur, quorum ratio reddenda est. Diximus<a class="footnoteLink" href="#note_LCL457_204_2" id="target_note_LCL457_204_2"><sup>2</sup></a> sexcentarum ovium gregem exanimatum in Pompeiana regione. Non est quare hoc putes
<span class="br"></span><span class="lineNumber">2</span><span class="br"></span>ovibus illis timore accidisse. Aiunt enim<a class="footnoteLink" href="#note_LCL457_204_3" id="target_note_LCL457_204_3"><sup>3</sup></a> solere post magnos terrarum motus pestilentiam fieri, nec id mirum est. Multa enim mortifera in alto latent. Aer ipse, qui vel terrarum culpa vel pigritia et aeterna nocte torpescit, gravis haurientibus est, vel corruptus internorum ignium vitio, cum e longo situ emissus est, purum hunc liquidumque maculat ac polluit insuetumque ducentibus spiritum affert nova genera morborum.</p>
<p><span class="br"></span><span class="lineNumber">3</span><span class="br"></span>Quid quod aquae quoque inutiles pestilentesque in abdito latent, ut quas numquam usus exerceat, numquam aura liberior everberet? Crassae itaque et gravi caligine sempitemaque tectae nihil nisi pestiferum in se et corporibus nostris contrarium habent. Aer quoque, qui mixtus est illis quique inter illas paludes iacet, cum emersit, late vitium
<span class="br"></span><span class="lineNumber">4</span><span class="br"></span>suum spargit et haurientes necat. Facilius autem pecora sentiunt, in quae primum pestilentia incurrere



</p></section><notes><section class="footnotes"><ul><li class="note" id="note_LCL457_204_1"><a class="footnoteCrossrefLink" href="#target_note_LCL457_204_1" title="Click to highlight in text"><sup class="lineRef">1</sup><span class="italic">agitatur</span> HPEABV; <span class="italic">agitata</span> Z; <span class="italic">agitat</span> Gercke, Oltramare.</a></li><script type="text/javascript">document.getElementById('note_LCL457_204_1').style.display = "none";</script><li class="note" id="note_LCL457_204_2"><a class="footnoteCrossrefLink" href="#target_note_LCL457_204_2" title="Click to highlight in text"><sup class="lineRef">2</sup>Gercke, Oltramare for <span class="italic">aiunt enim</span> MSS.</a></li><script type="text/javascript">document.getElementById('note_LCL457_204_2').style.display = "none";</script><li class="note" id="note_LCL457_204_3"><a class="footnoteCrossrefLink" href="#target_note_LCL457_204_3" title="Click to highlight in text"><sup class="lineRef">3</sup>Gercke, Oltramare for <span class="italic">diximus</span> MSS.</a></li><script type="text/javascript">document.getElementById('note_LCL457_204_3').style.display = "none";</script></ul></section></notes></section>