<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

calidi fumidique natura emissa terris in nubes incidit et diu in illarum sinu volutata est, novissime erumpit <span class="br"></span><span class="lineNumber">4</span><span class="br"></span>et, quia vires non habet, splendor est. At ubi illa fulgura plus habuere materiae et maiore impetu arserunt, non apparent tantum, sed decidunt. Quaedam existimant utique fulmen reverti, quidam subsidere ubi alimenta praegravaverunt et fulmen ictu languidiore delatum est.</p>
<p><span class="br"></span><span class="lineNumber">1</span><span class="br"></span>58. At quare fulmen subitum apparet nec continuatur
assiduus ignis? Quia celere<a class="footnoteLink" href="#note_LCL450_190_1" id="target_note_LCL450_190_1"><sup>1</sup></a> mirique motus simul et nubes rumpit et aera incendit, deinde desinit
flamma motu quiescente. Non enim assiduus est spiritus cursus, ut ignis possit extendi. Sed quotiens fortius ipsa iactatione se accendit, fugiendi impetum capit; deinde, cum evasit et pugna desinit, ex eadem causa modo usque ad terram profertur, modo ante dissolvitur, si minore vi pressus est.</p>
<p><span class="br"></span><span class="lineNumber">2</span><span class="br"></span>Quare oblique fertur? Quia spiritu constat (spiritus autem obliquus est flexuosusque), et quia natura ignem sursum vocat, iniuria deorsum premit; incipit autem obliquum esse iter, dum<a class="footnoteLink" href="#note_LCL450_190_2" id="target_note_LCL450_190_2"><sup>2</sup></a> neutra vis alteri cedit et ignis in superiora nititur, in inferiora deprimitur.</p>
<p><span class="br"></span><span class="lineNumber">3</span><span class="br"></span>Quare frequenter cacumina montium feriuntur?


</p></section><notes><section class="footnotes"><ul><li class="note" id="note_LCL450_190_1"><a class="footnoteCrossrefLink" href="#target_note_LCL450_190_1" title="Click to highlight in text"><sup class="lineRef">1</sup>Gercke, Oltramare for <span class="italic">celer est</span> PλA<sup>2</sup>; <span class="italic">celerrimum</span> A<sup>1</sup>; <span class="italic">celerum est</span> HFZLV; <span class="italic">celer ignis undique</span> ET (instead of <span class="italic">celere mirique</span>).</a></li><script type="text/javascript">document.getElementById('note_LCL450_190_1').style.display = "none";</script><li class="note" id="note_LCL450_190_2"><a class="footnoteCrossrefLink" href="#target_note_LCL450_190_2" title="Click to highlight in text"><sup class="lineRef">2</sup><span class="italic">interdum</span> P; <span class="italic">interdum dum</span> λ; <span class="italic">interdum autem</span> AV (instead of <span class="italic">iter dum</span>).</a></li><script type="text/javascript">document.getElementById('note_LCL450_190_2').style.display = "none";</script></ul></section></notes></section>