<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent noindent">

ferri, alia sursum, alia deorsum varie concursantia.
<span class="br"></span><span class="lineNumber">3</span><span class="br"></span>Ergo, ut parum diligenter comprehendet quod vult qui dixerit, “fluctus est maris agitatio,” quia tranquillum quoque agitatur, at ille abunde sibi caverit cuius definitio haec fuerit: “fluctus est maris in unam partem agitatio,” sic in hac quoque re quam cum maxime<a class="footnoteLink" href="#note_LCL457_76_1" id="target_note_LCL457_76_1"><sup>1</sup></a> quaerimus non circumscribetur qui ita se gesserit ut dicat: “ventus est fluens in unam partem aer,” aut: “aer fluens impetu,” aut: “vis aeris in unam partem euntis,”<a class="footnoteLink" href="#note_LCL457_76_2" id="target_note_LCL457_76_2"><sup>2</sup></a> aut: “cursus aeris aliquo concitatior.”</p>
<p><span class="br"></span><span class="lineNumber">4</span><span class="br"></span>Scio quid responderi pro altera definitione possit. Quid necesse est adicere te “in unam partem”? Utique enim quod fluit in unam partem fluit; nemo aquam fluere dicit, si tantum intra se movetur, sed si aliquo ferter; potest ergo aliquid moveri et non fluere et e contrario non potest fluere nisi in unam partem.</p>
<p><span class="br"></span><span class="lineNumber">5</span><span class="br"></span>Sed sive haec brevitas satis a calumnia tuta est, hac utamur; sive aliquis circumspectior est, verbo non parcat cuius adiectio cavillationem omnem poterit excludere. Nunc ad ipsam rem accedamus, quoniam satis de formula disputatum est.</p>
<p><span class="br"></span><span class="lineNumber">1</span><span class="br"></span>2. Democritus ait, cum in angusto inani multa sint corpuscula, quae ille atomos vocat, sequi ventum; at contra quietum et placidum aeris statum esse, cum


</p></section><notes><section class="footnotes"><ul><li class="note" id="note_LCL457_76_1"><a class="footnoteCrossrefLink" href="#target_note_LCL457_76_1" title="Click to highlight in text"><sup class="lineRef">1</sup><span class="italic">nunc maxime</span> ABV.</a></li><script type="text/javascript">document.getElementById('note_LCL457_76_1').style.display = "none";</script><li class="note" id="note_LCL457_76_2"><a class="footnoteCrossrefLink" href="#target_note_LCL457_76_2" title="Click to highlight in text"><sup class="lineRef">2</sup><span class="italic">fluentis</span> ABV.</a></li><script type="text/javascript">document.getElementById('note_LCL457_76_2').style.display = "none";</script></ul></section></notes></section>