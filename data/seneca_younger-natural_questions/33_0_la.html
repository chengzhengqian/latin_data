<section class="div1 language" lang="la"><header><hgroup><h1>Seneca</h1></hgroup></header><section class="div2">
<p><span class="br"></span><span class="lineNumber">1</span><span class="br"></span>9. Nunc de virgis dicendum est, quas non minus pictas variasque aeque pluviarum signa solemus accipere.<a class="footnoteLink" href="#note_LCL450_66_1" id="target_note_LCL450_66_1"><sup>1</sup></a> In quibus non multum operae consumendum
est, quia virgae nihil aliud sunt quam imperfecti
arcus. Nam facies illis est quidem picta sed nihil curvati habens; in rectum iacent.</p>
<p><span class="br"></span><span class="lineNumber">2</span><span class="br"></span>Fiunt autem iuxta solem fere in nube umida et iam se spargente. Itaque idem est in illis qui in arcu color; tantum figura mutatur, quia nubium quoque in quibus extenduntur alia est.</p>
<p><span class="br"></span><span class="lineNumber">1</span><span class="br"></span>10. Similis varietas in coronis est; sed hoc differunt quod coronae ubique fiunt ubicumque sidus est, arcus non nisi contra solem, virgae non nisi in vicinia solis. Possum et hoc modo differentiam omnium reddere: coronam si diviseris, arcus erit; si direxeris, virga. In omnibus color multiplex, ex caeruleo fulvoque varius. Virgae soli tantum adiacent; arcus solares lunaresque sunt; coronae omnium siderum.</p>
<p><span class="br"></span><span class="lineNumber">1</span><span class="br"></span>11. Aliud quoque virgarum genus apparet, cum radii per angusta foramina nubium tenues et intenti distantesque inter se diriguntur. Et ipsi signa imbrium sunt.</p>
<p><span class="br"></span><span class="lineNumber">2</span><span class="br"></span>Quomodo nunc me hoc loco geram? Quid vocem? Imagines solis?<a class="footnoteLink" href="#note_LCL450_66_2" id="target_note_LCL450_66_2"><sup>2</sup></a> Historici soles vocant et binos ternosque apparuisse memoriae tradunt. Graeci


</p></section><notes><section class="footnotes"><ul><li class="note" id="note_LCL450_66_1"><a class="footnoteCrossrefLink" href="#target_note_LCL450_66_1" title="Click to highlight in text"><sup class="lineRef">1</sup><span class="italic">aspicere</span> A.</a></li><script type="text/javascript">document.getElementById('note_LCL450_66_1').style.display = "none";</script><li class="note" id="note_LCL450_66_2"><a class="footnoteCrossrefLink" href="#target_note_LCL450_66_2" title="Click to highlight in text"><sup class="lineRef">2</sup><span class="italic">imagines? soles?</span> Leo; <span class="italic">solesne an imagines solis</span> Garrod.</a></li><script type="text/javascript">document.getElementById('note_LCL450_66_2').style.display = "none";</script></ul></section></notes></section>