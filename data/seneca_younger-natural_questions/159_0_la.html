<section class="div1 language" lang="la"><header><hgroup><h1>Seneca</h1></hgroup></header><section class="div2">
<p>13. Ad hoc exemplar componere. Cum quis ad te adulator accesserit, dicito: “Vis tu ista verba, quae iam ab alio magistratu ad alium cum lictoribus transeunt, ferre ad aliquem qui, paria facturus, vult quicquid dixeris<a class="footnoteLink" href="#note_LCL457_12_1" id="target_note_LCL457_12_1"><sup>1</sup></a> audire? Ego nec decipere volo, nec decipi possum; laudari me a vobis, nisi laudaretis etiam malos, vellem.” Quid autem necesse est in hoc descendere ut te petere comminus possint? Longum inter vos intervallum sit.</p>
<p>14. Cum cupieris bene laudari, quare hoc ulli debeas? Ipse te lauda. Dic: “Liberalibus me studiis tradidi. Quamquam paupertas alia suaderet<a class="footnoteLink" href="#note_LCL457_12_2" id="target_note_LCL457_12_2"><sup>2</sup></a> et ingenium eo duceret<a class="footnoteLink" href="#note_LCL457_12_3" id="target_note_LCL457_12_3"><sup>3</sup></a> ubi praesens studii pretium est, ad gratuita carmina deflexi me et ad salutare philosophiae contuli studium.</p>
<p>15. Ostendi in omne pectus cadere virtutem et, eluctatus natalium angustias
nec sorte me sed animo mensus, par maximis steti. Non mihi in amicitia<a class="footnoteLink" href="#note_LCL457_12_4" id="target_note_LCL457_12_4"><sup>4</sup></a> Gaetulici Gaius fidem eripuit. Non in aliorum persona infeliciter amatorum






</p></section><notes><section class="footnotes"><ul><li class="note" id="note_LCL457_12_1"><a class="footnoteCrossrefLink" href="#target_note_LCL457_12_1" title="Click to highlight in text"><sup class="lineRef">1</sup><span class="italic">dixeris</span> Gronovius, Alexander for <span class="italic">dixerit</span> HP Oltramare; <span class="italic">dixit</span> Z; <span class="italic">dixerim</span> Gercke.</a></li><script type="text/javascript">document.getElementById('note_LCL457_12_1').style.display = "none";</script><li class="note" id="note_LCL457_12_2"><a class="footnoteCrossrefLink" href="#target_note_LCL457_12_2" title="Click to highlight in text"><sup class="lineRef">2</sup><span class="italic">alias vaderet</span> HPE.</a></li><script type="text/javascript">document.getElementById('note_LCL457_12_2').style.display = "none";</script><li class="note" id="note_LCL457_12_3"><a class="footnoteCrossrefLink" href="#target_note_LCL457_12_3" title="Click to highlight in text"><sup class="lineRef">3</sup>Muret, Oltramare; <span class="italic">obduceret</span> MSS.</a></li><script type="text/javascript">document.getElementById('note_LCL457_12_3').style.display = "none";</script><li class="note" id="note_LCL457_12_4"><a class="footnoteCrossrefLink" href="#target_note_LCL457_12_4" title="Click to highlight in text"><sup class="lineRef">4</sup><span class="italic">inimicitia</span> EJ<sup>2</sup>.</a></li><script type="text/javascript">document.getElementById('note_LCL457_12_4').style.display = "none";</script></ul></section></notes></section>