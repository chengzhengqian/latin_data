<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

Cotidianum istud et sine effectu iurgium est. Litigemus
tamen, etiamsi superior futura est; pugnantes ac reluctantes vincat.</p>
<p><span class="br"></span><span class="lineNumber">2</span><span class="br"></span>Quid porro? Hanc ipsam inspectionem naturae nihil iudicas ad id quod vis conferre? Cum quaerimus quomodo nix fiat et dicimus illam pruinae<a class="footnoteLink" href="#note_LCL457_64_1" id="target_note_LCL457_64_1"><sup>1</sup></a> similem habere naturam, plus illi spiritus quam aquae inesse, non putas exprobrari illis, cum emere aquam turpe sit, si ne<a class="footnoteLink" href="#note_LCL457_64_2" id="target_note_LCL457_64_2"><sup>2</sup></a> aquam quidem emunt?</p>
<p><span class="br"></span><span class="lineNumber">3</span><span class="br"></span>Nos vero quaeramus potius quomodo fiant nives quam quomodo serventur, quoniam, non contenti vina diffundere, veteraria per sapores aetatesque disponere, invenimus quomodo stiparemus<a class="footnoteLink" href="#note_LCL457_64_3" id="target_note_LCL457_64_3"><sup>3</sup></a> nivem, ut ea aestatem evinceret et contra anni fervorem defenderetur loci frigore. Quid hac diligentia consecuti
sumus? Nempe ut gratuitam mercemur aquam. Nobis dolet quod spiritum, quod solem emere non possumus, quod hic aer etiam delicatis divitibusque ex facili nec emptus venit. O quam nobis male est quod quicquam a rerum natura in
<span class="br"></span><span class="lineNumber">4</span><span class="br"></span>medio relictum est! Hoc quod illa fluere et patere omnibus voluit, cuius haustum vitae publicum fecit, hoc quod tam homini quam feris avibusque et inertissimis 
animalibus in usum large ac beate profudit, contra se ingeniosa luxuria redegit ad pretium, adeo nihil illi potest placere nisi carum. Unum hoc erat quod divites in aequum turbae deduceret, quo non



</p></section><notes><section class="footnotes"><ul><li class="note" id="note_LCL457_64_1"><a class="footnoteCrossrefLink" href="#target_note_LCL457_64_1" title="Click to highlight in text"><sup class="lineRef">1</sup><span class="italic">pluvie</span> ABV.</a></li><script type="text/javascript">document.getElementById('note_LCL457_64_1').style.display = "none";</script><li class="note" id="note_LCL457_64_2"><a class="footnoteCrossrefLink" href="#target_note_LCL457_64_2" title="Click to highlight in text"><sup class="lineRef">2</sup><span class="italic">sine</span> PZ; <span class="italic">si nec</span> AV.</a></li><script type="text/javascript">document.getElementById('note_LCL457_64_2').style.display = "none";</script><li class="note" id="note_LCL457_64_3"><a class="footnoteCrossrefLink" href="#target_note_LCL457_64_3" title="Click to highlight in text"><sup class="lineRef">3</sup><span class="italic">isti paremus</span> HPZ; <span class="italic">istis paremus</span> ES.</a></li><script type="text/javascript">document.getElementById('note_LCL457_64_3').style.display = "none";</script></ul></section></notes></section>