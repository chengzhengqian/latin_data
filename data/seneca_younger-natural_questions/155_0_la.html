<section class="div1 language" lang="la"><header><hgroup><h1>Seneca</h1></hgroup></header><section class="div2">
<p>3. Fac ergo, mi Lucili, quod facere consuesti; a turba te, quantum potes, separa, ne adulatoribus latus praebeas. Artifices sunt ad captandos superiores; par illis, etiamsi bene caveris, non eris. Sed, mihi crede, proditioni, si capieris,<a class="footnoteLink" href="#note_LCL457_4_1" id="target_note_LCL457_4_1"><sup>1</sup></a> ipse te trades.</p>
<p>4. Habent hoc in se naturale blanditiae: etiam cum reiciuntur placent. Saepe exclusae novissime recipiuntur;
hoc enim ipsum imputant quod repelluntur, et subigi ne contumelia quidem possunt. Incredibile est quod dicturus sum, sed tamen verum: ea maxime quisque patet, qua petitur. Fortasse enim ideo, quia patet, petitur.<a class="footnoteLink" href="#note_LCL457_4_2" id="target_note_LCL457_4_2"><sup>2</sup></a></p>
<p>5. Sic ergo formare ut scias non posse te consequi ut sis impenetrabilis;<a class="footnoteLink" href="#note_LCL457_4_3" id="target_note_LCL457_4_3"><sup>3</sup></a> cum omnia caveris, per ornamenta ferieris.<a class="footnoteLink" href="#note_LCL457_4_4" id="target_note_LCL457_4_4"><sup>4</sup></a> Alius adulatione
clam utetur, parce; alius ex aperto, palam, rusticitate simulata, quasi simplicitas illa, non ars sit. Plancus, artifex ante Villeium<a class="footnoteLink" href="#note_LCL457_4_5" id="target_note_LCL457_4_5"><sup>5</sup></a> maximus, aiebat non esse occulte nec ex dissimulato blandiendum. “Perit,” inquit, “procari, si latet.”</p>
<p>6. Plurimum adulator, cum deprehensus est, proficit; plus etiamnunc,
si obiurgatus est, si erubuit. Futuros multos







</p></section><notes><section class="footnotes"><ul><li class="note" id="note_LCL457_4_1"><a class="footnoteCrossrefLink" href="#target_note_LCL457_4_1" title="Click to highlight in text"><sup class="lineRef">1</sup><span class="italic">si patueris</span> Garrod.</a></li><script type="text/javascript">document.getElementById('note_LCL457_4_1').style.display = "none";</script><li class="note" id="note_LCL457_4_2"><a class="footnoteCrossrefLink" href="#target_note_LCL457_4_2" title="Click to highlight in text"><sup class="lineRef">2</sup>Alexander agrees with Axelson in deleting <span class="italic">fortasse . . . petitur.</span></a></li><script type="text/javascript">document.getElementById('note_LCL457_4_2').style.display = "none";</script><li class="note" id="note_LCL457_4_3"><a class="footnoteCrossrefLink" href="#target_note_LCL457_4_3" title="Click to highlight in text"><sup class="lineRef">3</sup><span class="italic">ne si is penetrabilis</span> Z.</a></li><script type="text/javascript">document.getElementById('note_LCL457_4_3').style.display = "none";</script><li class="note" id="note_LCL457_4_4"><a class="footnoteCrossrefLink" href="#target_note_LCL457_4_4" title="Click to highlight in text"><sup class="lineRef">4</sup>Oltramare; <span class="italic">fieris</span> Z; <span class="italic">fiet</span> most MSS., Gercke.</a></li><script type="text/javascript">document.getElementById('note_LCL457_4_4').style.display = "none";</script><li class="note" id="note_LCL457_4_5"><a class="footnoteCrossrefLink" href="#target_note_LCL457_4_5" title="Click to highlight in text"><sup class="lineRef">5</sup><span class="italic">Villeium</span> HP Oltramare; <span class="italic">villeum</span> G; <span class="italic">Vitellium</span> Z; <span class="italic">Suillium</span>
Gercke.</a></li><script type="text/javascript">document.getElementById('note_LCL457_4_5').style.display = "none";</script></ul></section></notes></section>