<section class="div1 language" lang="la"><header><hgroup><h1>Seneca</h1></hgroup></header><section class="div2">
<p class="noindent">fremit, quae diu pulsata convellit ac iactat eo acrior
<span class="br"></span><span class="lineNumber">3</span><span class="br"></span>quo cum mora valentiore luctatus est. Deinde, cum circa perlustravit omne quo tenebatur nec potuit evadere, inde, quo maxime impactus est, resilit et aut per occulta dividitur ipso terrae motu raritate facta, aut per novum vulnus emicuit; ita eius non potest vis tanta cohiberi nec ventum tenet ulla compages. Solvit enim quodcumque vinculum et onus omne fert secum infususque per minima laxamentum sibi parat<a class="footnoteLink" href="#note_LCL457_180_1" id="target_note_LCL457_180_1"><sup>1</sup></a> et indomita naturae potentia liberat se,<a class="footnoteLink" href="#note_LCL457_180_2" id="target_note_LCL457_180_2"><sup>2</sup></a> utique cum concitatus sibi ius suum vindicat.</p>
<p><span class="br"></span><span class="lineNumber">4</span><span class="br"></span>Spiritus vero invicta res est; nihil erit quod</p>
<blockquote><p><span class="line">Luctantes ventos tempestatesque sonoras</span><span class="linebreak"></span>
<span class="line">Imperio premat ac vinclis et carcere frenet.</span><span class="linebreak"></span></p></blockquote>
<span class="br"></span><span class="lineNumber">5</span><span class="br"></span><p class="noindent">Sine dubio poetae hunc voluerunt videri carcerem in quo sub terra clausi laterent; sed hoc non intellexerunt
nec id quod clausum est esse adhuc ventum, nec id quod ventus est posse iam claudi. Nam quod in clauso est quiescit et aeris statio est; omnis in fuga ventus est.</p>
<p><span class="br"></span><span class="lineNumber">6</span><span class="br"></span>Etiamnunc et illud accedit his argumentis per quod appareat motum effici spiritu,<a class="footnoteLink" href="#note_LCL457_180_3" id="target_note_LCL457_180_3"><sup>3</sup></a> quod corpora quoque nostra non aliter tremunt quam si spiritum





</p></section><notes><section class="footnotes"><ul><li class="note" id="note_LCL457_180_1"><a class="footnoteCrossrefLink" href="#target_note_LCL457_180_1" title="Click to highlight in text"><sup class="lineRef">1</sup><span class="italic">sibi parat</span> Pincianus, Gercke, Oltramare for <span class="italic">superat</span> MSS.</a></li><script type="text/javascript">document.getElementById('note_LCL457_180_1').style.display = "none";</script><li class="note" id="note_LCL457_180_2"><a class="footnoteCrossrefLink" href="#target_note_LCL457_180_2" title="Click to highlight in text"><sup class="lineRef">2</sup><span class="italic">se</span> added by Haase, Gercke, Oltramare; <span class="italic">liberat. Est utique cum</span> HPAV.</a></li><script type="text/javascript">document.getElementById('note_LCL457_180_2').style.display = "none";</script><li class="note" id="note_LCL457_180_3"><a class="footnoteCrossrefLink" href="#target_note_LCL457_180_3" title="Click to highlight in text"><sup class="lineRef">3</sup><span class="italic">effici spiritu</span> Z Oltramare; <span class="italic">efficit spiritus</span> HPEABV.</a></li><script type="text/javascript">document.getElementById('note_LCL457_180_3').style.display = "none";</script></ul></section></notes></section>