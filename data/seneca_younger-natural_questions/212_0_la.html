<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

in vestra domo. Sed occupet nullum molientes malum!</p>
<p>Hoc vero quid aliud quis dixerit quam insaniam, circumferre pericula et ruere in ignotos, iratum sine iniuria occurrentia devastantem, ac ferarum more occidere quem non oderis? Illis tamen in ultionem aut ex fame morsus est; nos sine ulla parsimonia nostri alienique sanguinis movemus manum et navigia deducimus, salutem committimus fluctibus, secundos optamus ventos, quorum felicitas est ad bella perferri.
<span class="br"></span><span class="lineNumber">10</span><span class="br"></span>Quousque nos mala nostra rapuerunt? Parum est intra orbem suum furere. Sic Persarum rex stolidissimus in Graeciam traiciet,<a class="footnoteLink" href="#note_LCL457_118_1" id="target_note_LCL457_118_1"><sup>1</sup></a> quam exercitus non vincet, cum impleverit. Sic Alexander ulterior<a class="footnoteLink" href="#note_LCL457_118_2" id="target_note_LCL457_118_2"><sup>2</sup></a>
Bactris et Indis volet quaeretque quid sit ultra magnum mare et indignabitur esse aliquid ultimum
sibi. Sic Crassum avaritia Parthis dabit; non horrebit revocantis diras<a class="footnoteLink" href="#note_LCL457_118_3" id="target_note_LCL457_118_3"><sup>3</sup></a> tribuni, non tempestates
longissimi maris, non circa Euphratem praesaga







</p></section><notes><section class="footnotes"><ul><li class="note" id="note_LCL457_118_1"><a class="footnoteCrossrefLink" href="#target_note_LCL457_118_1" title="Click to highlight in text"><sup class="lineRef">1</sup><span class="italic">traiciet</span> Haase, Gercke, Oltramare for <span class="italic">traiecit</span> most MSS.</a></li><script type="text/javascript">document.getElementById('note_LCL457_118_1').style.display = "none";</script><li class="note" id="note_LCL457_118_2"><a class="footnoteCrossrefLink" href="#target_note_LCL457_118_2" title="Click to highlight in text"><sup class="lineRef">2</sup><span class="italic">ulteriora</span> Gercke.</a></li><script type="text/javascript">document.getElementById('note_LCL457_118_2').style.display = "none";</script><li class="note" id="note_LCL457_118_3"><a class="footnoteCrossrefLink" href="#target_note_LCL457_118_3" title="Click to highlight in text"><sup class="lineRef">3</sup><span class="italic">minas</span> Z.</a></li><script type="text/javascript">document.getElementById('note_LCL457_118_3').style.display = "none";</script></ul></section></notes></section>