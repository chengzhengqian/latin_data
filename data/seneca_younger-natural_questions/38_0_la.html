<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
<span class="br"></span><span class="lineNumber">4</span><span class="br"></span>Itaque velut igne continuo totum iter signat, quia visus nostri tarditas non subsequitur momenta currentis, sed videt simul et unde exiluerit et quo pervenerit. Quod fit in fulmine. Longus nobis videtur ignis eius, quia cito spatium suum<a class="footnoteLink" href="#note_LCL450_76_1" id="target_note_LCL450_76_1"><sup>1</sup></a> transilit et oculis nostris occurrit universum per quod deiectus est. At ille non est extenti corporis per omne qua venit; neque enim tam longa et extenuata in impetum
valent.</p>
<p><span class="br"></span><span class="lineNumber">5</span><span class="br"></span>Quomodo ergo prosiliunt? Attritu aeris ignis incensus vento praeceps impellitur. Non semper tamen vento attrituve fit; nonnumquam et aliqua opportunitate aeris nascitur. Multa enim sunt in sublimi sicca calida terrena, inter quae oritur et pabulum suum subsequens defluit ideoque velociter rapitur.</p>
<p><span class="br"></span><span class="lineNumber">6</span><span class="br"></span>At quare color diversus est? Quia refert quale sit id quod incenditur, quantum et quam vehemens quo incenditur. Ventum autem significant eiusmodi lapsus, et quidem ab ea parte qua erumpunt.</p>
<p><span class="br"></span><span class="lineNumber">1</span><span class="br"></span>15. “Fulgores,” inquis, “quomodo fiunt quos Graeci σέλα appellant?” Multis, ut aiunt, modis. Potest illos ventorum vis edere; potest superioris caeli fervor, nam, cum late fusus sit ignis, inferiora aliquando, si sunt idonea accendi, corripit; potest

</p></section><notes><section class="footnotes"><ul><li class="note" id="note_LCL450_76_1"><a class="footnoteCrossrefLink" href="#target_note_LCL450_76_1" title="Click to highlight in text"><sup class="lineRef">1</sup><span class="italic">suum</span> Z Oltramare; <span class="italic">sursum</span> HPABV; <span class="italic">suum sursum</span> K.</a></li><script type="text/javascript">document.getElementById('note_LCL450_76_1').style.display = "none";</script></ul></section></notes></section>