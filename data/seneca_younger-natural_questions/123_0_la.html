<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

effert secum immensam animalium turbam, horridam
<span class="br"></span><span class="lineNumber">2</span><span class="br"></span>aspici et turpem ac noxiam gustu. Certe cum in Caria circa Idymum urbem talis exiluisset unda, perierunt quicumque illos ederant pisces quos ignoto ante eam diem caelo novus amnis ostendit. Nec id mirum. Erant enim pinguia et differta, ut ex longo otio, corpora, ceterum inexercitata et tenebris saginata et lucis expertia, ex qua salubritas ducitur.
<span class="br"></span><span class="lineNumber">3</span><span class="br"></span>Nasci autem posse pisces in illo terrarum profundo sit indicium quod anguillae latebrosis locis nascuntur, gravis et ipsae cibus ob ignaviam, utique si altitudo illas luti penitus abscondit.</p>
<p><span class="br"></span><span class="lineNumber">4</span><span class="br"></span>Habet ergo non tantum venas aquarum terra, ex quibus conrivatis flumina effici possint, sed amnes magnitudinis vastae, quorum aliis semper in occulto cursus est, donec aliquo sinu terrae devorentur; alii sub aliquo lacu emergunt. Nam quis ignorat esse quaedam stagna sine fundo? Quorsus hoc pertinet? Ut appareat hanc aquam magnis amnibus aeternam esse materiam, cuius non tanguntur extrema, sicut fluminum fontes.</p>
<p><span class="br"></span><span class="lineNumber">1</span><span class="br"></span>20. At quare aquis sapor varius? Propter quattuor
causas. Ex solo prima est per quod fertur; secunda ex eodem, si mutatione<a class="footnoteLink" href="#note_LCL450_246_1" id="target_note_LCL450_246_1"><sup>1</sup></a> eius nascitur;

</p></section><notes><section class="footnotes"><ul><li class="note" id="note_LCL450_246_1"><a class="footnoteCrossrefLink" href="#target_note_LCL450_246_1" title="Click to highlight in text"><sup class="lineRef">1</sup><span class="italic">si mutatione</span> Gronovius, Oltramare for <span class="italic">simulatione</span> PEZ; <span class="italic">similitudine</span> AB V.</a></li><script type="text/javascript">document.getElementById('note_LCL450_246_1').style.display = "none";</script></ul></section></notes></section>