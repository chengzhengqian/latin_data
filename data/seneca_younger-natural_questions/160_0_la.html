<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

Messallina<a class="footnoteLink" href="#note_LCL457_14_1" id="target_note_LCL457_14_1"><sup>1</sup></a> et Narcissus, diu publici hostes antequam
sui, propositum meum potuerunt evertere. Cervicem pro fide opposui. Nullum verbum mihi quod non salva bona conscientia procederet excussum est. Pro amicis omnia timui, pro me nihil, nisi ne parum bonus amicus fuissem.</p>
<p>16. Non mihi muliebres
fluxere lacrimae; non e manibus ullius supplex pependi; nihil indecorum nec bono nec viro feci. Periculis meis maior, paratus ire in ea quae minabantur,
egi gratias fortunae quod experiri voluisset quanti aestimarem fidem; non debebat mihi parvo res tanta constare. Ne examinavi<a class="footnoteLink" href="#note_LCL457_14_2" id="target_note_LCL457_14_2"><sup>2</sup></a> quidem diu, neque enim paria pendebant, utrum satius esset me perire pro fide an fidem pro me.</p>
<p>17. Non praecipiti impetu in ultimum consilium, quo me eriperem furori potentium, misi. Videbam apud Gaium tormenta, videbam ignes, sciebam olim sub illo in eum statum res humanas decidisse ut inter misericordiae
exempla<a class="footnoteLink" href="#note_LCL457_14_3" id="target_note_LCL457_14_3"><sup>3</sup></a> haberentur occisi; non tamen ferro incubui nec in mare aperto ore desilui, ne viderer pro fide tantum mori posse.‚Äù</p>
<p>18. Adice invictum muneribus animum et in tanto avaritiae certamine numquam suppositam manum lucro; adice victus parsimoniam, sermonis modestiam, adversus minores humanitatem, adversus maiores reverentiam. Post haec ipse te consule, verane an



</p></section><notes><section class="footnotes"><ul><li class="note" id="note_LCL457_14_1"><a class="footnoteCrossrefLink" href="#target_note_LCL457_14_1" title="Click to highlight in text"><sup class="lineRef">1</sup>Fortunatus, Oltramare for <span class="italic">Messala</span> HPE; <span class="italic">Messalia</span> ZO.</a></li><script type="text/javascript">document.getElementById('note_LCL457_14_1').style.display = "none";</script><li class="note" id="note_LCL457_14_2"><a class="footnoteCrossrefLink" href="#target_note_LCL457_14_2" title="Click to highlight in text"><sup class="lineRef">2</sup>Gercke, Oltramare for <span class="italic">examinavit</span> HPZ.</a></li><script type="text/javascript">document.getElementById('note_LCL457_14_2').style.display = "none";</script><li class="note" id="note_LCL457_14_3"><a class="footnoteCrossrefLink" href="#target_note_LCL457_14_3" title="Click to highlight in text"><sup class="lineRef">3</sup><span class="italic">exempla</span> Z Oltramare; <span class="italic">opera</span> most MSS.</a></li><script type="text/javascript">document.getElementById('note_LCL457_14_3').style.display = "none";</script></ul></section></notes></section>