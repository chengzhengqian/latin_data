<section class="div1 language" lang="la"><header><hgroup><h1>Seneca</h1></hgroup></header><section class="div2">
<p><span class="br"></span><span class="lineNumber">11</span><span class="br"></span>Illud dubium esse nulli potest quin arcus imago solis sit roscida et cava nube concepta. Quod ex hoc tibi appareat: numquam non adversa soli est; sublimis aut humilis, prout ille se submisit aut sustulit in contrarium mota, illo enim descendente altior est, alto depressior. Saepe talis nubes a latere solis est nec arcum efficit, quia non ex recto
<span class="br"></span><span class="lineNumber">12</span><span class="br"></span>imaginem trahit. Varietas autem non ob aliam causam fit quam quia pars coloris a sole est, pars a nube illa;<a class="footnoteLink" href="#note_LCL450_40_1" id="target_note_LCL450_40_1"><sup>1</sup></a> umor modo caeruleas lineas, modo virides, modo purpurae similes et luteas aut igneas ducit, duobus coloribus hanc varietatem efficientibus, remisso et intento. Sic enim et purpura eodem conchylio non in unum modum exit; interest quamdiu macerata sit, crassius medicamentum an aquatius traxerit, saepius mersa sit et excocta an semel
<span class="br"></span><span class="lineNumber">13</span><span class="br"></span>tincta. Non est ergo mirum si, cum duae res sint, sol et nubes, id est corpus et speculum, tam multa genera colorum exprimuntur quam multis generibus
possunt ista<a class="footnoteLink" href="#note_LCL450_40_2" id="target_note_LCL450_40_2"><sup>2</sup></a> incitari aut relanguescere; alius est enim color ex igneo lumine, alius ex obtunso et leniore.</p>
<p><span class="br"></span><span class="lineNumber">14</span><span class="br"></span>In aliis rebus vaga inquisitio est, ubi non habemus quod manu tenere possimus et late coniectura mittenda est; hic apparet duas causas esse arcus, solem nubemque, quia nec sereno umquam fit, nec</p>
</section><notes><section class="footnotes"><ul><li class="note" id="note_LCL450_40_1"><a class="footnoteCrossrefLink" href="#target_note_LCL450_40_1" title="Click to highlight in text"><sup class="lineRef">1</sup>Oltramare adopts Gercke’s suggestion of <span class="italic">a sole est, pars a nube</span> along with Fortunatus’ elimination of <span class="italic">in</span> before <span class="italic">illa.</span> Alexander believes <span class="italic">sole est sparsa, pars nube; in illa</span> is the original reading.</a></li><script type="text/javascript">document.getElementById('note_LCL450_40_1').style.display = "none";</script><li class="note" id="note_LCL450_40_2"><a class="footnoteCrossrefLink" href="#target_note_LCL450_40_2" title="Click to highlight in text"><sup class="lineRef">2</sup><span class="italic">ita</span> JO.</a></li><script type="text/javascript">document.getElementById('note_LCL450_40_2').style.display = "none";</script></ul></section></notes></section>