<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

claudit, omnes hae stellae, quarum iniri<a class="footnoteLink" href="#note_LCL457_174_1" id="target_note_LCL457_174_1"><sup>1</sup></a> non potest numerus, omnis hic caelestium coetus (ut alia praeteream),
hic tam prope a nobis agens cursum sol, omni terrarum ambitu non semel maior—alimentum ex terreno trahunt et inter se partiuntur nec ullo alio scilicet quam halitu terrarum sustinentur; hoc illis
<span class="br"></span><span class="lineNumber">3</span><span class="br"></span>alimentum, hic pastus est. Non posset autem tam multa tantoque se ipsa maiora nutrire, nisi plena esset animae, quam per diem ac noctem ab omnibus partibus sui fundit. Fieri enim non potest ut non multum illi supersit ex qua tantum petitur ac sumitur. Et ad tempus quidem quod exeat nascitur—nec enim esset perennis illi copia suffecturi in tot caelestia spiritus, nisi invicem ista recurrerent<a class="footnoteLink" href="#note_LCL457_174_2" id="target_note_LCL457_174_2"><sup>2</sup></a> et in aliud alia solverentur—sed tamen necesse est abundet ac
<span class="br"></span><span class="lineNumber">4</span><span class="br"></span>plena sit et ex condito proferat. Non est ergo dubium quin multum spiritus intus lateat et caeca sub terra spatia aer latus obtineat. Quod si verum est, necesse est id saepe moveatur quod re mobilissima plenum est; numquid enim dubium esse cuiquam potest quin nihil sit tam inquietum quam aer, tam versabile et agitatione gaudens?</p>
</section><notes><section class="footnotes"><ul><li class="note" id="note_LCL457_174_1"><a class="footnoteCrossrefLink" href="#target_note_LCL457_174_1" title="Click to highlight in text"><sup class="lineRef">1</sup><span class="italic">iniri</span> HZBV<sup>1</sup>; <span class="italic">inveniri</span> λV<sup>2</sup>; <span class="italic">diffiniri</span> ET.</a></li><script type="text/javascript">document.getElementById('note_LCL457_174_1').style.display = "none";</script><li class="note" id="note_LCL457_174_2"><a class="footnoteCrossrefLink" href="#target_note_LCL457_174_2" title="Click to highlight in text"><sup class="lineRef">2</sup>Reinhardt, Oltramare for <span class="italic">excurrerent</span> MSS.</a></li><script type="text/javascript">document.getElementById('note_LCL457_174_2').style.display = "none";</script></ul></section></notes></section>