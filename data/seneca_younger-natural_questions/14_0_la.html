<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

aequaliter et in semet ipsae evanuerunt, significatur quies aeris et otium et tranquillitas; cum ad unam partem cesserunt, illinc ventus est unde finduntur;
<span class="br"></span><span class="lineNumber">9</span><span class="br"></span>si ruptae pluribus locis sunt, tempestas fit. Quare id accidat, ex his quae iam exposui intellegi potest. Nam si facies universa subsedit, apparet temperatum esse aera, et sic placidum. Si ab una parte intercisa est, apparet inde aera incumbere, et ideo illa regio ventum dabit. At cum undique lacerata et concerpta est, manifestum est a pluribus partibus in illam impetum fieri et inquietum aera hinc atque illinc assilire; itaque ex hac inconstantia caeli tam multa temptantis et undique laborantis apparet futura tempestas ventorum plurium.</p>
<p><span class="br"></span><span class="lineNumber">10</span><span class="br"></span>Hae coronae noctibus fere circa lunam et alias stellas notantur; interdiu raro, adeo ut quidam ex Graecis negaverint omnino eas fieri, cum illos historiae
coarguant. Causa autem raritatis haec est quod solis fortius lumen est et aer ipse agitatus ab illo calefactusque solutior. Lunae inertior vis est ideoque facilius a circumposito aere sustinetur.
<span class="br"></span><span class="lineNumber">11</span><span class="br"></span>Aeque cetera sidera infirma sunt nec perrumpere aera vi sua possunt; excipitur itaque illorum imago


</p></section><notes></notes></section>