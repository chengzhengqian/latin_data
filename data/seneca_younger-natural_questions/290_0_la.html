<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

sic faces ardent, dum transeunt; sic fulmina in unum valent ictum; sic quae transversae dicuntur stellae cadentes praetervolant et secant aera. Nullis ignibus nisi in suo mora est, illis dico divinis quos habet mundus aeternos, quia partes eius sunt et opera. His autem agunt aliquid et vadunt et tenorem
suum servant paresque sunt. Non alternis diebus maiores minoresve fierent, si ignis esset collecticius<a class="footnoteLink" href="#note_LCL457_274_1" id="target_note_LCL457_274_1"><sup>1</sup></a> et ex aliqua causa repentinus? Minor enim esset ac maior, prout plenius aleretur aut malignius.</p>
<p><span class="br"></span><span class="lineNumber">3</span><span class="br"></span>Dicebam modo nihil diuturnum esse quod exarsit aeris vitio. Nunc amplius adicio: morari ac stare nullo modo potest. Nam et fax et fulmen et stella transcurrens et quisquis alius est ignis aere expressus in fuga est nec apparet, nisi dum cadit. Cometes habet suam sedem et ideo non cito expellitur sed emetitur spatium suum, nec extinguitur sed excedit.</p>
<p><span class="br"></span><span class="lineNumber">1</span><span class="br"></span>24. “Si erratica,” inquit, “stella esset, in signifero esset.” Quis unum stellis limitem ponit? Quis in angustum divina compellit? Nempe haec ipsa sidera quae sola moveri creditis alios et alios circulos habent; quare ergo non aliqua sint quae in proprium iter et ab istis remotum secesserint? Quid est quare in aliqua parte caeli pervium non sit?</p>
<p><span class="br"></span><span class="lineNumber">2</span><span class="br"></span>Quod si iudicas non posse ullam stellam, nisi signiferum

</p></section><notes><section class="footnotes"><ul><li class="note" id="note_LCL457_274_1"><a class="footnoteCrossrefLink" href="#target_note_LCL457_274_1" title="Click to highlight in text"><sup class="lineRef">1</sup><span class="italic">collectus</span> ABOT.</a></li><script type="text/javascript">document.getElementById('note_LCL457_274_1').style.display = "none";</script></ul></section></notes></section>