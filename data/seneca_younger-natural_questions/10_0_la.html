<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

loco et<a class="footnoteLink" href="#note_LCL450_20_1" id="target_note_LCL450_20_1"><sup>1</sup></a> magnitudo sua singulis constat; sequitur ergo ut infra illas ista nascuntur et cito intercidant quia sine fundamento et sede certa sunt.</p>
<p><span class="br"></span><span class="lineNumber">11</span><span class="br"></span>“Quare ergo non etiam interdiu transferuntur?” Quid, si dicas<a class="footnoteLink" href="#note_LCL450_20_2" id="target_note_LCL450_20_2"><sup>2</sup></a> stellas interdiu non esse, quia non apparent? Quemadmodum illae latent et solis fulgore obumbrantur, sic faces quoque transcurrunt et interdiu, sed abscondit illas diurni luminis claritas. Si quando tamen tanta vis emicuit ut etiam adversus diem vindicare sibi fulgorem suum possint, apparent.
<span class="br"></span><span class="lineNumber">12</span><span class="br"></span>Nostra certe aetas non semel vidit diurnas faces, alias ab oriente in occidentem versas, alias ab occasu in ortum.</p>
<p>Argumentum tempestatis nautae putant, cum multae transvolant stellae. Quod si ventorum signum
est, ibi est unde venti sunt, id est in aere, qui
<span class="br"></span><span class="lineNumber">13</span><span class="br"></span>medius inter lunam terrasque est. In magna tempestate
apparere quasi stellae solent velo insidentes; adiuvari se tunc periclitantes aestimant Pollucis et Castoris numine. Causa autem melioris spei est quod iam apparet frangi tempestatem et desinere ventos; alioquin ferrentur ignes, non sederent.</p>
</section><notes><section class="footnotes"><ul><li class="note" id="note_LCL450_20_1"><a class="footnoteCrossrefLink" href="#target_note_LCL450_20_1" title="Click to highlight in text"><sup class="lineRef">1</sup><span class="italic">et</span> supplied by Gercke, Oltramare.</a></li><script type="text/javascript">document.getElementById('note_LCL450_20_1').style.display = "none";</script><li class="note" id="note_LCL450_20_2"><a class="footnoteCrossrefLink" href="#target_note_LCL450_20_2" title="Click to highlight in text"><sup class="lineRef">2</sup><span class="italic">dicam</span> ABV.</a></li><script type="text/javascript">document.getElementById('note_LCL450_20_2').style.display = "none";</script></ul></section></notes></section>