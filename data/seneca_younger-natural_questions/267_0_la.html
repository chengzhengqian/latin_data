<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

quod ab aequinoctio<a class="footnoteLink" href="#note_LCL457_228_1" id="target_note_LCL457_228_1"><sup>1</sup></a> statim<a class="footnoteLink" href="#note_LCL457_228_2" id="target_note_LCL457_228_2"><sup>2</sup></a> inclinat et dat noctibus spatium, quod sidera abscondit, quod terras, cum tanto maior sit illis, non urit sed calorem suum intensionibus ac remissionibus temperando fovet, quod lunam numquam implet nisi adversam sibi,
<span class="br"></span><span class="lineNumber">4</span><span class="br"></span>nec obscurat nisi obliquam?<a class="footnoteLink" href="#note_LCL457_228_3" id="target_note_LCL457_228_3"><sup>3</sup></a> Haec tamen non adnotamus, quamdiu ordo servatur. Si quid turbatum
est aut praeter consuetudinem emicuit, spectamus<a class="footnoteLink" href="#note_LCL457_228_4" id="target_note_LCL457_228_4"><sup>4</sup></a> interrogamus ostendimus; adeo naturale est magis nova quam magna mirari.</p>
<p><span class="br"></span><span class="lineNumber">5</span><span class="br"></span>Idem in cometis fit: si rarus et insolitae figurae ignis apparuit, nemo non scire quid sit cupit et, oblitus aliorum, de adventicio quaerit, ignarus utrum debeat mirari an timere. Non enim desunt qui terreant, qui significationes eius graves praedicent. Sciscitantur itaque et cognoscere volunt prodigium
<span class="br"></span><span class="lineNumber">6</span><span class="br"></span>sit an sidus. At mehercules non aliud quis aut magnificentius
quaesierit aut didicerit utilius quam de stellarum siderumque natura, utrum flamma contracta, quod et visus noster affirmat et ipsum ab illis fluens lumen et calor inde descendens, an non sint flammei orbes, sed solida quaedam terrenaque corpora,
quae per igneos tractus<a class="footnoteLink" href="#note_LCL457_228_5" id="target_note_LCL457_228_5"><sup>5</sup></a> labentia inde splendorem
trahant caloremque, non de suo clara.</p>
<p><span class="br"></span><span class="lineNumber">7</span><span class="br"></span>In qua opinione magni fuerunt viri, qui sidera crediderunt ex duro concreta et ignem alienum





</p></section><notes><section class="footnotes"><ul><li class="note" id="note_LCL457_228_1"><a class="footnoteCrossrefLink" href="#target_note_LCL457_228_1" title="Click to highlight in text"><sup class="lineRef">1</sup><span class="italic">aequinoctio</span> Z Oltramare; <span class="italic">solstitio</span> HPEABV.</a></li><script type="text/javascript">document.getElementById('note_LCL457_228_1').style.display = "none";</script><li class="note" id="note_LCL457_228_2"><a class="footnoteCrossrefLink" href="#target_note_LCL457_228_2" title="Click to highlight in text"><sup class="lineRef">2</sup><span class="italic">statim</span> HPZABV Oltramare; <span class="italic">statum</span> E Gercke.</a></li><script type="text/javascript">document.getElementById('note_LCL457_228_2').style.display = "none";</script><li class="note" id="note_LCL457_228_3"><a class="footnoteCrossrefLink" href="#target_note_LCL457_228_3" title="Click to highlight in text"><sup class="lineRef">3</sup><span class="italic">nisi obliquam</span> supplied by Oltramare; <span class="italic">nisi vicinam</span> Gercke.</a></li><script type="text/javascript">document.getElementById('note_LCL457_228_3').style.display = "none";</script><li class="note" id="note_LCL457_228_4"><a class="footnoteCrossrefLink" href="#target_note_LCL457_228_4" title="Click to highlight in text"><sup class="lineRef">4</sup><span class="italic">expectamus</span> HPEZ.</a></li><script type="text/javascript">document.getElementById('note_LCL457_228_4').style.display = "none";</script><li class="note" id="note_LCL457_228_5"><a class="footnoteCrossrefLink" href="#target_note_LCL457_228_5" title="Click to highlight in text"><sup class="lineRef">5</sup><span class="italic">cursus</span> ABV.</a></li><script type="text/javascript">document.getElementById('note_LCL457_228_5').style.display = "none";</script></ul></section></notes></section>