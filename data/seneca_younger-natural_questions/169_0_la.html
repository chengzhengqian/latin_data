<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

laqueo; plerique pereunt, quibus minus praesens animus ad persequendum fuit.</p>
<p><span class="br"></span><span class="lineNumber">16</span><span class="br"></span>Nilum aliquando marinam aquam detulisse Theophrastus
est auctor. Biennio continuo regnante Cleopatra non ascendisse, decimo regni anno et undecimo, constat. Significatam aiunt duobus rerum potientibus defectionem; Antonii enim Cleopatraeque
defecit imperium. Per novem annos non ascendisse
Nilum superioribus saeculis Callimachus est auctor.</p>
<p><span class="br"></span><span class="lineNumber">17</span><span class="br"></span>Sed nunc ad inspiciendas causas propter quas aestate Nilus crescat accedam et ab antiquissimis incipiam. Anaxagoras ait ex Aethiopiae iugis solutas nives ad Nilum usque decurrere. In eadem opinione omnis vetustas fuit; hoc Aeschylus, Sophocles, Euripides
tradunt. Sed falsum esse argumentis pluribus patet.</p>
<p><span class="br"></span><span class="lineNumber">18</span><span class="br"></span>Primum Aethiopiam ferventissimam esse indicat hominum adustus color et Trogodytae, quibus subterraneae domus sunt. Saxa velut igni fervescunt non tantum medio sed inclinato quoque die; ardens pulvis nec humani vestigii patiens; argentum replumbatur;
signorum coagmenta solvuntur; nullum





</p></section><notes></notes></section>