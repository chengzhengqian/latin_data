<section class="div1 language" lang="la"><header><hgroup><h1>Seneca</h1></hgroup></header><section class="div2">
<p><span class="br"></span><span class="lineNumber">1</span><span class="br"></span>12. Spiritum esse qui moveat et plurimis et maximis auctoribus placet. Archaelaus, antiquitatis diligens,<a class="footnoteLink" href="#note_LCL457_162_1" id="target_note_LCL457_162_1"><sup>1</sup></a> ait ita: venti in concava terrarum deferuntur;
deinde, ubi iam omnia spatia plena sunt et in quantum aer potuit densatus est, is qui supervenit
spiritus priorem premit et elidit ac frequentibus
<span class="br"></span><span class="lineNumber">2</span><span class="br"></span>plagis primo cogit, deinde proturbat. Tum ille quaerens locum omnes angustias<a class="footnoteLink" href="#note_LCL457_162_2" id="target_note_LCL457_162_2"><sup>2</sup></a> dimovet et claustra sua conatur effringere; sic evenit ut terrae, spiritu luctante et fugam quaerente, moveantur. Itaque, cum terrae motus futurus est, praecedit aeris tranquillitas
et quies, videlicet quia vis spiritus quae concitare ventos solet in inferna sede retinetur. Nunc quoque, cum hic motus in Campania fuit, quamvis hiberno tempore et inquieto, per superiores dies caelo aer stetit.</p>
<p><span class="br"></span><span class="lineNumber">3</span><span class="br"></span>Quid ergo? Numquam flante vento terra concussa est? Admodum raro. Duo simul flavere venti; fieri tamen et potest et solet. Quod si recepimus et constat duos ventos rem simul gerere, quidni<a class="footnoteLink" href="#note_LCL457_162_3" id="target_note_LCL457_162_3"><sup>3</sup></a>
</p></section><notes><section class="footnotes"><ul><li class="note" id="note_LCL457_162_1"><a class="footnoteCrossrefLink" href="#target_note_LCL457_162_1" title="Click to highlight in text"><sup class="lineRef">1</sup><span class="italic">Archelaus, physicus, ut est captus antiquitatis, diligens</span> Garrod, Oltramare; <span class="italic">Archelaus antiquus inquisitor satis diligens</span> Alexander.</a></li><script type="text/javascript">document.getElementById('note_LCL457_162_1').style.display = "none";</script><li class="note" id="note_LCL457_162_2"><a class="footnoteCrossrefLink" href="#target_note_LCL457_162_2" title="Click to highlight in text"><sup class="lineRef">2</sup><span class="italic">omnia obstacula</span> ABV.</a></li><script type="text/javascript">document.getElementById('note_LCL457_162_2').style.display = "none";</script><li class="note" id="note_LCL457_162_3"><a class="footnoteCrossrefLink" href="#target_note_LCL457_162_3" title="Click to highlight in text"><sup class="lineRef">3</sup>Fortunatus for <span class="italic">quidnam</span> HPEZ; <span class="italic">quid inde</span> ABV.</a></li><script type="text/javascript">document.getElementById('note_LCL457_162_3').style.display = "none";</script></ul></section></notes></section>