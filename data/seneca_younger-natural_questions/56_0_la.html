<section class="div1 language" lang="la"><header><hgroup><h1>Seneca</h1></hgroup></header><section class="div2">
<p><span class="br"></span><span class="lineNumber">1</span><span class="br"></span>8. Esse quaedam in rerum natura vehementia magnique impetus non sit diu<a class="footnoteLink" href="#note_LCL450_112_1" id="target_note_LCL450_112_1"><sup>1</sup></a> colligendum; nihil autem nisi intentione vehementius est, tam mehercule
quam nihil intendi ab alio poterit, nisi aliquid per semet fuerit intentum. Dicimus enim eodem modo non posse quicquam ab alio moveri, nisi aliquid
fuerit mobile ex semet. Quid autem est quod magis credatur ex se ipso habere intentionem quam spiritus? Hunc intendi quis negabit, cum viderit iactari terram cum montibus, tecta murosque, magnas cum populis urbes, cum totis maria litoribus?</p>
<p><span class="br"></span><span class="lineNumber">1</span><span class="br"></span>9. Ostendit intentionem spiritus velocitas eius et diductio. Oculi statim per multa milia aciem suam mittunt; vox una totas urbes simul percutit; lumen non paulatim prorepit sed semel universis rebus infunditur.</p>
<p><span class="br"></span><span class="lineNumber">2</span><span class="br"></span>Aqua autem quemadmodum sine spiritu posset intendi? Numquid dubitas quin sparsio illa quae ex fundamentis mediae harenae crescens in summam usque amphitheatri altitudinem pervenit cum intentione
aquae fiat? Atqui nec manus nec ullum aliud tormentum aquam potest mittere aut agere quam spiritus; huic se commodat; hoc attollitur inserto et cogente; contra naturam suam multa
<span class="br"></span><span class="lineNumber">3</span><span class="br"></span>conatur et ascendit, nata defluere. Quid? Navigia sarcina depressa parum ostendunt non aquam sibi resistere, quo minus mergantur, sed spiritum? Aqua enim cederet nec posset pondera sustinere, nisi ipsa sustineretur. Discus ex loco superiore in pis-

</p></section><notes><section class="footnotes"><ul><li class="note" id="note_LCL450_112_1"><a class="footnoteCrossrefLink" href="#target_note_LCL450_112_1" title="Click to highlight in text"><sup class="lineRef">1</sup><span class="italic">diu</span> supplied by Oltramare.</a></li><script type="text/javascript">document.getElementById('note_LCL450_112_1').style.display = "none";</script></ul></section></notes></section>