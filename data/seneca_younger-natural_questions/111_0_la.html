<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

aeternum, inexercitata densitas; semper ergo praebebit <span class="br"></span><span class="lineNumber">3</span><span class="br"></span>fonti aut flumini causas. Placet nobis terram esse mutabilem. Haec quoque quicquid efflavit, quia non libero aere concipitur, crassescit protinus et in umorem convertitur. Habes primam aquarum sub terra nascentium causam.</p>
<p><span class="br"></span><span class="lineNumber">1</span><span class="br"></span>10. Adicias etiam licet quod fiunt omnia ex omnibus, ex aqua aer, ex aere aqua, ignis ex aere, ex igne aer; quare ergo non ex terra fiat aqua? Quae si<a class="footnoteLink" href="#note_LCL450_222_1" id="target_note_LCL450_222_1"><sup>1</sup></a> in alia mutabilis, est etiam in aquam. Immo maxime in hanc; utraque enim cognata res est, utraque gravis, utraque densa, utraque in extremum mundi compulsa. Ex aqua terra fit; cur non aqua fiat e terra?</p>
<p><span class="br"></span><span class="lineNumber">2</span><span class="br"></span>“At magna flumina sunt!” Cum videris quanta sint, rursus ex quanto prodeant adspice. Miraris, cum labantur assidue, quaedam vero concitata rapiantur, quod praesto sit illis aqua semper nova. Quid si mireris quod, cum venti totum aera impellant, non deficit spiritus, sed per dies noctesque aequaliter fluit? Nec, ut flumina, certo alveo fertur, sed per vastum caeli spatium lato impetu vadit. Quid si ullam undam superesse mireris quae superveniat tot fluctibus fractis?</p>
<p><span class="br"></span><span class="lineNumber">3</span><span class="br"></span>Nihil deficit quod<a class="footnoteLink" href="#note_LCL450_222_2" id="target_note_LCL450_222_2"><sup>2</sup></a> in se redit. Omnium elementorum


</p></section><notes><section class="footnotes"><ul><li class="note" id="note_LCL450_222_1"><a class="footnoteCrossrefLink" href="#target_note_LCL450_222_1" title="Click to highlight in text"><sup class="lineRef">1</sup><span class="italic">quasi</span> ABV (instead of <span class="italic">quae si</span>).</a></li><script type="text/javascript">document.getElementById('note_LCL450_222_1').style.display = "none";</script><li class="note" id="note_LCL450_222_2"><a class="footnoteCrossrefLink" href="#target_note_LCL450_222_2" title="Click to highlight in text"><sup class="lineRef">2</sup><span class="italic">quod</span> B Fortunatus, Oltramare for <span class="italic">quia</span> most MSS.</a></li><script type="text/javascript">document.getElementById('note_LCL450_222_2').style.display = "none";</script></ul></section></notes></section>