<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

recideris, non aliter caligabis quam quorum oculi in densam umbram ex claro sole redierunt.</p>
<p>12. Quid est praecipuum? Posse laeto animo adversa tolerare; quicquid acciderit, sic ferre, quasi tibi volueris accidere. Debuisses enim velle, si scisses omnia ex decreto dei fieri: flere, queri et gemere desciscere est.</p>
<p>13. Quid est praecipuum? Animus contra calamitates
fortis et contumax, luxuriae non aversus tantum sed infestus, nec avidus periculi nec fugax, qui sciat fortunam non expectare sed facere et adversus utramque intrepidus inconfususque prodire, nec illius tumultu nec huius fulgore percussus.</p>
<p>14. Quid est praecipuum? Non admittere in animo mala consilia, puras ad caelum manus tollere, nullum bonum petere quod, ut ad te transeat, aliquis dare debet aliquis amittere, optare, quod sine adversario
optatur, bonam mentem; cetera magno aestimata mortalibus, etiamsi quis domum casus attulerit, sic intueri quasi exitura qua venerint.</p>
<p>15. Quid est praecipuum? Altos supra fortuita<a class="footnoteLink" href="#note_LCL450_208_1" id="target_note_LCL450_208_1"><sup>1</sup></a> spiritus tollere, hominis meminisse, ut, sive felix eris, scias hoc non futurum diu, sive infelix, scias hoc te non esse, si non putes.<a class="footnoteLink" href="#note_LCL450_208_2" id="target_note_LCL450_208_2"><sup>2</sup></a></p>
<p>16. Quid est praecipuum? In primis labris


</p></section><notes><section class="footnotes"><ul><li class="note" id="note_LCL450_208_1"><a class="footnoteCrossrefLink" href="#target_note_LCL450_208_1" title="Click to highlight in text"><sup class="lineRef">1</sup><span class="italic">fortunam</span> ABV.</a></li><script type="text/javascript">document.getElementById('note_LCL450_208_1').style.display = "none";</script><li class="note" id="note_LCL450_208_2"><a class="footnoteCrossrefLink" href="#target_note_LCL450_208_2" title="Click to highlight in text"><sup class="lineRef">2</sup><span class="italic">nisi cum putes</span> ABV.</a></li><script type="text/javascript">document.getElementById('note_LCL450_208_2').style.display = "none";</script></ul></section></notes></section>