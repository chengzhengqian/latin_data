<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

tellus ad tot flumina edenda, nisi ex reposito multoque
<span class="br"></span><span class="lineNumber">4</span><span class="br"></span>funderet. Si hoc verum est, necesse est aliquando
illic amnis excrescat et relictis ripis violentus in obstantia incurrat; sic fiet motus alicuius partis in quam flumen impetum dedit et quam, donec decrescat,
verberabit. Potest fieri ut aliquam regionem rivus affluens exedat ac sic trahat aliquam molem, qua lapsa superposita quatiantur.</p>
<p><span class="br"></span><span class="lineNumber">5</span><span class="br"></span>Iam vero nimis oculis permittit nec ultra illos scit producere animum, qui non credit esse in abdito terrae sinus maris vasti. Nec enim video quid prohibeat aut obstet quominus habeat aliquod etiam in abdito litus per occultos aditus receptum mare, quod illic quoque tantundem loci teneat aut fortassis hoc amplius quod<a class="footnoteLink" href="#note_LCL457_152_1" id="target_note_LCL457_152_1"><sup>1</sup></a> superiora cum tot animalibus erant dividenda; abstrusa enim et sine possessore deserta liberius undis vacant.</p>
<p><span class="br"></span><span class="lineNumber">6</span><span class="br"></span>Quas quid vetat illic fluctuare et ventis quos omne intervallum terrarum et omnis aer creat impelli? Potest ergo maior solito exorta tempestas aliquam partem terrarum impulsam vehementius commovere. Nam apud nos quoque multa quae procul a mari fuerant subito eius accessu vapulaverunt et villas in prospectu collocatas fluctus qui longe audiebatur invasit. Illic quoque potest recedere ac resurgere<a class="footnoteLink" href="#note_LCL457_152_2" id="target_note_LCL457_152_2"><sup>2</sup></a>
</p></section><notes><section class="footnotes"><ul><li class="note" id="note_LCL457_152_1"><a class="footnoteCrossrefLink" href="#target_note_LCL457_152_1" title="Click to highlight in text"><sup class="lineRef">1</sup><span class="italic">quo</span> HPEAV.</a></li><script type="text/javascript">document.getElementById('note_LCL457_152_1').style.display = "none";</script><li class="note" id="note_LCL457_152_2"><a class="footnoteCrossrefLink" href="#target_note_LCL457_152_2" title="Click to highlight in text"><sup class="lineRef">2</sup>Haase, Gercke, Oltramare for <span class="italic">retegere</span> most MSS.; <span class="italic">reicere</span>
Z.</a></li><script type="text/javascript">document.getElementById('note_LCL457_152_2').style.display = "none";</script></ul></section></notes></section>