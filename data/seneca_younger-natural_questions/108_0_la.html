<section class="div1 language" lang="la"><header><hgroup><h1>Seneca</h1></hgroup></header><section class="div2">
<p><span class="br"></span><span class="lineNumber">1</span><span class="br"></span>4. Primum ergo quaeramus quomodo ad continuandos
fluminum cursus terra sufficiat, unde tantum aquarum exeat. Miramur quod accessionem fluminum
maria non sentiant; aeque mirandum est quod detrimentum exeuntium terra non sentit. Quid est quod illam aut sic impleverit ut praebere tantum ex recondito possit, aut subinde sic suppleat? Quamcumque
rationem reddiderimus de flumine, eadem erit rivorum ac fontium.</p>
<p><span class="br"></span><span class="lineNumber">1</span><span class="br"></span>5. Quidam iudicant terram quicquid aquarum emisit rursus accipere, et ob hoc maria non crescere quia quod influxit non in suum vertunt sed protinus reddunt. Occulto enim itinere subit terras, et palam venit, secreto revertitur. Colaturque in transitu mare, quod per multiplices terrarum anfractus verberatum amaritudinem ponit et pravitatem: in tanta soli varietate saporem exuit et in sinceram aquam transit.</p>
<p><span class="br"></span><span class="lineNumber">1</span><span class="br"></span>6. Quidam existimant, quicquid ex imbribus terra concipit, id illam<a class="footnoteLink" href="#note_LCL450_216_1" id="target_note_LCL450_216_1"><sup>1</sup></a> rursus emittere,<a class="footnoteLink" href="#note_LCL450_216_2" id="target_note_LCL450_216_2"><sup>2</sup></a> et hoc argumenti loco ponunt quod paucissima flumina in his sunt locis




</p></section><notes><section class="footnotes"><ul><li class="note" id="note_LCL450_216_1"><a class="footnoteCrossrefLink" href="#target_note_LCL450_216_1" title="Click to highlight in text"><sup class="lineRef">1</sup><span class="italic">ad illam</span> PZK; <span class="italic">ad ima trahi et ad illam</span> ET; <span class="italic">in flumina</span> ABV.</a></li><script type="text/javascript">document.getElementById('note_LCL450_216_1').style.display = "none";</script><li class="note" id="note_LCL450_216_2"><a class="footnoteCrossrefLink" href="#target_note_LCL450_216_2" title="Click to highlight in text"><sup class="lineRef">2</sup><span class="italic">emitti</span> EABVT.</a></li><script type="text/javascript">document.getElementById('note_LCL450_216_2').style.display = "none";</script></ul></section></notes></section>