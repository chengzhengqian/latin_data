<section class="div1 language" lang="la"><header><hgroup><h1>Seneca</h1></hgroup></header><section class="div2">
<p><span class="br"></span><span class="lineNumber">1</span><span class="br"></span>21. In quosdam specus qui despexere moriuntur; tam velox malum est ut transvolantes aves deiciat. Talis est aer, talis locus ex quo letalis aqua destillat. Quod si remissior fuit aeris et loci pestis, ipsa quoque temperatior noxa nihil amplius quam temptat nervos
<span class="br"></span><span class="lineNumber">2</span><span class="br"></span>velut ebrietate torpentes. Nec miror si locus atque aer aquas inficit similesque regionibus reddit per quas et ex quibus veniunt: pabuli sapor apparet in lacte et vini vis existit in aceto. Nulla res est quae non eius quo nascitur notas reddat.</p>
<p><span class="br"></span><span class="lineNumber">1</span><span class="br"></span>22. Aliud est aquarum genus quod nobis placet coepisse cum mundo. Sive ille aeternus est, haec quoque aqua<a class="footnoteLink" href="#note_LCL450_252_1" id="target_note_LCL450_252_1"><sup>1</sup></a> fuit semper; sive initium<a class="footnoteLink" href="#note_LCL450_252_2" id="target_note_LCL450_252_2"><sup>2</sup></a> aliquod est illi, haec quoque cum toto disposita est. Quae sit haec quaeris? Oceanus et quodcumque ex illo mare terras interluit.3 Iudicant quidam flumina quoque quorum inenarrabilis natura est cum ipso mundo traxisse principia, ut Histrum, ut Nilum, vastos amnes





</p></section><notes><section class="footnotes"><ul><li class="note" id="note_LCL450_252_1"><a class="footnoteCrossrefLink" href="#target_note_LCL450_252_1" title="Click to highlight in text"><sup class="lineRef">1</sup><span class="italic">aqua</span> supplied by Oltramare.</a></li><script type="text/javascript">document.getElementById('note_LCL450_252_1').style.display = "none";</script><li class="note" id="note_LCL450_252_2"><a class="footnoteCrossrefLink" href="#target_note_LCL450_252_2" title="Click to highlight in text"><sup class="lineRef">2</sup><span class="italic">fuit sine initio. Initium</span> ABV (instead <span class="italic">of
fuit semper; sive initium</span>).</a></li><script type="text/javascript">document.getElementById('note_LCL450_252_2').style.display = "none";</script><li class="note" id="note_LCL450_252_3"><a class="footnoteCrossrefLink" href="#target_note_LCL450_252_3" title="Click to highlight in text"><sup class="lineRef">3</sup><span class="italic">interfluit</span> A<sup>1</sup>B.</a></li><script type="text/javascript">document.getElementById('note_LCL450_252_3').style.display = "none";</script></ul></section></notes></section>