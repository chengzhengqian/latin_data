<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

existimo quod nostro vocabulo signatum est. Non enim sine causa tremorem terrae dixere maiores, qui utrique dissimilis est; nam nec succutiuntur tunc omnia nec inclinantur sed vibrantur, res minime in eiusmodi casu noxia. Sicut longe perniciosior est inclinatio succussione;<a class="footnoteLink" href="#note_LCL457_190_1" id="target_note_LCL457_190_1"><sup>1</sup></a> nam, nisi celeriter ex altera parte properabit motus qui inclinata restituat, ruina necessario sequitur.</p>
<p><span class="br"></span><span class="lineNumber">1</span><span class="br"></span>22. Cum dissimiles hi motus inter se sint, causae quoque eorum<a class="footnoteLink" href="#note_LCL457_190_2" id="target_note_LCL457_190_2"><sup>2</sup></a> diversae sunt. Prius ergo de motu quatiente dicamus. Si quando magna onera per vices vehiculorum plurium tracta sunt et rotae maiore nisu in salebras inciderunt, terram concuti senties.</p>
<p><span class="br"></span><span class="lineNumber">2</span><span class="br"></span>Asclepiodotus tradit: cum petra e latere montis abrupta cecidisset, aedificia vicina tremore collapsa sunt. Idem sub terris fieri potest ut ex his quae impendent rupibus aliqua resoluta magno pondere ac sono in subiacentem cavernam cadat, eo vehementius
quo aut plus ponderis venit aut altius; et sic commovetur omne tectum cavatae vallis.</p>
<p><span class="br"></span><span class="lineNumber">3</span><span class="br"></span>Nec tantum pondere suo abscindi saxa credibile est sed, cum flumina supra ferantur, assiduus umor commissuras lapidis extenuat et cotidie aliquid his ad quae religatus est aufert et illam, ut ita dicam, cutem qua continetur abradit. Deinde longa per aevum deminutio usque eo infirmat illa quae cotidie atterit


</p></section><notes><section class="footnotes"><ul><li class="note" id="note_LCL457_190_1"><a class="footnoteCrossrefLink" href="#target_note_LCL457_190_1" title="Click to highlight in text"><sup class="lineRef">1</sup><span class="italic">succussione</span> ABV; <span class="italic">concussione</span> most MSS.</a></li><script type="text/javascript">document.getElementById('note_LCL457_190_1').style.display = "none";</script><li class="note" id="note_LCL457_190_2"><a class="footnoteCrossrefLink" href="#target_note_LCL457_190_2" title="Click to highlight in text"><sup class="lineRef">2</sup><span class="italic">quoque eorum</span> Gronovius, Gercke, Oltramare for <span class="italic">quorum</span> most MSS.</a></li><script type="text/javascript">document.getElementById('note_LCL457_190_2').style.display = "none";</script></ul></section></notes></section>