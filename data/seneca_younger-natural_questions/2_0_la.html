<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

totus in se tendat an et ad nos aliquando respiciat, faciat cotidie aliquid an semel fecerit, pars mundi sit an mundus, liceat illi hodieque decernere et ex lege fatorum aliquid derogare an maiestatis deminutio sit et confessio erroris mutanda fecisse . . .<a class="footnoteLink" href="#note_LCL450_4_1" id="target_note_LCL450_4_1"><sup>1</sup></a></p>
<p>4. Nisi ad haec admitterer, non tanti<a class="footnoteLink" href="#note_LCL450_4_2" id="target_note_LCL450_4_2"><sup>2</sup></a> fuerat nasci. Quid enim erat cur in numero viventium me positum esse gauderem? An ut cibos et potiones percolarem? ut hoc corpus causarium ac fluidum, periturumque nisi subinde impletur, farcirem et viverem aegri minister? ut mortem timerem, cui uni nascimur? Detrahe hoc inaestimabile bonum, non est vita tanti ut sudem, ut aestuem.</p>
<p>5. O quam contempta res est homo, nisi supra humana surrexerit! Quamdiu cum affectibus colluctamur, quid magnifici facimus? Etiamsi superiores sumus, portenta vincimus. Quid est cur suspiciamus nosmet ipsi quia dissimiles deterrimis sumus? Non video quare sibi placeat qui robustior est in valetudinario.</p>
<p>6. Multum interest inter vires et bonam valetudinem.</p>
<p>Effugisti vitia animi; non est tibi frons ficta, nec in alienam voluntatem sermo compositus, nec cor involutum, nec avaritia quae, quicquid omnibus


</p></section><notes><section class="footnotes"><ul><li class="note" id="note_LCL450_4_1"><a class="footnoteCrossrefLink" href="#target_note_LCL450_4_1" title="Click to highlight in text"><sup class="lineRef">1</sup><span class="italic">necesse est eadem placere ei cui nisi optima placere non possunt.
Nec ob hoc minus liber est ac potens; ipse est enim necessitas sua.</span> These are two marginal comments (the second a comment on the first comment) which should be eliminated from Senecaâ€™s text (cf. Alexander p. 251).</a></li><script type="text/javascript">document.getElementById('note_LCL450_4_1').style.display = "none";</script><li class="note" id="note_LCL450_4_2"><a class="footnoteCrossrefLink" href="#target_note_LCL450_4_2" title="Click to highlight in text"><sup class="lineRef">2</sup><span class="italic">tanti</span> Leo, Gercke, Oltramare.</a></li><script type="text/javascript">document.getElementById('note_LCL450_4_2').style.display = "none";</script></ul></section></notes></section>