<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

nec resistit nec dat ullam nobis suspicionem obiectae sibi morae, fidem non habet turbinem, violentissimum et perturbatissimum tempestatis genus, in medios siderum ordines pervenire et inter disposita ac tranquilla
<span class="br"></span><span class="lineNumber">3</span><span class="br"></span>versari. Credamus ignem circumacto turbine accendi et hunc expulsum in sublime praebere nobis opinionem speciemque sideris longi; puto, talis esse debet quale est id quod ignem efficit; turbinis autem rotunda facies est (in eodem enim vestigio versatur et columnae modo circumagentis se volvitur); ergo ignem quoque qui inclusus est similem esse illi oportet. Atqui longus est et disiectus minimeque similis in orbem coacto.</p>
<p><span class="br"></span><span class="lineNumber">1</span><span class="br"></span>11. Epigenem relinquamus et aliorum opiniones persequamur. Quas antequam exponere incipiam, illud imprimis praesumendum est cometas non in una parte caeli aspici nec in signifero tantum orbe sed tam in ortu quam in occasu, frequentissime tamen
<span class="br"></span><span class="lineNumber">2</span><span class="br"></span>circa septentrionem. Forma eis,<a class="footnoteLink" href="#note_LCL457_248_1" id="target_note_LCL457_248_1"><sup>1</sup></a> ut nomen,<a class="footnoteLink" href="#note_LCL457_248_2" id="target_note_LCL457_248_2"><sup>2</sup></a> est una. Quamvis enim Graeci discrimina fecerint eorum quibus in morem barbae flamma dependet et eorum qui undique circa se velut comam spargunt et eorum quibus fusus quidem est ignis sed in verticem tendens, tamen omnes isti eiusdem notae sunt cometaeque
<span class="br"></span><span class="lineNumber">3</span><span class="br"></span>recte dicuntur. Quorum cum post longum


</p></section><notes><section class="footnotes"><ul><li class="note" id="note_LCL457_248_1"><a class="footnoteCrossrefLink" href="#target_note_LCL457_248_1" title="Click to highlight in text"><sup class="lineRef">1</sup>Leo, Oltramare for <span class="italic">eius</span> in most MSS.</a></li><script type="text/javascript">document.getElementById('note_LCL457_248_1').style.display = "none";</script><li class="note" id="note_LCL457_248_2"><a class="footnoteCrossrefLink" href="#target_note_LCL457_248_2" title="Click to highlight in text"><sup class="lineRef">2</sup><span class="italic">ut nomen</span> Leo, Oltramare for <span class="italic">non</span> MSS.</a></li><script type="text/javascript">document.getElementById('note_LCL457_248_2').style.display = "none";</script></ul></section></notes></section>