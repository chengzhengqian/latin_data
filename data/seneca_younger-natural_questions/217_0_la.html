<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

est. Neapolis quoque privatim multa, publice nihil amisit leviter ingenti malo perstricta; villae
<span class="br"></span><span class="lineNumber">3</span><span class="br"></span>vero prorutae, passim sine iniuria tremuere. Adiciuntur
his illa: sexcentarum ovium gregem exanimatum
et divisas statuas, motae post hoc mentis aliquos atque impotentes sui errasse. Quorum ut causas excutiamus, et propositi operis contextus exigit et ipse in hoc tempus congruens casus.</p>
<p><span class="br"></span><span class="lineNumber">4</span><span class="br"></span>Quaerenda sunt trepidis solacia<a class="footnoteLink" href="#note_LCL457_128_1" id="target_note_LCL457_128_1"><sup>1</sup></a> et demendus ingens timor. Quid enim cuiquam satis tutum videri potest, si mundus ipse concutitur et partes eius solidissimae labant? Si quod unum immobile est in illo fixumque, ut cuncta in se intenta sustineat, fluctuatur;<a class="footnoteLink" href="#note_LCL457_128_2" id="target_note_LCL457_128_2"><sup>2</sup></a> si quod proprium habet terra perdidit, stare, ubi tandem resident metus nostri? Quod corpora receptaculum invenient, quo sollicita confugient,
si ab imo metus nascitur et funditus trahitur?
<span class="br"></span><span class="lineNumber">5</span><span class="br"></span>Consternatio omnium est, ubi tecta crepuerunt et ruina signum dedit. Tunc praeceps quisque se proripit et penates suos deserit ac se publico credit.<a class="footnoteLink" href="#note_LCL457_128_3" id="target_note_LCL457_128_3"><sup>3</sup></a> Quam latebram prospicimus, quod auxilium, si orbis ipse ruinas agitat, si hoc quod nos tuetur ac sustinet, supra quod urbes sitae sunt, quod fundamentum
quidam mundi<a class="footnoteLink" href="#note_LCL457_128_4" id="target_note_LCL457_128_4"><sup>4</sup></a> esse dixerunt, discedit ac
<span class="br"></span><span class="lineNumber">6</span><span class="br"></span>titubat? Quid tibi esse—non dico auxilii—sed solacii potest, ubi timor fugam perdidit? Quid est,




</p></section><notes><section class="footnotes"><ul><li class="note" id="note_LCL457_128_1"><a class="footnoteCrossrefLink" href="#target_note_LCL457_128_1" title="Click to highlight in text"><sup class="lineRef">1</sup><span class="italic">remedia</span> ABV.</a></li><script type="text/javascript">document.getElementById('note_LCL457_128_1').style.display = "none";</script><li class="note" id="note_LCL457_128_2"><a class="footnoteCrossrefLink" href="#target_note_LCL457_128_2" title="Click to highlight in text"><sup class="lineRef">2</sup><span class="italic">fluctuat</span> ESTABV.</a></li><script type="text/javascript">document.getElementById('note_LCL457_128_2').style.display = "none";</script><li class="note" id="note_LCL457_128_3"><a class="footnoteCrossrefLink" href="#target_note_LCL457_128_3" title="Click to highlight in text"><sup class="lineRef">3</sup><span class="italic">condit</span> ABV.</a></li><script type="text/javascript">document.getElementById('note_LCL457_128_3').style.display = "none";</script><li class="note" id="note_LCL457_128_4"><a class="footnoteCrossrefLink" href="#target_note_LCL457_128_4" title="Click to highlight in text"><sup class="lineRef">4</sup><span class="italic">mundi</span> Z Oltramare; the other MSS. have <span class="italic">orbis.</span></a></li><script type="text/javascript">document.getElementById('note_LCL457_128_4').style.display = "none";</script></ul></section></notes></section>