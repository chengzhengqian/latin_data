<section class="div1 language" lang="la"><header><hgroup><h1>Seneca</h1></hgroup></header><section class="div2">
<p>nubilo ita ut sol lateat; ergo utique ex his est quorum sine altero non est.</p>
<p><span class="br"></span><span class="lineNumber">1</span><span class="br"></span>4. Iam nunc illud accedit quod aeque manifestum est speculi ratione imaginem reddi, quia numquam nisi e contrario redditur, id est nisi ex altera parte stetit quod appareret, ex altera quod ostenderet.<a class="footnoteLink" href="#note_LCL450_42_1" id="target_note_LCL450_42_1"><sup>1</sup></a> Rationes, quae non persuadent sed cogunt, a geometris
afferuntur nec dubium cuiquam relinquitur quin arcus imago solis sit male expressi ob vitium figuramque speculi. Nos interim temptemus alias probationes quae de plano legi possint.</p>
<p><span class="br"></span><span class="lineNumber">2</span><span class="br"></span>Inter argumenta sic nascentis arcus pono quod celerrime nascitur. Ingens enim variumque corpus intra momentum subtexitur caelo et aeque celeriter aboletur. Nihil autem tam cito redditur quam a speculo imago; non enim facit quicquam sed ostendit.</p>
<p><span class="br"></span><span class="lineNumber">3</span><span class="br"></span>Parianus Artemidorus adicit etiam quale genus nubis esse debeat quod talem soli imaginem reddit. Si speculum, inquit, concavum feceris, quod sit





</p></section><notes><section class="footnotes"><ul><li class="note" id="note_LCL450_42_1"><a class="footnoteCrossrefLink" href="#target_note_LCL450_42_1" title="Click to highlight in text"><sup class="lineRef">1</sup>Gercke, Oltramare for <span class="italic">ostendere</span> HPGZABV.</a></li><script type="text/javascript">document.getElementById('note_LCL450_42_1').style.display = "none";</script></ul></section></notes></section>