<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

causa est quod magis superiora perflantur, at quaecumque
depressa sunt minus ventis verberantur.</p>
<p><span class="br"></span><span class="lineNumber">1</span><span class="br"></span>9. Accedit his ratio Democriti: “Omne corpus, quo solidius est, hoc calorem citius concipit, diutius servat. Itaque si in sole posueris aeneum vas et vitreum,<a class="footnoteLink" href="#note_LCL457_58_1" id="target_note_LCL457_58_1"><sup>1</sup></a> aeneo citius calor accedet, diutius haerebit.”
Adicit deinde quare hoc existimet fieri.
“His,” inquit, “corporibus quae duriora et pressiora sunt necesse est minora foramina esse et tenuiorem in singulis spiritum; sequitur ut, quemadmodum minora balnearia et minora miliaria<a class="footnoteLink" href="#note_LCL457_58_2" id="target_note_LCL457_58_2"><sup>2</sup></a> citius calefiunt, sic haec foramina occulta et oculos effugientia et celerius fervorem sentiant et propter easdem angustias,
quicquid receperunt, tardius reddant.”
Haec longe praeparata ad id perducunt de quo nunc quaeritur.</p>
<p><span class="br"></span><span class="lineNumber">1</span><span class="br"></span>10. Omnis aer quo propior est terris, hoc crassior. Quemadmodum in aqua et in omni umore faex ima est, ita in aere spississima quaeque desidunt. Iam autem probatum est omnia, quo crassioris solidiorisque materiae sunt, hoc fidelius custodire calorem receptum.
Editior aer, quo longius a terrarum colluvie recessit, hoc sincerior puriorque est; itaque solem non retinet, sed velut per inane transmittit; ideo minus calefit.</p>
</section><notes><section class="footnotes"><ul><li class="note" id="note_LCL457_58_1"><a class="footnoteCrossrefLink" href="#target_note_LCL457_58_1" title="Click to highlight in text"><sup class="lineRef">1</sup><span class="italic">vitreum et argenteum</span> MSS.; Gercke and Oltramare delete <span class="italic">et argenteum.</span></a></li><script type="text/javascript">document.getElementById('note_LCL457_58_1').style.display = "none";</script><li class="note" id="note_LCL457_58_2"><a class="footnoteCrossrefLink" href="#target_note_LCL457_58_2" title="Click to highlight in text"><sup class="lineRef">2</sup><span class="italic">militaria</span> ABSTV.</a></li><script type="text/javascript">document.getElementById('note_LCL457_58_2').style.display = "none";</script></ul></section></notes></section>