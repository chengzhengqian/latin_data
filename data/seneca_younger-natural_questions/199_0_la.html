<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>ita illos comminueret sol. Adice nunc quod, si causa illis flatus esset spatium diei ac longitudo, et ante solstitium flarent, cum longissimi dies sunt et cum maxime nives<a class="footnoteLink" href="#note_LCL457_92_1" id="target_note_LCL457_92_1"><sup>1</sup></a> tabescunt. Iulio enim mense iam despoliata sunt omnia aut certe admodum pauca iacent adhuc sub nive.</p>
<p><span class="br"></span><span class="lineNumber">1</span><span class="br"></span>12. Sunt quaedam genera ventorum quae ruptae nubes et in pronum solutae emittunt; hos Graeci ventos ἐκνεφίας vocant. Qui hoc, ut puto, modo fiunt. Cum magna inaequalitas ac dissimilitudo corporum quae vapor terrenus emittit in sublime eat et alia ex his corporibus sicca sint, alia umida, ex tanta discordia corporum inter se pugnantium, cum in unum conglobata sunt, verisimile est quasdam cavas effici nubes et intervalla inter illas relinqui
<span class="br"></span><span class="lineNumber">2</span><span class="br"></span>fistulosa et in modum tibiae angusta. His intervallis
tenuis includitur spiritus, qui maius desiderat spatium, cum everberatus cursu parum libero incaluit
et ob hoc amplior fit, scinditque cingentia<a class="footnoteLink" href="#note_LCL457_92_2" id="target_note_LCL457_92_2"><sup>2</sup></a> et erumpit in ventum, qui fere procellosus est, quia superne demittitur, et in nos cadit vehemens et acer, quia non fusus nec per<a class="footnoteLink" href="#note_LCL457_92_3" id="target_note_LCL457_92_3"><sup>3</sup></a> apertum venit sed laborat et iter sibi vi ac<a class="footnoteLink" href="#note_LCL457_92_4" id="target_note_LCL457_92_4"><sup>4</sup></a> pugna parat. Hic fere brevis flatus est, quia receptacula nubium per quae ferebatur ac munimenta perrumpit; ideo tumultuosus venit, aliquando non sine igne ac sono caeli.</p>
</section><notes><section class="footnotes"><ul><li class="note" id="note_LCL457_92_1"><a class="footnoteCrossrefLink" href="#target_note_LCL457_92_1" title="Click to highlight in text"><sup class="lineRef">1</sup><span class="italic">dies</span> ABV.</a></li><script type="text/javascript">document.getElementById('note_LCL457_92_1').style.display = "none";</script><li class="note" id="note_LCL457_92_2"><a class="footnoteCrossrefLink" href="#target_note_LCL457_92_2" title="Click to highlight in text"><sup class="lineRef">2</sup><span class="italic">scindentia</span> ABV.</a></li><script type="text/javascript">document.getElementById('note_LCL457_92_2').style.display = "none";</script><li class="note" id="note_LCL457_92_3"><a class="footnoteCrossrefLink" href="#target_note_LCL457_92_3" title="Click to highlight in text"><sup class="lineRef">3</sup><span class="italic">et per</span> Z.</a></li><script type="text/javascript">document.getElementById('note_LCL457_92_3').style.display = "none";</script><li class="note" id="note_LCL457_92_4"><a class="footnoteCrossrefLink" href="#target_note_LCL457_92_4" title="Click to highlight in text"><sup class="lineRef">4</sup><span class="italic">in hac</span> E<sup>1</sup>OABV (instead of <span class="italic">vi ac</span>).</a></li><script type="text/javascript">document.getElementById('note_LCL457_92_4').style.display = "none";</script></ul></section></notes></section>