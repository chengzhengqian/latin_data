<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>quibus rarus est imber. Ideo siccas aiunt Aethiopiae solitudines esse paucosque inveniri in interiore Africa fontes, quia fervida natura caeli sit et paene semper aestiva; squalidae itaque sine arbore, sine cultore harenae iacent raris imbribus sparsae, quos statim combibunt. At contra constat Germaniam Galliamque
et proxime ab illis Italiam abundare rivis et fluminibus, quia caelo umido utuntur et ne aestas quidem imbribus caret.</p>
<p><span class="br"></span><span class="lineNumber">1</span><span class="br"></span>7. Adversus hoc multa posse dici vides. Primum ego tibi vinearum diligens fossor affirmo nullam pluviam esse tam magnam quae terram ultra decem in altitudinem pedes madefaciat: omnis umor intra primam crustam consumitur nec in inferiora descendit.</p>
<p><span class="br"></span><span class="lineNumber">2</span><span class="br"></span>Quomodo ergo imber suggerere potest amnibus vires, qui summam humum tinguit? Pars maior eius per fluminum alveos in mare aufertur; exiguum est quod sorbeat terra. Nec id servat. Aut enim arida est et absumit in se quicquid infusum est, aut satiata, si quid supra desiderium cecidit, excludit, et ideo primis imbribus non augentur amnes quia totos in se terra sitiens trahit.</p>
<p><span class="br"></span><span class="lineNumber">3</span><span class="br"></span>Quid quod quaedam flumina erumpunt saxis et montibus? His quid conferent pluviae, quae per nudas rupes deferuntur nec habent terram cui insidant? Adice quod siccissimis locis putei in altum acti ultra ducentorum aut trecentorum pedum spatium inveniunt aquarum uberes venas in ea altitudine
in quam pluvia<a class="footnoteLink" href="#note_LCL450_218_1" id="target_note_LCL450_218_1"><sup>1</sup></a> non penetrat, ut scias illic non caelestem esse nec collecticium umorem sed,

</p></section><notes><section class="footnotes"><ul><li class="note" id="note_LCL450_218_1"><a class="footnoteCrossrefLink" href="#target_note_LCL450_218_1" title="Click to highlight in text"><sup class="lineRef">1</sup><span class="italic">pluvia</span> Z Oltramare; <span class="italic">aqua</span> HPEABV.</a></li><script type="text/javascript">document.getElementById('note_LCL450_218_1').style.display = "none";</script></ul></section></notes></section>