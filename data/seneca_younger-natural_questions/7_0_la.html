<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

proderunt?‚Äù Si nil aliud, hoc certe: sciam omnia angusta esse mensus deum.</p>
<p><span class="br"></span><span class="lineNumber">1</span><span class="br"></span>1. Nunc, ut ad propositum opus veniam, audi quid de ignibus sentiam quos aer transversos agit. Magna illos vi excuti argumentum est quod obliqui feruntur et praerapida celeritate; apparet illos non ire, sed proici.</p>
<p><span class="br"></span><span class="lineNumber">2</span><span class="br"></span>Ignium multae variaeque facies sunt. Aristoteles quoddam genus horum capram vocat. Si me interrogaveris
quare, prior mihi rationem reddas oportet quare haedi vocentur. Si autem, quod commodissimum
est, convenerit inter nos ne alter alterum interroget quod scit illum respondere non posse, satius erit de re ipsa quaerere quam mirari quid ita Aristoteles globum ignis appellaverit capram. Talis enim fuit forma eius qui bellum adversus Persen
<span class="br"></span><span class="lineNumber">3</span><span class="br"></span>Paulo gerente lunari magnitudine apparuit. Vidimus nos quoque non semel flammam ingentis pilae specie, quae tamen in ipso cursu suo dissipata est. Vidimus circa divi Augusti excessum simile prodigium. Vidimus eo tempore quo de Seiano actum est, nec Germanici mors sine denuntiatione tali fuit.</p>
</section><notes></notes></section>