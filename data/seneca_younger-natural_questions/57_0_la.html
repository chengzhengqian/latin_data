<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

cinam missus non descendit, sed resilit; quemadmodum,
nisi spiritu referiente?</p>
<p><span class="br"></span><span class="lineNumber">4</span><span class="br"></span>Vox autem qua ratione per parietum munimenta transmittitur, nisi quod solido quoque aer inest, qui sonum extrinsecus missum et accipit et remittit,<a class="footnoteLink" href="#note_LCL450_114_1" id="target_note_LCL450_114_1"><sup>1</sup></a> scilicet spiritu non aperta tantum intendens, sed etiam abdita et inclusa, quod illi facere expeditum est, quia nusquam divisus est<a class="footnoteLink" href="#note_LCL450_114_2" id="target_note_LCL450_114_2"><sup>2</sup></a> sed per illa ipsa quibus separari videtur coit secum? Interponas licet muros et mediam altitudinem montium, per omnia ista prohibetur nobis esse pervius, non sibi. Id enim intercluditur tantum per quod illum nos non<a class="footnoteLink" href="#note_LCL450_114_3" id="target_note_LCL450_114_3"><sup>3</sup></a> sequi possumus; ipse quidem per ipsum transit quo scinditur, et media non circumfundit tantum et utrimque cingit, sed permeat.</p>
<p><span class="br"></span><span class="lineNumber">1</span><span class="br"></span>10. Ab aethere lucidissimo aer in terram usque diffusus est, agilior quidem tenuiorque et altior terris nec minus aquis, ceterum aethere spissior graviorque, frigidus per se et obscurus. Lumen illi
<span class="br"></span><span class="lineNumber">2</span><span class="br"></span>calorque aliunde<a class="footnoteLink" href="#note_LCL450_114_4" id="target_note_LCL450_114_4"><sup>4</sup></a> sunt. Sed non per omne spatium sui similis est; mutatur a proximis. Summa pars eius siccissima calidissimaque et ob hoc etiam tenuissima est propter viciniam aeternorum ignium et illos tot motus siderum assiduumque caeli circumactum;
illa pars ima et vicina terris densa et caliginosa est, quia terrenas exhalationes receptat;




</p></section><notes><section class="footnotes"><ul><li class="note" id="note_LCL450_114_1"><a class="footnoteCrossrefLink" href="#target_note_LCL450_114_1" title="Click to highlight in text"><sup class="lineRef">1</sup><span class="italic">accipit et proximo tradit</span> Z.</a></li><script type="text/javascript">document.getElementById('note_LCL450_114_1').style.display = "none";</script><li class="note" id="note_LCL450_114_2"><a class="footnoteCrossrefLink" href="#target_note_LCL450_114_2" title="Click to highlight in text"><sup class="lineRef">2</sup><span class="italic">divisum est</span> HEZLFJ.</a></li><script type="text/javascript">document.getElementById('note_LCL450_114_2').style.display = "none";</script><li class="note" id="note_LCL450_114_3"><a class="footnoteCrossrefLink" href="#target_note_LCL450_114_3" title="Click to highlight in text"><sup class="lineRef">3</sup>I supply <span class="italic">non.</span></a></li><script type="text/javascript">document.getElementById('note_LCL450_114_3').style.display = "none";</script><li class="note" id="note_LCL450_114_4"><a class="footnoteCrossrefLink" href="#target_note_LCL450_114_4" title="Click to highlight in text"><sup class="lineRef">4</sup><span class="italic">alimentum</span> ABV.</a></li><script type="text/javascript">document.getElementById('note_LCL450_114_4').style.display = "none";</script></ul></section></notes></section>