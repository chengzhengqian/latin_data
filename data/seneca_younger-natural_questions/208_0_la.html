<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>quia nullum plures quam sex. Qui duodecim ventos esse dixerunt, hoc secuti sunt totidem ventorum esse quot caeli discrimina. Caelum autem dividitur in circulos quinque, qui per mundi cardines eunt: est septemtrionalis, est solstitialis, est aequinoctialis, est brumalis, est contrarius septemtrionali. His sextus accedit, qui superiorem partem mundi ab inferiore secernit;<a class="footnoteLink" href="#note_LCL457_110_1" id="target_note_LCL457_110_1"><sup>1</sup></a> ut scis enim, dimidia pars mundi
<span class="br"></span><span class="lineNumber">3</span><span class="br"></span>semper supra, dimidia infra est. Hanc lineam, quae inter aperta et occulta est (id est hunc circulum), Graeci ὁρίζοντα vocant, nostri finitorem esse dixerunt, alii finientem. Adiciendus est adhuc meridianus circulus, qui ὁρίζοντα rectis angulis secat.<a class="footnoteLink" href="#note_LCL457_110_2" id="target_note_LCL457_110_2"><sup>2</sup></a> Ex his quidam circuli in transversa currunt et alios interventu
suo scindunt.</p>
<p>Necesse est autem tot aeris discrimina esse quot
<span class="br"></span><span class="lineNumber">4</span><span class="br"></span>partes. Ergo ὁρίζων, sive finiens circulus, quinque illos orbes quos modo dixi fieri scindit et efficit decem partes, quinque ab ortu, quinque ab occasu. Meridianus
circulus, qui in ὁρίζοντα incurrit, regiones duas adicit.<a class="footnoteLink" href="#note_LCL457_110_3" id="target_note_LCL457_110_3"><sup>3</sup></a> Sic duodecim aer discrimina accipit et totidem facit ventos.</p>
<p><span class="br"></span><span class="lineNumber">5</span><span class="br"></span>Quidam sunt quorundam locorum proprii, qui non transmittunt, sed in proximum ferunt; non est



</p></section><notes><section class="footnotes"><ul><li class="note" id="note_LCL457_110_1"><a class="footnoteCrossrefLink" href="#target_note_LCL457_110_1" title="Click to highlight in text"><sup class="lineRef">1</sup><span class="italic">secrevit</span> L<sup>1</sup> A<sup>1</sup>B; <span class="italic">discernit</span> V.</a></li><script type="text/javascript">document.getElementById('note_LCL457_110_1').style.display = "none";</script><li class="note" id="note_LCL457_110_2"><a class="footnoteCrossrefLink" href="#target_note_LCL457_110_2" title="Click to highlight in text"><sup class="lineRef">2</sup><span class="italic">segregat</span> BV; <span class="italic">segregavit</span> A<sup>1</sup>.</a></li><script type="text/javascript">document.getElementById('note_LCL457_110_2').style.display = "none";</script><li class="note" id="note_LCL457_110_3"><a class="footnoteCrossrefLink" href="#target_note_LCL457_110_3" title="Click to highlight in text"><sup class="lineRef">3</sup><span class="italic">efficit</span> AV.</a></li><script type="text/javascript">document.getElementById('note_LCL457_110_3').style.display = "none";</script></ul></section></notes></section>