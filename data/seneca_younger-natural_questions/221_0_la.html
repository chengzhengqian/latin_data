<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>Hoc itaque generi humano dictum puta quod illis subita captivitate inter ignes et hostem stupentibus
dictum est:
Una salus victis nullam sperare salutem.</p>
<p><span class="br"></span><span class="lineNumber">3</span><span class="br"></span>Si vultis nihil timere, cogitate omnia esse metuenda. Circumspicite quam levibus causis discutiamur. Non cibus nobis, non umor, non vigilia, non somnus sine mensura quadam salubria sunt. Iam intellegetis
nugatoria esse nos et imbecilla corpuscula,<a class="footnoteLink" href="#note_LCL457_136_1" id="target_note_LCL457_136_1"><sup>1</sup></a> fluida, non magna molitione perdenda. Sine dubio id unum periculi nobis est quod tremunt terrae, quod subito dissipantur ac superposita deducunt!</p>
<p><span class="br"></span><span class="lineNumber">4</span><span class="br"></span>Magni se aestimat qui fulmina et motus terrarum hiatusque formidat. Vult ille imbecillitatis sibi suae conscius timere pituitam? Ita videlicet nati sumus, tam felicia sortiti membra, in hanc magnitudinem crevimus! Et ob hoc, nisi mundi partibus motis, nisi caelum intonuerit, nisi terra subsederit, perire non
<span class="br"></span><span class="lineNumber">5</span><span class="br"></span>possumus! Unguiculi nos et ne totius quidem dolor sed aliqua ab latere eius scissura conficit! Et ego timeam terras trementes, quem crassior saliva suffocat? Ego extimescam emotum sedibus suis mare et ne aestus maiore quam solet cursu plus




</p></section><notes><section class="footnotes"><ul><li class="note" id="note_LCL457_136_1"><a class="footnoteCrossrefLink" href="#target_note_LCL457_136_1" title="Click to highlight in text"><sup class="lineRef">1</sup><span class="italic">corpora</span> EB.</a></li><script type="text/javascript">document.getElementById('note_LCL457_136_1').style.display = "none";</script></ul></section></notes></section>