<section class="div1 language" lang="la"><header><hgroup><h1>Seneca</h1></hgroup></header><section class="div2"><p class="noindent">

magnoque spectantium metu in caput missi, cum iam adploraveris mersosque atque obrutos tanta mole credideris, longe ab eo in quem ceciderunt loco navigant tormenti modo missi; nec mergit illos cadens unda sed planis aquis tradit.</p>
<p><span class="br"></span><span class="lineNumber">7</span><span class="br"></span>Primum incrementum Nili circa insulam quam modo rettuli Philas visitur.<a class="footnoteLink" href="#note_LCL457_26_1" id="target_note_LCL457_26_1"><sup>1</sup></a> Exiguo ab hac spatio petra dividitur (Abaton Graeci vocant, nec illam ulli nisi antistites calcant); illa primum saxa auctum fluminis sentiunt. Post magnum deinde spatium duo eminent scopuli (Nili venas vocant incolae) ex quibus magna vis funditur, non tamen quanta operire possit Aegyptum. In haec ora stipem sacerdotes et aurea dona praefecti, cum sollemne venit sacrum,
<span class="br"></span><span class="lineNumber">8</span><span class="br"></span>iaciunt. Hinc iam manifestus novarum virium Nilus alto ac profundo alveo fertur, ne in latitudinem<a class="footnoteLink" href="#note_LCL457_26_2" id="target_note_LCL457_26_2"><sup>2</sup></a> excedat, obiectu montium pressus. Circa Memphim demum liber et per campestria vagus in plura scinditur
flumina manuque canalibus factis, ut sit modus in derivantium potestate, per totam discurrit Aegyptum. Initio diducitur, deinde continuatis aquis in faciem lati ac turbidi maris stagnat; cursum illi violentiamque eripit latitudo regionum in quas




</p></section><notes><section class="footnotes"><ul><li class="note" id="note_LCL457_26_1"><a class="footnoteCrossrefLink" href="#target_note_LCL457_26_1" title="Click to highlight in text"><sup class="lineRef">1</sup><span class="italic">visitur</span> H<sup>2</sup>ZFÎ»; <span class="italic">nascitur</span> H<sup>1</sup>PEL.</a></li><script type="text/javascript">document.getElementById('note_LCL457_26_1').style.display = "none";</script><li class="note" id="note_LCL457_26_2"><a class="footnoteCrossrefLink" href="#target_note_LCL457_26_2" title="Click to highlight in text"><sup class="lineRef">2</sup>Fortunatus, Gercke, Oltramare for <span class="italic">altitudinem</span> HPEZ.</a></li><script type="text/javascript">document.getElementById('note_LCL457_26_2').style.display = "none";</script></ul></section></notes></section>