<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">in quo mors illum necessario subsecuta est et peccatum <span class="br"></span><span class="lineNumber">50</span><span class="br"></span> ipsum voluntasque peccati. Quorum summitatum atque contrariorum
haec loca sunt: is status qui praemium esset, si in praeceptis dei Adam manere
voluisset et is qui poenae fuit, quoniam manere noluit; in illo enim nec mors
esset nec peccatum <span class="br"></span><span class="lineNumber">55</span><span class="br"></span> nec voluntas ulla peccati, in
hoc vero et mors et peccatum et delinquendi omnis affectio omniaque in perniciem
prona nec quicquam in se opis habentia, ut post lapsum posset adsurgere. Ille
vero medius status in quo praesentia quidem mortis vel peccati <span class="br"></span><span class="lineNumber">60</span><span class="br"></span> aberat, potestas vero utriusque constabat, inter
utrumque statum est conlocatus. Ex his igitur tribus statibus Christus corporeae
naturae singulas quodam modo indidit causas; nam quod mortale corpus adsumpsit
ut mortem a genere humano <span class="br"></span><span class="lineNumber">65</span><span class="br"></span> fugaret, in eo statu
ponendum est quod post Adae praevaricationem poenaliter inflictum est. Quod vero
non fuit in eo voluntas ulla peccati, ex eo sumptum est statu qui esse
potuisset, nisi voluntatem insidiantis fraudibus applicasset. Restat igitur
tertius <span class="br"></span><span class="lineNumber">70</span><span class="br"></span> status id est medius, ille scilicet qui
eo tempore fuit, cum nec mors aderat et adesse poterat delinquendi voluntas. In
hoc igitur Adam talis fuit ut manducaret ac biberet, ut accepta digereret, ut
laberetur in somnum et alia quae ei non defuerunt humana <span class="br"></span><span class="lineNumber">75</span><span class="br"></span> quidem sed concessa et quae nullam poenam mortis inferrent.</p>
<p>Quae omnia habuisse Christum dubium non est; </p></section><notes></notes></section>