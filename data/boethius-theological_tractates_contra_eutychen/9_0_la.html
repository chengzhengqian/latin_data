<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">

particularibus sumptus est. Quocirca cum ipsae subsistentiae in universalibus
quidem sint, in particularibus vero capiant substantiam, iure subsistentias
particulariter substantes
ὑποστάσεις
appellaverunt. Neque <span class="br"></span><span class="lineNumber">40</span><span class="br"></span> enim pensius subtiliusque
intuenti idem videbitur esse subsistentia quod substantia.</p>
<p>Nam quod Graeci
οὐσίωσιν
vel
οὐσιῶσθαι
dicunt, id nos subsistentiam vel subsistere appellamus; quod vero illi
ὑπόστασιν
vel
ὑϕίστασθαι,
id nos substantiam <span class="br"></span><span class="lineNumber">45</span><span class="br"></span> vel substare interpretamur.
Subsistit enim quod ipsum accidentibus, ut possit esse, non indiget. Substat
autem id quod aliis accidentibus subiectum quoddam, ut esse valeant,
subministrat; sub illis enim stat, dum subiectum est accidentibus. Itaque genera
vel species <span class="br"></span><span class="lineNumber">50</span><span class="br"></span> subsistunt tantum; neque enim
accidentia generibus speciebusve contingunt. Individua vero non modo subsistunt
verum etiam substant, nam neque ipsa indigent accidentibus ut sint; informata
enim sunt iam propriis et specificis differentiis et accidentibus <span class="br"></span><span class="lineNumber">55</span><span class="br"></span> ut esse possint ministrant, dum sunt scilicet subiecta.
Quocirca εἶναι atque
οὐσιῶσθαι
esse atque subsistere,
ὑϕίστασθαι,
vero substare intellegitur. Neque enim verborum inops Graecia est, ut Marcus
Tullius alludit, sed essentiam, subsistentiam, substantiam, personam <span class="br"></span><span class="lineNumber">60</span><span class="br"></span> totidem nominibus reddit, essentiam quidem
οὐσίαν,			
οὐσίωσιν,
substantiam
ὑπόστασιν,
personam
πρόσωπον
appellans. Ideo autem
ὑποστάσεις
Graeci individuas substantias vocaverunt, quoniam ceteris subsunt et quibusdam
quasi accidentibus subpositae <span class="br"></span><span class="lineNumber">65</span><span class="br"></span> subiectaeque sunt;
atque idcirco nos quoque eas substantias nuncupamus quasi subpositas, quas
illi<a class="footnoteLink" href="#note_LCL074_88_1" id="target_note_LCL074_88_1"><sup>1</sup></a>
</p></section><notes><section class="footnotes"><ul><li class="note" id="note_LCL074_88_1"><a class="footnoteCrossrefLink" href="#target_note_LCL074_88_1" title="Click to highlight in text"><sup class="lineRef">1</sup>quas illi <span class="italic">Vallinus</span>: quasi <span class="italic">or</span>
quas <span class="italic">the better <span class="sc">mss</span></span>.</a></li><script type="text/javascript">document.getElementById('note_LCL074_88_1').style.display = "none";</script></ul></section></notes></section>