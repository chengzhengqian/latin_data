<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
substantiarum unam creditur fecisse
personam, aequivocum nomen est Christi et nulla potest definitione concludi.
Quibus autem umquam scripturis nomen <span class="br"></span><span class="lineNumber">60</span><span class="br"></span> Christi
geminatur? Quid vero novi per adventum salvatoris effectum est? Nam catholicis
et fidei veritas et raritas miraculi constat. Quam enim magnum est quamque
novum, quam quod semel nec ullo alio saeculo possit evenire, ut eius qui solus
<span class="br"></span><span class="lineNumber">65</span><span class="br"></span> est deus natura cum humana quae ab eo erat
diversissima conveniret atque ita ex distantibus naturis una fieret copulatione
persona! Secundum Nestorii vero sententiam quid contingit novi?
“Servant,” inquit, “proprias humanitas
divinitasque personas.” <span class="br"></span><span class="lineNumber">70</span><span class="br"></span> Quando enim
non fuit divinitatis propria humanitatisque persona? Quando vero non erit? Vel
quid amplius in Iesu generatione contingit quam in cuiuslibet alterius, si
discretis utrisque personis discretae etiam fuere naturae? Ita enim personis
manentibus <span class="br"></span><span class="lineNumber">75</span><span class="br"></span> illic nulla naturarum potuit esse
coniunctio, ut in quolibet homine, cuius cum propria persona subsistat, nulla
est ei excellentissimae substantiae coniuncta divinitas. Sed fortasse Iesum, id
est personam hominis, idcirco Christum vocet, quoniam per eam <span class="br"></span><span class="lineNumber">80</span><span class="br"></span> mira quaedam sit operata divinitas. Esto. Deum vero
ipsum Christi appellatione cur vocet? Cur vero non elementa quoque ipsa simili
audeat appellare vocabulo per quae deus mira quaedam cotidianis motibus
operatur? An quia inrationabiles substantiae <span class="br"></span><span class="lineNumber">85</span><span class="br"></span> non
possunt habere personam qua<a class="footnoteLink" href="#note_LCL074_96_1" id="target_note_LCL074_96_1"><sup>1</sup></a> Christi vocabulum excipere possint?<a class="footnoteLink" href="#note_LCL074_96_2" id="target_note_LCL074_96_2"><sup>2</sup></a>
Nonne in sanctis




</p></section><notes><section class="footnotes"><ul><li class="note" id="note_LCL074_96_1"><a class="footnoteCrossrefLink" href="#target_note_LCL074_96_1" title="Click to highlight in text"><sup class="lineRef">1</sup>quae <span class="italic">
<span class="sc">mss</span>
</span>.</a></li><script type="text/javascript">document.getElementById('note_LCL074_96_1').style.display = "none";</script><li class="note" id="note_LCL074_96_2"><a class="footnoteCrossrefLink" href="#target_note_LCL074_96_2" title="Click to highlight in text"><sup class="lineRef">2</sup>possit <span class="italic">Vallinus</span>.</a></li><script type="text/javascript">document.getElementById('note_LCL074_96_2').style.display = "none";</script></ul></section></notes></section>