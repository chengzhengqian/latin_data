<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">in utrisque naturis Christum et ex utrisque
consistere doceamus.</p>
<p>Ex utrisque naturis aliquid consistere duo significat: <span class="br"></span><span class="lineNumber">5</span><span class="br"></span> unum quidem, cum ita dicimus aliquid ex duabus naturis iungi sicut
ex melle atque aqua, id autem est ut ex quolibet modo confusis, vel si una
vertatur in alteram vel si utraeque in se invicem misceantur, nullo modo tamen
utraeque permaneant; <span class="br"></span><span class="lineNumber">10</span><span class="br"></span> secundum hunc modum
Eutyches ait ex utrisque naturis Christum consistere.</p>
<p>Alter vero modus est ex utrisque consistendi quod ita ex duabus iunctum est, ut
illa tamen ex quibus iunctum esse dicitur maneant nec in alterutra <span class="br"></span><span class="lineNumber">15</span><span class="br"></span> vertantur, ut cum dicimus coronam ex auro gemmisque
compositam. Hic neque aurum in gemmas translatum est neque in aurum gemma
conversa, sed utraque permanent nec formam propriam derelinquunt. Talia ergo ex
aliquibus constantia et in his constare dicimus <span class="br"></span><span class="lineNumber">20</span><span class="br"></span>
ex quibus consistere praedicantur. Tunc enim possumus dicere coronam gemmis
auroque consistere; sunt enim gemmae atque aurum in quibus corona consistat. Nam
in priore modo non est mel atque aqua in quibus illud quod ex utrisque iungitur
constet. <span class="br"></span><span class="lineNumber">25</span><span class="br"></span> Cum igitur utrasque manere naturas in
Christo fides catholica confiteatur perfectasque easdem persistere nec alteram
in alteram transmutari, iure dicit et in utrisque naturis Christum et ex
utrisque consistere: in utrisque quidem, quia manent utraeque, ex utrisque
<span class="br"></span><span class="lineNumber">30</span><span class="br"></span> vero, quia utrarumque adunatione manentium
una persona fit Christi. Non autem secundum eam </p></section><notes></notes></section>