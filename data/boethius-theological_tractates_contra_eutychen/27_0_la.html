<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">

salvavit quem etiam adsumpsit; sin vero talem hominem adsumpsit qualis Adam fuit
ante peccatum, integram quidem videtur humanam adsumpsisse <span class="br"></span><span class="lineNumber">20</span><span class="br"></span> naturam, sed tamen quae medicina penitus non egebat.
Quomodo autem fieri potest, ut talem adsumpserit hominem qualis Adam fuit, cum
in Adam potuerit esse peccandi voluntas atque affectio, unde factum est ut etiam
praetergressis divinis praeceptis <span class="br"></span><span class="lineNumber">25</span><span class="br"></span> inobedientiae
delictis teneretur adstrictus? In Christo vero ne voluntas quidem ulla creditur
fuisse peccandi, cum praesertim si tale corpus hominis adsumpsit quale Adae ante
peccatum fuit, non debuerit esse mortalis, quoniam Adam, si non <span class="br"></span><span class="lineNumber">30</span><span class="br"></span> peccasset, mortem nulla ratione sensisset. Cum igitur
Christus non peccaverit, quaerendum est cur senserit mortem, si Adae corpus ante
quam peccaret adsumpsit. Quod si talem statum suscepit hominis qualis Adae post
peccatum fuit, videtur etiam Christo <span class="br"></span><span class="lineNumber">35</span><span class="br"></span> non
defuisse necessitas, ut et delictis subiceretur et passionibus confunderetur
obductisque iudicii regulis bonum a malo non sincera integritate discerneret,
quoniam has omnes poenas Adam delicti praevaricatione suscepit.</p>
<p><span class="br"></span><span class="lineNumber">40</span><span class="br"></span> Contra quos respondendum est tres intellegi
hominum posse status: unum quidem Adae ante delictum in quo, tametsi ab eo mors
aberat nec adhuc ullo se delicto polluerat, poterat tamen in eo voluntas esse
peccandi: alter in quo mutari potuisset, <span class="br"></span><span class="lineNumber">45</span><span class="br"></span> si
firmiter in dei praeceptis manere voluisset, tunc enim id addendum foret ut non
modo non peccaret aut peccare vellet sed ne posset quidem aut peccare aut velle
delinquere. Tertius status est post delictum </p></section><notes></notes></section>