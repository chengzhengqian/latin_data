<section class="div1 language" lang="la"><header><hgroup><h1>Boethius</h1></hgroup></header>
<section class="div2">
<h2><span class="ac">Anicii Manlii Severini Boethii<span class="linebreak"></span><span class="sc">v.c. et inl.
excons. ord. patricii</span><span class="linebreak"></span>Incipit Liber</span></h2>
<h2><span class="ac">Contra Eutychen Et Nestorium</span></h2>
<h2><span class="sc">domino sancto ac venerabili patri</span> IOHANNI DIACONO BOETHIUS <span class="sc">filius</span></h2>
<p>Anxie te quidem diuque sustinui, ut de ea quae in conventu mota est quaestione
loqueremur. Sed quoniam et tu quominus venires occupatione distractus es et ego
in crastinum constitutis negotiis <span class="br"></span><span class="lineNumber">5</span><span class="br"></span> implicabor,
mando litteris quae coram loquenda servaveram. Meministi enim, cum in concilio
legeretur epistola, recitatum Eutychianos ex duabus naturis Christum consistere
confiteri, in duabus negare: catholicos vero utrique dicto fidem praebere,
<span class="br"></span><span class="lineNumber">10</span><span class="br"></span> nam et ex duabus eum naturis consistere et
in duabus apud verae fidei sectatores aequaliter credi. Cuius dicti novitate
percussus harum coniunctionum


</p></section><notes></notes></section>