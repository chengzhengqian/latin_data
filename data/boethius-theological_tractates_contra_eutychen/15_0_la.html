<section class="div1 language" lang="la"><header><hgroup><h1>Boethius</h1></hgroup></header><section class="div2">
<p>Non autem provenisse manifestum est, si eadem in persona est quae in natura
diversitas. Eundem quippe salvum fecit quem creditur adsumpsisse; <span class="br"></span><span class="lineNumber">120</span><span class="br"></span> nulla vero intellegi adsumptio potest, si manet aeque
naturae personaeque discretio. Igitur qui adsumi manente persona non potuit,
iure non videbitur per Christi generationem potuisse salvari. Non est igitur per
generationem Christi hominum salvata <span class="br"></span><span class="lineNumber">125</span><span class="br"></span>
naturaâ€”quod credi nefas est.</p>
<p>Sed quamquam permulta sint quae hunc sensum inpugnare valeant atque perfringere,
de argumentorum copia tamen haec interim libasse sufficiat.</p>
</section>
<section class="div2">
<h2>V</h2>
<p>Transeundum quippe est ad Eutychen qui cum a veterum orbitis esset evagatus, in
contrarium cucurrit errorem asserens tantum abesse, ut in Christo gemina persona
credatur, ut ne naturam <span class="br"></span><span class="lineNumber">5</span><span class="br"></span> quidem in eo duplicem
oporteat confiteri; ita quippe esse adsumptum hominem, ut ea sit adunatio facta
cum deo, ut natura humana non manserit. Huius error ex eodem quo Nestorii fonte
prolabitur. Nam sicut Nestorius arbitratur non posse esse naturam <span class="br"></span><span class="lineNumber">10</span><span class="br"></span> duplicem quin persona fieret duplex, atquc ideo, cum in
Christo naturam duplicem confiteretur, duplicem credidit esse personam, ita
quoque Eutyches non putavit naturam duplicem esse sine duplicatione personae et
cum non confiteretur duplicem esse personam,



</p></section><notes></notes></section>