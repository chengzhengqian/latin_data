<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
<span class="br"></span><span class="lineNumber">15</span><span class="br"></span>arbitratus est consequens, ut una videretur esse
natura. Itaque Nestorius recte tenens duplicem in Christo esse naturam sacrilege
confitetur duas esse personas; Eutyches vero recte credens unam esse personam
impie credit unam quoque esse <span class="br"></span><span class="lineNumber">20</span><span class="br"></span> naturam. Qui
convictus evidentia rerum, quandoquidem manifestum est aliam naturam esse
hominis aliam dei, ait duas se confiteri in Christo naturas ante adunationem,
unam vero post adunationem. Quae sententia non aperte quod vult eloquitur. Ut
<span class="br"></span><span class="lineNumber">25</span><span class="br"></span> tamen eius dementiam perscrutemur, adunatio
haec aut tempore generationis facta est aut tempore resurrectionis. Sed si
tempore generationis facta est, videtur putare et ante generationem fuisse
humanam carnem non a Maria sumptam sed aliquo <span class="br"></span><span class="lineNumber">30</span><span class="br"></span>
modo alio praeparatam, Mariam vero virginem appositam ex qua caro nasceretur
quae ab ea sumpta non esset, illam vero carnem quae antea fuerit esse et divisam
atque a divinitatis substantia separatam; cum ex virgine natus est, adunatum
esse deo, ut una <span class="br"></span><span class="lineNumber">35</span><span class="br"></span> videretur facta esse natura.
Vel si haec eius sententia non est, illa esse poterit dicentis duas ante
adunationem, unam post adunationem, si adunatio generatione perfecta est, ut
corpus quidem a Maria sumpserit, sed, antequam sumeret, diversam deitatis
<span class="br"></span><span class="lineNumber">40</span><span class="br"></span> humanitatisque fuisse naturam; sumptam vero
unam factam atque in divinitatis cessisse substantiam. Quod si hanc adunationem
non putat generatione sed resurrectione factam, rursus id duobus fieri
arbitrabitur modis; aut enim genito Christo et non <span class="br"></span><span class="lineNumber">45</span><span class="br"></span> adsumente de Maria corpus aut adsumente ab eadem </p></section><notes></notes></section>