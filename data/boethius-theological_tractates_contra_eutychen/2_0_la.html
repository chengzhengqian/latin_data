<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">


quae ex duabus naturis vel in duabus consisterent differentias inquirebam, multum
scilicet referre <span class="br"></span><span class="lineNumber">15</span><span class="br"></span> ratus nec inerti neglegentia
praetereundum, quod episcopus scriptor epistolae tamquam valde necessarium
praeterire noluisset. Hic omnes apertam esse differentiam nec quicquam in eo
esse caliginis inconditum confusumque strepere nec ullus in tanto <span class="br"></span><span class="lineNumber">20</span><span class="br"></span> tumultu qui leviter attingeret quaestionem, nedum qui
expediret inventus est.</p>
<p>Adsederam ego ab eo quem maxime intueri cupiebam longius atque adeo, si situm
sedentium recorderis, aversus pluribusque oppositis, ne si aegerrime quidem
<span class="br"></span><span class="lineNumber">25</span><span class="br"></span> cuperem, vultum nutumque eius aspicere
poteram ex quo mihi aliqua eius darentur signa iudicii. Atqui ego quidem nihil
ceteris amplius afferebam, immo vero aliquid etiam minus. Nam de re proposita
aeque nihil ceteris sentiebam; minus vero quam ceteri ipse <span class="br"></span><span class="lineNumber">30</span><span class="br"></span> afferebam, falsae scilicet scientiae praesumptionem.
Tuli aegerrime, fateor, compressusque indoctorum grege conticui metuens ne iure
viderer insanus, si sanus inter furiosos haberi contenderem. Meditabar igitur
dehinc omnes animo quaestiones nec deglutiebam <span class="br"></span><span class="lineNumber">35</span><span class="br"></span>
quod acceperam, sed frequentis consilii iteratione ruminabam. Tandem igitur
patuere pulsanti animo fores et veritas inventa quaerenti omnes nebulas
Eutychiani reclusit erroris. Unde mihi maxime subiit admirari, quaenam haec
indoctorum hominum



</p></section><notes></notes></section>