<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">quod ipse ceteris rebus quasi subiectum supponeretur, sed quod idem omnibus
uti praeesset ita etiam quasi <span class="br"></span><span class="lineNumber">100</span><span class="br"></span> principium
subesset rebus, dum eis omnibus
οὐσιῶσθαι
vel subsistere subministrat.</p>
</section>
<section class="div2">
<h2>IV</h2>
<p>Sed haec omnia idcirco sint dicta, ut differentiam naturae atque personae id est
οὐσίας atque
ὑποστάσεως
monstraremus. Quo vero nomine unumquodque oporteat appellari, ecclesiasticae sit
locutionis arbitrium. <span class="br"></span><span class="lineNumber">5</span><span class="br"></span> Hoc interim constet quod
inter naturam personamque differre praediximus, quoniam natura est cuiuslibet
substantiae specificata proprietas, persona vero rationabilis naturae individua
substantia. Hanc in Christo Nestorius duplicem esse <span class="br"></span><span class="lineNumber">10</span><span class="br"></span> constituit eo scilicet traductus errore, quod putaverit in omnibus
naturis dici posse personam. Hoc enim praesumpto, quoniam in Christo duplicem
naturam esse censebat, duplicem quoque personam esse confessus est. Qua in re
eum falsum esse cum definitio <span class="br"></span><span class="lineNumber">15</span><span class="br"></span> superius dicta
convincat, tum haec argumentatio evidenter eius declarabit errorem. Si enim non
est Christi una persona duasque naturas esse manifestum est, hominis scilicet
atque dei (nec tam erit insipiens quisquam, utqui utramque earum a ratione
seiungat), <span class="br"></span><span class="lineNumber">20</span><span class="br"></span> sequitur ut duae videantur esse
personae; est enim persona ut dictum est naturae rationabilis individua
substantia.</p>
<p>Quae est igitur facta hominis deique coniunctio? Num ita quasi cum duo corpora
sibimet apponuntur, <span class="br"></span><span class="lineNumber">25</span><span class="br"></span> ut tantum locis iuncta sint
et nihil in alterum ex
</p></section><notes></notes></section>