<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
<span class="br"></span><span class="lineNumber">40</span><span class="br"></span>esset audacia qui inscientiae vitium
praesumptionis atque inpudentiae nube conentur obducere, cum non modo saepe id
quod proponatur ignorent, verum in huiusmodi contentionibus ne id quidem quod
ipsi loquantur intellegant, quasi non deterior fiat inscientiae <span class="br"></span><span class="lineNumber">45</span><span class="br"></span> causa, dum tegitur.</p>
<p>Sed ab illis ad te transeo, cui hoc quantulumcumque est examinandum prius
perpendendumque transmitto. Quod si recte se habere pronuntiaveris, peto ut mei
nominis hoc quoque inseras chartis; sin vero vel <span class="br"></span><span class="lineNumber">50</span><span class="br"></span>
minuendum aliquid vel addendum vel aliqua mutatione variandum est, id quoque
postulo remitti, meis exemplaribus ita ut a te revertitur transcribendum. Quae
ubi ad calcem ducta constiterint, tum demum eius cuius soleo iudicio censenda
transmittam. Sed <span class="br"></span><span class="lineNumber">55</span><span class="br"></span> quoniam semel res a
conlocutione transfertur adstilum, prius extremi sibique contrarii Nestorii
atque Eutychis summoveantur errores; post vero adiuvante deo, Christianae
medietatem fidei temperabo. Quoniam vero in tota quaestione contrariarum sibimet
αἱρέσεων
<span class="br"></span><span class="lineNumber">60</span><span class="br"></span> de personis dubitatur atque naturis, haec
primitus definienda sunt et propriis differentiis segreganda.</p>
</section>
<section class="div2">
<h2>I</h2>
<p>Natura igitur aut de solis corporibus dici potest aut de solis substantiis, id
est corporeis atque incorporeis, aut de omnibus rebus quae quocumque modo esse
dicuntur. Cum igitur tribus modis natura dici


</p></section><notes></notes></section>