<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">

omnibus neque in non viventibus corporibus personam <span class="br"></span><span class="lineNumber">30</span><span class="br"></span> posse dici manifestum est (nullus enim lapidis ullam dicit esse personam),
neque rursus eorum viventium quae sensu carent (neque enim ulla persona est
arboris), nec vero eius quae intellectu ac ratione deseritur (nulla est enim
persona equi vel bovis <span class="br"></span><span class="lineNumber">35</span><span class="br"></span> ceterorumque animalium
quae muta ac sine ratione vitam solis sensibus degunt), at hominis dicimus esse
personam, dicimus dei, dicimus angeli. Rursus substantiarum aliae sunt
universales, aliae particulares. Universales sunt quae de singulis praedicantur
ut <span class="br"></span><span class="lineNumber">40</span><span class="br"></span> homo, animal, lapis, lignum ceteraque
huiusmodi quae vel genera vel species sunt; nam et homo de singulis hominibus et
animal de singulis animalibus lapisque ac lignum de singulis lapidibus ac lignis
dicuntur. Particularia vero sunt quae de aliis minime <span class="br"></span><span class="lineNumber">45</span><span class="br"></span> praedicantur ut Cicero, Plato, lapis hic unde haec Achillis statua
facta est, lignum hoc unde haec mensa composita est. Sed in his omnibus nusquam
in universalibus persona dici potest, sed in singularibus tantum atque in
individuis; animalis enim vel generalis <span class="br"></span><span class="lineNumber">50</span><span class="br"></span> hominis
nulla persona est, sed vel Ciceronis vel Platonis vel singulorum individuorum
personae singulae nuncupantur.</p>
</section>
<section class="div2">
<h2>III</h2>
<p>Quocirca si persona in solis substantiis est atque in his rationabilibus
substantiaque omnis natura est nec in universalibus sed in individuis constat,
reperta personae est definitio: “naturae rationabilis <span class="br"></span><span class="lineNumber">5</span><span class="br"></span> individua substantial” Sed nos hac
definitione eam quam Graeci
ὑπόστασιν
dicunt terminavimus.</p>
</section><notes></notes></section>