<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">carnem, usque dum resurgeret quidem, duas fuisse
naturas, post resurrectionem unam factam. De quibus illud disiunctum nascitur,
quod interrogabimus hoc modo: natus ex Maria Christus aut <span class="br"></span><span class="lineNumber">50</span><span class="br"></span> ab ea carnem humanam traxit aut minime. Si non confitetur ex ea
traxisse, dicat quo homine indutus advenerit, utrumne eo qui deciderat
praevaricatione peccati an alio? Si eo de cuius semine ductus est homo, quem
vestita divinitas est? Nam si ex <span class="br"></span><span class="lineNumber">55</span><span class="br"></span> semine Abrahae
atque David et postremo Mariae non fuit caro illa qua natus est, ostendat ex
cuius hominis sit carne derivatus, quoniam post primum hominem caro omnis humana
ex humana carne deducitur. Sed si quem dixerit hominem a quo <span class="br"></span><span class="lineNumber">60</span><span class="br"></span> generatio sumpta sit salvatoris praeter Mariani
virginem, et ipse errore confundetur et adscribere mendacii notam summae
divinitati inlusus ipse videbitur, quando quod Abrahae atque David promittitur
in sanctis divinationibus, ut ex eorum semine toti <span class="br"></span><span class="lineNumber">65</span><span class="br"></span> mundo salus oriatur, aliis distribuit, cum praesertim, si humana caro sumpta
est, non ab alio sumi potuerit nisi unde etiam procreabatur. Si igitur a Maria
non est sumptum corpus humanum sed a quolibet alio, per Mariam tamen est
procreatum quod fuerat praevaricatione <span class="br"></span><span class="lineNumber">70</span><span class="br"></span>
corruptum, superius dicto repellitur argumento. Quod si non eo homine Christus
indutus est qui pro peccati poena sustinuerat mortem, illud eveniet ex nullius
hominis semine talem potuisse nasci qui fuerit sine originalis poena peccati.
Ex



</p></section><notes></notes></section>