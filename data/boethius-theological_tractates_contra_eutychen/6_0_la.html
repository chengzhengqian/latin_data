<section class="div1 language" lang="la"><header><hgroup><h1>Boethius</h1></hgroup></header><section class="div2">
</section>
<section class="div2">
<h2>II</h2>
<p>Sed de persona maxime dubitari potest, quaenam ei definitio possit aptari. Si
enim omnis habet natura personam, indissolubilis nodus est, quaenam inter
naturam personamque possit esse discretio; aut si <span class="br"></span><span class="lineNumber">5</span><span class="br"></span>
non aequatur persona naturae, sed infra terminum spatiumque naturae persona
subsistit, difficile dictu est ad quas usque naturas persona perveniat, id est
quas naturas conveniat habere personam, quas a personae vocabulo segregari. Nam
illud quidem <span class="br"></span><span class="lineNumber">10</span><span class="br"></span> manifestum est personae subiectam
esse naturam nec praeter naturam personam posse praedicari. Vestiganda sunt
igitur haec inquirentibus hoc modo.</p>
<p>Quoniam praeter naturam non potest esse persona quoniamque naturae aliae sunt
substantiae, aliae <span class="br"></span><span class="lineNumber">15</span><span class="br"></span> accidentes et videmus
personam in accidentibus non posse constitui (quis enim dicat ullam albedinis
vel nigredinis vel magnitudinis esse personam?), relinquitur ergo ut personam in
substantiis dici conveniat. Sed substantiarum aliae sunt corporeae, aliae
incorporeae. <span class="br"></span><span class="lineNumber">20</span><span class="br"></span> Corporearum vero aliae sunt
viventes, aliae minime; viventium aliae sunt sensibiles, aliae minime;
sensibilium aliae rationales, aliae inrationales. Item incorporearum aliae sunt
rationales, aliae minime, ut pecudum vitae; rationalium vero alia est
inmutabilis <span class="br"></span><span class="lineNumber">25</span><span class="br"></span> atque inpassibilis per naturam ut
deus, alia per creationem mutabilis atque passibilis, nisi inpassibilis gratia
substantiae ad inpassibilitatis firmitudinem permutetur ut angelorum atque
animae. Ex quibus


</p></section><notes></notes></section>