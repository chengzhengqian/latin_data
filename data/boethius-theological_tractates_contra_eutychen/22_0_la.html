<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
<span class="br"></span><span class="lineNumber">85</span><span class="br"></span> quoniam quod ex duabus consistit ita unum fieri
potest, ut illa ex quibus dicitur constare non maneant; veluti cum mel aquae
confunditur neutrum manet, sed alterum alterius copulatione corruptum quiddam
tertium fecit, ita illud quidem quod <span class="br"></span><span class="lineNumber">90</span><span class="br"></span> ex melle
atque aqua tertium fit constare ex utrisque dicitur, in utrisque vero negatur.
Non enim poterit in utrisque constare, quando utrorumque natura non permanet. Ex
utrisque enim constare potest, licet ea ex quibus coniungitur alterutra
qualitate corrupta <span class="br"></span><span class="lineNumber">95</span><span class="br"></span> sint; in utrisque vero
huiusmodi constare non poterit, quoniam ea quae in se transfusa sunt non manent
ac non sunt utraque in quibus constare videatur, cum ex utrisque constet in se
invicem qualitatum mutatione transfusis.</p>
<p><span class="br"></span><span class="lineNumber">100</span><span class="br"></span> Catholici vero utrumque rationabiliter
confitentur, nam et ex utrisque naturis Christum et in utrisque consistere. Sed
id qua ratione dicatur, paulo posterius explicabo. Nunc illud est manifestum
convictam esse Eutychis sententiam eo nomine, quod cum tribus <span class="br"></span><span class="lineNumber">105</span><span class="br"></span> modis fieri possit, ut ex duabus naturis una
subsistat, ut aut divinitas in humanitatem translata sit aut humanitas in
divinitatem aut utraque permixta sint, nullum horum modum fieri potuisse
superius dicta argumentatione declaratur.</p>
</section>
<section class="div2">
<h2>VII</h2>
<p>Restat ut, quemadmodum catholica fides dicat, et </p></section><notes></notes></section>