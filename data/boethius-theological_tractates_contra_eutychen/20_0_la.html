<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">enim potest aes in lapidem permutari nec
vero idem aes in herbam nec quodlibet aliud corpus in quodlibet <span class="br"></span><span class="lineNumber">30</span><span class="br"></span> aliud transfigurari potest, nisi et eadem sit materia
rerum in se transeuntium et a se et facere et pati possint, ut, cum vinum atque
aqua miscentur, utraque sunt talia quae actum sibi passionemque communicent.
Potest enim aquae qualitas a vini qualitate aliquid <span class="br"></span><span class="lineNumber">35</span><span class="br"></span> pati; potest item vini ab aquae qualitate aliquid pati. Atque
idcirco si multum quidem fuerit aquae, vini vero paululum, non dicuntur inmixta,
sed alterum alterius qualitate corrumpitur. Si quis enim vinum fundat in mare,
non mixtum est mari vinum sed in mare <span class="br"></span><span class="lineNumber">40</span><span class="br"></span> corruptum,
idcirco quoniam qualitas aquae multitudine sui corporis nihil passa est a
qualitate vini, sed potius in se ipsam vini qualitatem propria multitudine
commutavit. Si vero sint mediocres sibique aequales vel paulo inaequales naturae
quae a se <span class="br"></span><span class="lineNumber">45</span><span class="br"></span> facere et pati possunt, illae
miscentur et mediocribus inter se qualitatibus temperantur. Atque haec quidem in
corporibus neque his omnibus, sed tantum quae a se, ut dictum est, et facere et
pati possunt communi atque eadem materia subiecta. Omne enim <span class="br"></span><span class="lineNumber">50</span><span class="br"></span> corpus quod in generatione et corruptione subsistit
communem videtur habere materiam, sed non omne ab omni vel in omni vel facere
aliquid vel pati potest. Corpora vero in incorporea nulla ratione poterunt
permutari, quoniam nulla communi materia subiecta <span class="br"></span><span class="lineNumber">55</span><span class="br"></span> participant quae susceptis qualitatibus in alterutram </p></section><notes></notes></section>