<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
<span class="br"></span><span class="lineNumber">75</span><span class="br"></span>nullo igitur talis sumpta est caro; unde fit ut
noviter videatur esse formata. Sed haec aut ita hominum visa est oculis, ut
humanum putaretur corpus quod revera non esset humanum, quippe quod nulli
originali subiaceret poenae, aut nova quaedam vera <span class="br"></span><span class="lineNumber">80</span><span class="br"></span> nec poenae peccati subiacens originalis ad tempus hominis natura formata est?
Si verum hominis corpus non fuit, aperte arguitur mentita divinitas, quae
ostenderet hominibus corpus, quod cum verum non esset, tum fallerentur ii<a class="footnoteLink" href="#note_LCL074_106_1" id="target_note_LCL074_106_1"><sup>1</sup></a> qui
verum esse arbitrarentur. <span class="br"></span><span class="lineNumber">85</span><span class="br"></span> At si nova veraque non
ex homine sumpta caro formata est, quo tanta tragoedia generationis? Ubi ambitus
passionis? Ego quippe ne in homine quidem non stulte fieri puto quod inutiliter
factum est. Ad quam vero utilitatem facta probabitur tanta <span class="br"></span><span class="lineNumber">90</span><span class="br"></span> humilitas divinitatis, si homo qui periit generatione
ac passione Christi salvatus non est, quoniam negatur adsumptus? Rursus igitur
sicut ab eodem Nestorii fonte Eutychis error principium sumpsit, ita ad eundem
finem relabitur, ut secundum Eutychen <span class="br"></span><span class="lineNumber">95</span><span class="br"></span> quoque non
sit salvatum genus humanum, quoniam non is qui aeger esset et salvatione curaque
egeret, adsumptus est. Traxisse autem hanc sententiam videtur, si tamen huius
erroris fuit ut crederet non fuisse corpus Christi vere ex homine sed extra
atque <span class="br"></span><span class="lineNumber">100</span><span class="br"></span> adeo in caelo formatum, quoniam cum eo in
caelum creditur ascendisse. Quod exemplum continet tale: “non
ascendit in caelum, nisi qui de caelo descendit.”</p>
</section><notes><section class="footnotes"><ul><li class="note" id="note_LCL074_106_1"><a class="footnoteCrossrefLink" href="#target_note_LCL074_106_1" title="Click to highlight in text"><sup class="lineRef">1</sup>hii <span class="italic">or</span> hi <span class="italic">
<span class="sc">mss</span>
</span>.</a></li><script type="text/javascript">document.getElementById('note_LCL074_106_1').style.display = "none";</script></ul></section></notes></section>