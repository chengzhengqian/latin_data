<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">
alterius qualitate
perveniat? Quem coniunctionis Graeci modum
κατὰ
παράθεσιν
vocant. Sed si ita humanitas divinitati coniuncta est, nihil horum ex utrisque
confectum est ac per hoc nihil est Christus. <span class="br"></span><span class="lineNumber">30</span><span class="br"></span>
Nomen quippe ipsum unum quiddam significat singularitate vocabuli. At si duabus
personis manentibus ea coniunctio qualem superius diximus facta est naturarum,
unum ex duobus effici nihil potuit; omnino enim ex duabus personis nihil umquam
fieri <span class="br"></span><span class="lineNumber">35</span><span class="br"></span> potest. Nihil igitur unum secundum
Nestorium Christus est ac per hoc omnino nihil. Quod enim non est unum, nec esse
omnino potest; esse enim atque unum convertitur et quodcumque unum est est.
Etiam ea quae ex pluribus coniunguntur <span class="br"></span><span class="lineNumber">40</span><span class="br"></span> ut
acervus, chorus, unum tamen sunt. Sed esse Christum manifeste ac veraciter
confitemur; unum igitur esse dicimus Christum. Quod si ita est, unam quoque
Christi sine dubitatione personam esse necesse est. Nam si duae personae essent,
unus <span class="br"></span><span class="lineNumber">45</span><span class="br"></span> esse non posset; duos vero esse dicere
Christos nihil est aliud nisi praecipitatae mentis insania. Cur enim omnino duos
audeat Christos vocare, unum hominem alium deum? Vel cur eum qui deus est
Christum vocat, si eum quoque qui homo est Christum est <span class="br"></span><span class="lineNumber">50</span><span class="br"></span> appellaturus, cum nihil simile, nihil habeant ex copulatione
coniunctum? Cur simili nomine diversissimis abutatur naturis, cum, si Christum
definire cogitur, utrisque ut ipse dicit Christis non possit unam definitionis
adhibere substantiam? Si enim <span class="br"></span><span class="lineNumber">55</span><span class="br"></span> dei atque hominis
diversa substantia est unumque in utrisque Christi nomen nec diversarum
coniunctio
</p></section><notes></notes></section>