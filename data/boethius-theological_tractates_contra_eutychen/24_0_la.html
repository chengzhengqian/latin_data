<section class="div1 language" lang="la"><header><hgroup><h1>Boethius</h1></hgroup></header><section class="div2"><p class="noindent">significationem ex utrisque naturis Christum iunctum
esse fides catholica tenet, secundum quam Eutyches pronuntiat. Nam ille talem
significationem coniunctionis <span class="br"></span><span class="lineNumber">35</span><span class="br"></span> ex utraque natura
sumit, ut non confiteatur in utrisque consistere, neque enim utrasque manere;
catholicus vero eam significationem ex utrisque consistendi sumit quae illi sit
proxima eamque conservet quae in utrisque consistere confitetur.</p>
<p><span class="br"></span><span class="lineNumber">40</span><span class="br"></span> Aequivocum igitur est “ex utrisque
consistere” ac potius amphibolum et gemina significatione diversa
designans: una quidem significatione non manere substantias ex quibus illud quod
copulatum est dicatur esse coniunctum, alio modo significans ita ex utrisque
<span class="br"></span><span class="lineNumber">45</span><span class="br"></span> coniunctum, ut utraque permaneant.</p>
<p>Hoc igitur expedito aequivocationis atque ambiguitatis nodo nihil est ultra quod
possit opponi, quin id sit quod firma veraque fides catholica continet; eundem
Christum hominem esse perfectum, eundem deum <span class="br"></span><span class="lineNumber">50</span><span class="br"></span>
eundemque qui homo sit perfectus atque deus unum esse deum ac dei filium, nec
quaternitatem trinitati adstrui, dum homo additur supra perfectum deum, sed unam
eandemque personam numerum trinitatis explere, ut cum humanitas passa sit, deus
tamen <span class="br"></span><span class="lineNumber">55</span><span class="br"></span> passus esse dicatur, non quo ipsa deitas
humanitas facta sit, sed quod a deitate fuerit adsumpta. Item qui homo est, dei
filius appellatur non substantia divinitatis sed humanitatis, quae tamen
divinitati naturali unitate coniuncta est. Et cum haec ita <span class="br"></span><span class="lineNumber">60</span><span class="br"></span> intelligentia discernantur permisceanturque, tamen unus
idemque et homo sit perfectus et deus: deus </p></section><notes></notes></section>