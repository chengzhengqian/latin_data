<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h2><span class="ac">Liber Decimus</span></h2>
<h3><span class="ac">I</span></h3>
<p>“Tertium” ne consul an “tertio” dici oporteat; et quonam modo Cn. Pompeius, cum in theatro, quod erat dedicaturus, honores suos scriberet,<a class="footnoteLink" href="#note_LCL200_212_1" id="target_note_LCL200_212_1"><sup>1</sup></a> quaestionem ancipitem istius verbi de consilio Ciceronis vitaverit.</p>
<p>
<span class="sc">Familiari</span> meo cuipiam litteras Athenis Romam
<span class="br"></span><span class="lineNumber">1, 2</span><span class="br"></span>misi. In his scriptum fuit me illi iam “tertium” 
<span class="br"></span><span class="lineNumber">3</span><span class="br"></span>scripsisse. Is ad me rescripsit petivitque ut rationem dicerem cur “tertium” ac non “tertio” scripsissem. Id etiam adscripsit, ut eadem, quid super illo quoque mihi videretur, facerem se certiorem, “tertium” ne “consul” et “quartum” an “tertio” et “quarto” dicendum esset, quoniam Romae doctum virum dicere audisset “tertio” et “quarto consul,” non “tertium quartum” que; idque in principio libri III.<a class="footnoteLink" href="#note_LCL200_212_2" id="target_note_LCL200_212_2"><sup>2</sup></a> Coelium scripsisse et Quintum Claudium in libro undevicesimo C. Marium creatum “septimo” consulem dixisse.</p>
<p><span class="br"></span><span class="lineNumber">4</span><span class="br"></span>Ad haec ego rescripsi nihil amplius quam verba M. Varronis, hominis, opinor, quam fuit Claudius cum Coelio doctioris, quibus verbis utrumque de quo
<span class="br"></span><span class="lineNumber">5</span><span class="br"></span>ad me scripserat decideretur; nam et Varro satis aperte quid dici oporteret edocuit et ego adversus eum qui doctus esse dicebatur litem meam facere absens nolui.</p>
</section><notes><section class="footnotes"><ul><li class="note" id="note_LCL200_212_1"><a class="footnoteCrossrefLink" href="#target_note_LCL200_212_1" title="Click to highlight in text"><sup class="lineRef">1</sup>inscriberet, NOΠ.</a></li><script type="text/javascript">document.getElementById('note_LCL200_212_1').style.display = "none";</script><li class="note" id="note_LCL200_212_2"><a class="footnoteCrossrefLink" href="#target_note_LCL200_212_2" title="Click to highlight in text"><sup class="lineRef">2</sup>III. <span class="italic">added by Meltzer</span>; libri, ω.</a></li><script type="text/javascript">document.getElementById('note_LCL200_212_2').style.display = "none";</script></ul></section></notes></section>