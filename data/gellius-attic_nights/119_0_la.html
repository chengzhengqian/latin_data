<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><blockquote><p>
<span class="line indent1">Foris:<a class="footnoteLink" href="#note_LCL195_196_1" id="target_note_LCL195_196_1"><sup>1</sup></a> íta me uxor forma ét factís facit, sí taceam,</span><span class="linebreak"></span>
<span class="line indent2">tamen íudicium.</span><span class="linebreak"></span>
<span class="line indent1">Quae nísi dotem, ómnia quaé nolis habet; quí</span><span class="linebreak"></span>
<span class="line indent2">sapiet, de mé discet,</span><span class="linebreak"></span>
<span class="line indent1">Qui quási ad hostis captús liber servío salva urbe</span><span class="linebreak"></span>
<span class="line indent2">atque árce.</span><span class="linebreak"></span>
<span class="line indent1">Quaen<a class="footnoteLink" href="#note_LCL195_196_2" id="target_note_LCL195_196_2"><sup>2</sup></a> mihi quidquid placet éo privatum id me</span><span class="linebreak"></span>
<span class="line indent2">servatam velim?</span><span class="linebreak"></span>
<span class="line indent1">Dum ego éius mortem inhio, égomet vivo mórtuus</span><span class="linebreak"></span>
<span class="line indent2">inter vivos.</span><span class="linebreak"></span>
<span class="line indent1">Éa me clam se cúm mea ancilla aít consuetum,</span><span class="linebreak"></span>
<span class="line indent2">id me árguit;</span><span class="linebreak"></span>
<span class="line indent1">Íta plorando, orando, instando atque óbiurgando</span><span class="linebreak"></span>
<span class="line indent2">me óbtudit</span><span class="linebreak"></span>
<span class="line indent3">Eam utí venderém; nunc credo ínter suás</span><span class="linebreak"></span>
<span class="line indent3">Aequális et cognátas sermoném serit:</span><span class="linebreak"></span>
<span class="line indent4">“Quís vestrarúm fuit íntegra aetátula,</span><span class="linebreak"></span>
<span class="line indent5">Quae hóc idem a viro</span><span class="linebreak"></span>
<span class="line indent3">Ímpetrarít suo, quód ego anus modo</span><span class="linebreak"></span>
<span class="line indent2">Efféci, paelice út meum privarém virum?</span><span class="linebreak"></span>
<span class="line indent1">Haéc erunt concília hodie, dífferor sermóne miser.” </span><span class="linebreak"></span>
</p></blockquote>
<p><span class="br"></span><span class="lineNumber">11</span><span class="br"></span>Praeter venustatem autem rerum atque verborum, in duobus libris nequaquam parem, in hoc equidem soleo animum attendere, quod quae Menander prae clare et apposite et facete scripsit, ea Caecilius, ne
<span class="br"></span><span class="lineNumber">12</span><span class="br"></span>qua potuit quidem, conatus est enarrare, sed quasi minime probanda praetermisit et alia nescio quae mimica inculcavit et illud Menandri de vita hominum
media sumptum, simplex et verum et delectabile,
nescio quo pacto omisit. Idem enim ille maritus senex cum altero sene vicino colloquens et uxoris locupletis superbiam deprecans, haec ait:</p>
</section><notes><section class="footnotes"><ul><li class="note" id="note_LCL195_196_1"><a class="footnoteCrossrefLink" href="#target_note_LCL195_196_1" title="Click to highlight in text"><sup class="lineRef">1</sup>foris, <span class="italic">Ribbeck.</span></a></li><script type="text/javascript">document.getElementById('note_LCL195_196_1').style.display = "none";</script><li class="note" id="note_LCL195_196_2"><a class="footnoteCrossrefLink" href="#target_note_LCL195_196_2" title="Click to highlight in text"><sup class="lineRef">2</sup>quaen, <span class="italic">Ribbeck:</span> quae, ω.</a></li><script type="text/javascript">document.getElementById('note_LCL195_196_2').style.display = "none";</script></ul></section></notes></section>