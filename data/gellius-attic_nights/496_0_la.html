<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
cuius vita laudibusque cum M. Tullius scriberet, pronepotem eum Catonis Censorii dixit fuisse.
<span class="br"></span><span class="lineNumber">15</span><span class="br"></span>Videtis igitur hanc partem familiae, quae ex minore Catonis filio progenita est, non solum generis ipsius tramitibus, sed temporum quoque spatio differre; nam quia ille Salonianus in extrema patris aetate, sicuti dixi, natus fuit, prognati quoque ab eo aliquanto
posteriores fuerunt quam qui a maiore fratre
<span class="br"></span><span class="lineNumber">16</span><span class="br"></span>eius geniti erant. Hanc temporum differentiam facile animadvertetis ex hac ipsa oratione, cum eam legetis.”</p>
<p><span class="br"></span><span class="lineNumber">17</span><span class="br"></span>Haec Sulpicius Apollinaris audientibus nobis dixit. Quae postea ita esse, uti dixerat, cognovimus, cum et <span class="italic">Laudationes Funebres et Librum Commentarium De Familia Porcia</span> legeremus.</p>
<h3><span class="ac">XXI</span></h3>
<p>Quod a scriptoribus elegantissimis maior ratio habita sit sonitus vocum atque verborum iucundioris, quae a Graecis εὐφωνία dicitur, quam regulae disciplinaeque quae a grammaticis reperta est.</p>
<p><span class="br"></span><span class="lineNumber">1</span><span class="br"></span><span class="sc">Interrogatus</span> est Probus Valerius, quod ex familiari
eius quodam conperi, “hasne urbis” an “has urbes” et “hanc turrem” an “hanc turrim” 
dici oporteret. “Si aut versum,” inquit, “pangis aut orationem solutam struis atque ea tibi verba dicenda sunt, non finitiones illas praerancidas neque fetutinas grammaticas spectaveris, sed aurem tuam interroga quo quid loco conveniat dicere; quod illa
<span class="br"></span><span class="lineNumber">2</span><span class="br"></span>suaserit, id profecto erit rectissimum.” Tum is qui quaesierat, “Quonam modo,” inquit, “vis aurem
<span class="br"></span><span class="lineNumber">3</span><span class="br"></span>meam interrogem?” Et Probum ait respondisse: “Quo suam Vergilius percontatus est, qui diversis in
</p></section><notes></notes></section>