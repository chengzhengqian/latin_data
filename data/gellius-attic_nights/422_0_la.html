<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">VIII</span></h3>
<p>Quid senserit dixeritque M. Cato de Albino, qui homo Romanus Graeca oratione res Romanas, venia sibi ante eius imperitiae petita, composuit.</p>
<p>
<span class="sc">Iuste</span> venusteque admodum reprehendisse dicitur
<span class="br"></span><span class="lineNumber">1, 2</span><span class="br"></span>Aulum Albinum M. Cato. Albinus, qui cum L. Lucullo consul fuit, res Romanas oratione Graeca
<span class="br"></span><span class="lineNumber">3</span><span class="br"></span>scriptitavit. In eius <span class="italic">Historiae</span> principio scriptum est ad hanc sententiam: neminem suscensere sibi convenire,
si quid in his libris parum composite aut minus eleganter tum scriptum foret; “nam sum,” inquit, “homo Romanus natus in Latio, Graeca oratio a nobis alienissima est,” ideoque veniam gratiamque malae existimationis, si quid esset erratum,
<span class="br"></span><span class="lineNumber">4</span><span class="br"></span>postulavit. Ea cum legisset M. Cato: “Ne tu,” inquit, “Aule, nimium nugator es, cum maluisti culpam deprecari quam culpa vacare. Nam petere veniam solemus, aut cum inprudentes erravimus aut cum compulsi peccavimus. Dic,”<a class="footnoteLink" href="#note_LCL200_318_1" id="target_note_LCL200_318_1"><sup>1</sup></a> inquit, “oro te, quis perpulit ut id committeres, quod, priusquam
<span class="br"></span><span class="lineNumber">5</span><span class="br"></span>faceres, peteres ut ignosceretur?” Scriptum hoc est in libro Corneli Nepotis <span class="italic">De Inlustribus Viris</span> XIII.</p>
<h3><span class="ac">IX</span></h3>
<p>Historia de legatis Mileti ac Demosthene rhetore in libris Critolai reperta.</p>
<p><span class="br"></span><span class="lineNumber">1</span><span class="br"></span><span class="sc">Critolaus</span> scripsit legatos Mileto publicae rei causa venisse Athenas, fortasse an auxilii petendi




</p></section><notes><section class="footnotes"><ul><li class="note" id="note_LCL200_318_1"><a class="footnoteCrossrefLink" href="#target_note_LCL200_318_1" title="Click to highlight in text"><sup class="lineRef">1</sup>dic, <span class="italic">Hosius;</span> tibi, <span class="italic">MSS.</span></a></li><script type="text/javascript">document.getElementById('note_LCL200_318_1').style.display = "none";</script></ul></section></notes></section>