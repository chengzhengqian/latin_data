<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="br"></span><span class="lineNumber">10</span><span class="br"></span>Ad hoc ritus quoque et mos auspicandi eandem esse observationem docet; nam magistratus, quando uno die eis auspicandum est et id super quo auspicaverunt agendum, post<a class="footnoteLink" href="#note_LCL195_242_1" id="target_note_LCL195_242_1"><sup>1</sup></a> mediam noctem auspicantur et post meridiem sole magno agunt,<a class="footnoteLink" href="#note_LCL195_242_2" id="target_note_LCL195_242_2"><sup>2</sup></a> auspicatique esse et egisse eodem die dicuntur.
<span class="br"></span><span class="lineNumber">11</span><span class="br"></span>Praeterea tribuni plebei, quos nullum diem abesse Roma licet, cum post mediam noctem proficiscuntur et post primam facem ante mediam sequentem revertuntur, non videntur afuisse unum diem, quoniam, ante horam noctis sextam regressi, parte aliqua illius in urbe Roma sunt.</p>
<p><span class="br"></span><span class="lineNumber">12</span><span class="br"></span>Q.<a class="footnoteLink" href="#note_LCL195_242_3" id="target_note_LCL195_242_3"><sup>3</sup></a> quoque Mucium iureconsultum dicere solitum legi, non esse usurpatam mulierem, quae, cum Kalendis Ianuariis apud virum matrimonii causa esse coepisset, ante diem IV. Kalendas Ianuarias sequentes
<span class="br"></span><span class="lineNumber">13</span><span class="br"></span>usurpatum isset; non enim posse impleri trinoctium, quod abesse a viro usurpandi causa <span class="italic">ex Duodecim Tabulis</span> deberet, quoniam tertiae noctis posterioris sex horae alterius anni essent, qui inciperet ex Kalendis.</p>
<p><span class="br"></span><span class="lineNumber">14</span><span class="br"></span>Istaec autem omnia de dierum temporibus et finibus ad observationem disciplinamque iuris antiqui pertinentia cum in libris veterum inveniremus, non dubitabamus quin Vergilius quoque id ipsum ostenderit,








</p></section><notes><section class="footnotes"><ul><li class="note" id="note_LCL195_242_1"><a class="footnoteCrossrefLink" href="#target_note_LCL195_242_1" title="Click to highlight in text"><sup class="lineRef">1</sup>cum post, <span class="italic">Puteanus</span>; dum post, <span class="italic">Damsté</span>.</a></li><script type="text/javascript">document.getElementById('note_LCL195_242_1').style.display = "none";</script><li class="note" id="note_LCL195_242_2"><a class="footnoteCrossrefLink" href="#target_note_LCL195_242_2" title="Click to highlight in text"><sup class="lineRef">2</sup>meridiem sole magno agunt, <span class="italic">Hertz</span>; meridiem solem agnum (sole magnum, <span class="italic">V</span>), ω; meridionalem solem agunt, <span class="italic">Hosius</span>.</a></li><script type="text/javascript">document.getElementById('note_LCL195_242_2').style.display = "none";</script><li class="note" id="note_LCL195_242_3"><a class="footnoteCrossrefLink" href="#target_note_LCL195_242_3" title="Click to highlight in text"><sup class="lineRef">3</sup>Q. <span class="italic">added by s, Macrob</span>.</a></li><script type="text/javascript">document.getElementById('note_LCL195_242_3').style.display = "none";</script></ul></section></notes></section>