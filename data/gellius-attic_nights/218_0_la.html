<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent noindent">

civicam coronam capere posset qui civem in proelio servasset et hostes ibidem duos interfecisset, sed locum in quo pugnabat non retinuisset eoque loco hostes potiti essent, rescripsisse dicit eum quoque civica dignum videri, quod appareret e tam iniquo loco civem ab eo servatum, ut etiam a fortiter pugnantibus
<span class="br"></span><span class="lineNumber">15</span><span class="br"></span>retineri non quiverit. Hac corona civica L. Gellius, vir censorius, in senatu Ciceronem consulem
donari a republica censuit, quod eius opera esset atrocissima illa Catilinae coniuratio detecta vindicataque.</p>
<p><span class="br"></span><span class="lineNumber">16</span><span class="br"></span>“Muralis” est corona, qua donatur ab imperatore qui primus murum subiit inque oppidum hostium per vim ascendit; idcirco quasi muri pinnis decorata
<span class="br"></span><span class="lineNumber">17</span><span class="br"></span>est. “Castrensis” est corona, qua donat imperator eum qui primus hostium castra pugnans introivit;
<span class="br"></span><span class="lineNumber">18</span><span class="br"></span>ea corona insigne valli habet. “Navalis” est, qua donari solet maritimo proelio qui primus in hostium navem<a class="footnoteLink" href="#note_LCL195_394_1" id="target_note_LCL195_394_1"><sup>1</sup></a> armatus transiluit; ea quasi navium rostris
<span class="br"></span><span class="lineNumber">19</span><span class="br"></span>insignita est. Et “muralis” autem et “castrensis” 
et “navalis” fieri ex auro solent.</p>
<p><span class="br"></span><span class="lineNumber">20, 21</span><span class="br"></span>“Ovalis” corona murtea est; ea utebantur imperatores qui ovantes urbem introibant.</p>
<p>Ovandi ac non triumphandi causa est, cum aut bella non rite indicta neque cum iusto hoste gesta sunt, aut hostium nomen humile et non idoneum est, ut servorum piratarumque, aut, deditione repente

</p></section><notes><section class="footnotes"><ul><li class="note" id="note_LCL195_394_1"><a class="footnoteCrossrefLink" href="#target_note_LCL195_394_1" title="Click to highlight in text"><sup class="lineRef">1</sup>vi <span class="italic">after</span> navem, ω; <span class="italic">cf.</span> Paul. Fest. <span class="italic">p.</span> 157. 7, <span class="italic">Lindsay.</span></a></li><script type="text/javascript">document.getElementById('note_LCL195_394_1').style.display = "none";</script></ul></section></notes></section>