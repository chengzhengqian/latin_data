<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p class="noindent"><span class="br"></span><span class="lineNumber">5</span><span class="br"></span>Addebat etiam quod “ad” praeverbium tum ferme acueretur, cum significaret ἐπίτασιν, quam “intentionem” 
nos dicimus, sicut “adfabre” et “admodum” 
et “adprobe” dicuntur.</p>
<p><span class="br"></span><span class="lineNumber">6</span><span class="br"></span>Cetera quidem satis commode Annianus. Sed si hanc particulam semper, cum intentionem significaret,
<span class="br"></span><span class="lineNumber">7</span><span class="br"></span>acui putavit, non id perpetuum videtur; nam et “adpotus” cum dicimus et “adprimus” et “adprime,” 
intentio in his omnibus demonstratur, neque tamen “ad” particula satis commode accentu acuto
<span class="br"></span><span class="lineNumber">8</span><span class="br"></span>pronuntiatur. “Adprobus” tamen, quod significat “valde probus,” non infitias eo quin prima syllaba
<span class="br"></span><span class="lineNumber">9</span><span class="br"></span>acui debeat. Caecilius in comoedia quae inscribitur <span class="italic">Triumphus</span> vocabulo isto utitur:</p>
<blockquote><p><span class="line indent1">Hiérocles hospes est mi adulescens ádprobus.</span><span class="linebreak"></span></p></blockquote>
<p><span class="br"></span><span class="lineNumber">10</span><span class="br"></span>Num igitur in istis vocibus quas non acui diximus, ea causa est, quod syllaba insequitur natura longior, quae non ferme patitur acui priorem in vocabulis
<span class="br"></span><span class="lineNumber">11</span><span class="br"></span>syllabarum plurium quam duarum? “Adprimum” autem “longe primum” L. Livius in <span class="italic">Odyssia</span> dicit in hoc versu:</p>
<blockquote><p><span class="line indent2">Ibidemque vir summus adprimus Patroclus.</span><span class="linebreak"></span></p></blockquote>
<p class="noindent"><span class="br"></span><span class="lineNumber">12</span><span class="br"></span>Idem Livius in <span class="italic">Odyssia</span> “praemodum” dicit, quasi “admodum”; “parcentes,” inquit, “praemodum,” quod significat “supra modum,” dictumque est quasi “praeter modum”; in quo scilicet prima syllaba acui debebit.</p>
</section><notes></notes></section>