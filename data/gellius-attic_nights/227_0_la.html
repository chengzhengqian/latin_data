<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="br"></span><span class="lineNumber">12</span><span class="br"></span>periculo et a summae deformitatis odio vacat; qualis a Quinto Ennio in <span class="italic">Melanippa</span> perquam eleganti vocabulo ‘stata’ dicitur, quae neque κοινή futura sit
<span class="br"></span><span class="lineNumber">13</span><span class="br"></span>neque ποινή” Quam formam modicam et modestam
<span class="br"></span><span class="lineNumber">14</span><span class="br"></span>Favorinus non, mi hercule, inscite appellabat “uxoriam.” 
Ennius autem in ista quam dixi tragoedia, eas fere feminas ait incolumi pudicitia esse quae stata forma forent.</p>
<h3><span class="ac">XII</span></h3>
<p>De nominibus deorum populi Romani Diovis et Vediovis.</p>
<p>
<span class="sc">In</span> antiquis precationibus nomina haec deorum
<span class="br"></span><span class="lineNumber">1, 2</span><span class="br"></span>inesse animadvertimus: “Diovis” et “Vediovis”; est autem etiam aedes Vediovis Romae inter Arcem
<span class="br"></span><span class="lineNumber">3</span><span class="br"></span>et Capitolium. Eorum nominum rationem esse hanc
<span class="br"></span><span class="lineNumber">4</span><span class="br"></span>comperi: “Iovem” Latini veteres a “iuvando” appellavere,
eundemque alio vocabulo iuncto “patrem”
<span class="br"></span><span class="lineNumber">5</span><span class="br"></span>dixerunt. Nam quod est, elisis aut inmutatis quibusdam
litteris, “Iupiter,” id plenum atque integrum est “Iovispater.” Sic et “Neptunuspater” coniuncte
dictus est et “Saturnuspater” et “Ianuspater” 
et “Marspater”—hoc enim est “Marspiter”—itemque
Iovis “Diespiter” appellatus, id est diei et
<span class="br"></span><span class="lineNumber">6</span><span class="br"></span>lucis pater. Idcircoque simili nomine Iovis<a class="footnoteLink" href="#note_LCL195_412_1" id="target_note_LCL195_412_1"><sup>1</sup></a> “Diovis” 
dictus est et “Lucetius,” quod nos die et luce quasi
<span class="br"></span><span class="lineNumber">7</span><span class="br"></span>vita ipsa afficeret et iuvaret. “Lucetium” autem Iovem Cn. Naevius in libris <span class="italic">Belli Poenici</span> appellat.</p>
</section><notes><section class="footnotes"><ul><li class="note" id="note_LCL195_412_1"><a class="footnoteCrossrefLink" href="#target_note_LCL195_412_1" title="Click to highlight in text"><sup class="lineRef">1</sup>Iovis, <span class="italic">added by Hertz.</span></a></li><script type="text/javascript">document.getElementById('note_LCL195_412_1').style.display = "none";</script></ul></section></notes></section>