<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p><span class="br"></span><span class="lineNumber">6</span><span class="br"></span>Verba M. Varronis ex libro <span class="italic">Disciplinarum</span> quinto haec sunt: “Aliud est ‘quarto’ praetorem fieri et ‘quartum’; quod ‘quarto’ locum adsignificat ac tres ante factos, ‘quartum’ tempus adsignificat et ter ante factum. Igitur Ennius recte, quod scripsit:</p>
<blockquote><p><span class="line indent4">Quintus pater quartum fit consul,</span><span class="linebreak"></span></p></blockquote>
<p class="noindent">et Pompeius timide, quod in theatro, ne adscriberet ‘consul tertium’ aut ‘tertio,’ extremas litteras non scripsit.”</p>
<p><span class="br"></span><span class="lineNumber">7</span><span class="br"></span>Quod de Pompeio Varro breviter et subobscure dixit, Tiro Tullius, Ciceronis libertus, in epistula quadam enarratius scripsit ad hunc ferme modum: “Cum Pompeius,” inquit, “aedem Victoriae dedicaturus foret, cuius gradus vicem theatri essent, nomenque eius et honores scriberentur,<a class="footnoteLink" href="#note_LCL200_214_1" id="target_note_LCL200_214_1"><sup>1</sup></a> quaeri coeptum est, utrum ‘consul tertio’ inscribendum esset an ‘tertium.’ Eam rem Pompeius exquisitissime rettulit ad doctissimos civitatis, cumque dissentiretur et pars ‘tertio,’ alii ‘tertium’ scribendum contenderent, rogavit,” inquit, “Ciceronem Pompeius, ut quod ei rectius videretur scribi iuberet.” Tum Ciceronem iudicare de viris doctis veritum esse, ne, quorum opinionem inprobasset, ipsos videretur inprobasse. “Persuasit igitur Pompeio, ut neque ‘tertium’ neque ‘tertio’ scriberetur, sed ad secundum usque <span class="italic">t</span> fierent







</p></section><notes><section class="footnotes"><ul><li class="note" id="note_LCL200_214_1"><a class="footnoteCrossrefLink" href="#target_note_LCL200_214_1" title="Click to highlight in text"><sup class="lineRef">1</sup>inscriberentur, NO<sup>2</sup>ΠX.</a></li><script type="text/javascript">document.getElementById('note_LCL200_214_1').style.display = "none";</script></ul></section></notes></section>