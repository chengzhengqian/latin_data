<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p><span class="br"></span><span class="lineNumber">5</span><span class="br"></span>Vere hoc quidem Plutarchus de forma atque ordine synlogismi scripsit. Nam si, ut<a class="footnoteLink" href="#note_LCL195_148_1" id="target_note_LCL195_148_1"><sup>1</sup></a> in disciplinis
traditur, ita colligere et ratiocinari velis, sic dici oportet: Ὁ θάνατος ψυχῆς καὶ σώματος διάλυσις· τὸ δὲ διαλυθὲν ἀναισθητεῖ· τὸ δὲ ἀναισθητοῦν οὑδὲν πρὸς
<span class="br"></span><span class="lineNumber">6</span><span class="br"></span>ἡμᾶς. Sed Epicurus, cuiusmodi homost, non inscitia
<span class="br"></span><span class="lineNumber">7</span><span class="br"></span>videtur partem istam synlogismi praetermisisse,
neque id ei negotium fuit, synlogismum tamquam in scholis philosophorum cum suis numeris omnibus et cum suis finibus dicere, sed profecto, quia separatio animi et corporis in morte evidens est, non est ratus necessariam esse eius admonitionem,
<span class="br"></span><span class="lineNumber">8</span><span class="br"></span>quod omnibus prosus erat<a class="footnoteLink" href="#note_LCL195_148_2" id="target_note_LCL195_148_2"><sup>2</sup></a> obvium. Sicuti etiam, quod coniunctionem synlogismi non in fine posuit, set in principio; nam id quoque non inperite factum, quis non videt?</p>
<p><span class="br"></span><span class="lineNumber">9</span><span class="br"></span>Aput Platonem quoque multis in locis reperias synlogismos, repudiato conversoque ordine isto qui in docendo traditur, cum eleganti quadam reprehensionis
contemptione positos esse.</p>
<h3><span class="ac">IX</span></h3>
<p>Quod idem Plutarchus evidenti calumnia verbum ab Epicuro dictum insectatus sit.</p>
<p><span class="br"></span><span class="lineNumber">1</span><span class="br"></span><span class="sc">In</span> eodem libro idem Plutarchus eundem Epicurum reprehendit, quod verbo usus sit parum proprio et
<span class="br"></span><span class="lineNumber">2</span><span class="br"></span>alienae significationis. Ita enim scripsit Epicurus:
Ὅρος τοῦ μεγέθους τῶν ἡδονῶν ἡ παντὸς τοῦ ἀλγοῦντος
ὑπεξαίρεσις. “Non,” inquit, “παντὸς τοῦ ἀλγοῦντος,


</p></section><notes><section class="footnotes"><ul><li class="note" id="note_LCL195_148_1"><a class="footnoteCrossrefLink" href="#target_note_LCL195_148_1" title="Click to highlight in text"><sup class="lineRef">1</sup>sicut, ω.</a></li><script type="text/javascript">document.getElementById('note_LCL195_148_1').style.display = "none";</script><li class="note" id="note_LCL195_148_2"><a class="footnoteCrossrefLink" href="#target_note_LCL195_148_2" title="Click to highlight in text"><sup class="lineRef">2</sup>prosumserat. A; prorsus erat, ω.</a></li><script type="text/javascript">document.getElementById('note_LCL195_148_2').style.display = "none";</script></ul></section></notes></section>