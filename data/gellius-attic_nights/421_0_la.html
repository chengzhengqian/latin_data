<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

et fetidum potare, “Hic,” inquit, “eques
<span class="br"></span><span class="lineNumber">4</span><span class="br"></span>Romanus apludam edit et flocces bibit.” Aspexerunt
omnes qui aderant alius alium, primo tristiores turbato et requirente voltu, quidnam illud utriusque verbi foret; post deinde, quasi nescio quid Tusce aut
<span class="br"></span><span class="lineNumber">5</span><span class="br"></span>Gallice dixisset, universi riserunt. Legerat autem ille “apludam” veteres rusticos frumenti furfurem dixisse idque a Plauto in comoedia, si ea Plauti est,
<span class="br"></span><span class="lineNumber">6</span><span class="br"></span>quae <span class="italic">Astraha</span> inscripta est, positum esse. Item
“flocces” audierat prisca voce significare vini faecem e vinaceis expressam, sicuti fraces ex oleis, idque aput Caecilium in <span class="italic">Polumenis</span> legerat, eaque sibi duo verba ad orationum ornamenta servaverat.</p>
<p><span class="br"></span><span class="lineNumber">7</span><span class="br"></span>Alter quoque a lectionibus id genus paucis apirocalus,
cum adversarius causam differri postularet:
“Rogo, praetor,” inquit, “subveni, succurre! quonam usque nos bovinator hic demoratur?” Atque id voce magna ter quaterve inclamavit: “bovinator
<span class="br"></span><span class="lineNumber">8</span><span class="br"></span>est.” Commurmuratio fieri coepta est a plerisque qui aderant, quasi monstrum verbi admirantibus.
<span class="br"></span><span class="lineNumber">9</span><span class="br"></span>At ille iactans et gestiens: “Non enim Lucilium,” 
inquit, “legistis, qui tergiversatorem ‘bovinatorem’ dicit?” Est autem in Lucili XI. versus hic:</p>
<blockquote><p><span class="line indent1">Si tricosus<a class="footnoteLink" href="#note_LCL200_316_1" id="target_note_LCL200_316_1"><sup>1</sup></a> bovinatorque ore improbus duro.</span><span class="linebreak"></span></p></blockquote>
</section><notes><section class="footnotes"><ul><li class="note" id="note_LCL200_316_1"><a class="footnoteCrossrefLink" href="#target_note_LCL200_316_1" title="Click to highlight in text"><sup class="lineRef">1</sup>hic stric(h)osus, ω; <span class="italic">corrected by Lachmann;</span> hic: est tricosus, <span class="italic">Skutsch.</span></a></li><script type="text/javascript">document.getElementById('note_LCL200_316_1').style.display = "none";</script></ul></section></notes></section>