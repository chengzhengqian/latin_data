<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

Latine posset, “potestatem” dicere mallet, non
<span class="br"></span><span class="lineNumber">20</span><span class="br"></span>“potestate.” Illud enim sic compositum iucundius ad aurem completiusque, insuavius hoc imperfectiusque
est, si modo ita explorata aure homo sit, non surda nec iacenti; sicuti est hercle quod “explicavit”
dicere maluit quam “explicuit,” quod esse iam usitatius
coeperat.</p>
<p>Verba sunt haec ipsius ex oratione, quam <span class="italic">De imperio Cn. Pompei</span> habuit: “Testis est Sicilia, quam, multis undique cinctam periculis, non terrore belli, sed consilii celeritate explicavit.” At si
“explicuit” diceret, inperfecto et debili numero verborum sonus clauderet.</p>
<h3><span class="ac">VIII</span></h3>
<p>Historia in libris Sotionis philosophi reperta super Laide meretrice et Demosthene rhetore.</p>
<p><span class="br"></span><span class="lineNumber">1</span><span class="br"></span><span class="sc">Sotion</span> ex peripatetica disciplina haut sane ignobilis
vir fuit. Is librum multae variaeque historiae refertum composuit eumque inscripsit Κέρας Ἀμαλθείας.
<span class="br"></span><span class="lineNumber">2</span><span class="br"></span>Ea vox hoc ferme valet. tamquam si dicas
“<span class="italic">Cornum Copiae.</span>”</p>
<p><span class="br"></span><span class="lineNumber">3</span><span class="br"></span>In eo libro super Demosthene rhetore et Laide meretrice historia haec scripta est: “Lais,” inquit,
“Corinthia ob elegantiam venustatemque formae grandem pecuniam demerebat conventusque ad eam ditiorum hominum ex omni Graecia celebres erant, neque admittebatur nisi qui dabat quod poposcerat;



</p></section><notes></notes></section>