<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">


“praetores postea hanc abolescere et relinqui censuerunt iniuriisque aestumandis recuperatores se
<span class="br"></span><span class="lineNumber">14</span><span class="br"></span>daturos edixerunt. Nonnulla autem in istis legibus ne consistere quidem, sicuti dixi, visa sunt, velut illa lex talionis, cuius verba, nisi memoria me fallit, haec sunt: ‘Si membrum rupit, ni cum e pacto, talio esto.’
<span class="br"></span><span class="lineNumber">15</span><span class="br"></span>Praeter enim ulciscendi acerbitatem ne procedere quoque executio iustae talionis potest. Nam cui membrum ab alio ruptum est, si ipsi itidem rumpere per talionem velit, quaero, an efficere possit rumpendi
pariter membri aequilibrium? In qua re
<span class="br"></span><span class="lineNumber">16</span><span class="br"></span>primum ea difficultas est inexplicabilis. Quid si<a class="footnoteLink" href="#note_LCL212_412_1" id="target_note_LCL212_412_1"><sup>1</sup></a> membrum,” inquit, “alteri inprudens ruperit? Quod enim inprudentia factum est, retaliari per inprudentiam
debet. Ictus quippe fortuitus et consultus non cadunt sub eiusdem talionis similitudinem. Quonam igitur modo inprudentem poterit imitari, qui in exequenda talione non licentiae ius habet, sed inprudentiae?
<span class="br"></span><span class="lineNumber">17</span><span class="br"></span>Sed et si prudens ruperit, nequaquam patietur aut altius se laedi aut latius. Quod cuiusmodi
libra atque mensura caveri possit, non reperio.
<span class="br"></span><span class="lineNumber">18</span><span class="br"></span>Quin etiam, si quid plus erit aliterve conmissum, res fiet ridiculae atrocitatis, ut contraria actio mutuae talionis oriatur et adolescat infinita quaedam reciprocatio
<span class="br"></span><span class="lineNumber">19</span><span class="br"></span>talionum. Nam de inmanitate illa secandi partiendique humani corporis, si unus ob pecuniam debitam iudicatus addictusque sit pluribus, non libet



</p></section><notes><section class="footnotes"><ul><li class="note" id="note_LCL212_412_1"><a class="footnoteCrossrefLink" href="#target_note_LCL212_412_1" title="Click to highlight in text"><sup class="lineRef">1</sup>quid si, Q<sup>2</sup>; qui si, ΠZ; quis in, Ο; quis vi, Q; qui sin, N; quis, X.</a></li><script type="text/javascript">document.getElementById('note_LCL212_412_1').style.display = "none";</script></ul></section></notes></section>