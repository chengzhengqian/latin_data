<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent noindent">

significatione; composuit enim Plautus tamquam duo inter se contraria ‘plane’ et ‘obnoxie,’ quod a tua significatione longe abest.”</p>
<p><span class="br"></span><span class="lineNumber">5</span><span class="br"></span>Atque ille grammaticus satis ridicule, quasi “obnoxius” et “obnoxie” non declinatione sola, sed re atque sententia differrent, “Ego,” inquit, “dixi quid
<span class="br"></span><span class="lineNumber">6</span><span class="br"></span>esset ‘obnoxius,’ non quid ‘obnoxie.’” At tunc ego admirans insolentis hominis inscitiam, “Mittamus,” inquam, “sicuti vis, quod Plautus ‘obnoxie’ dixit, si
<span class="br"></span><span class="lineNumber">7</span><span class="br"></span>id nimis esse remotum putas, atque illud quoque praetermittamus, quod Sallustius in <span class="italic">Catilina</span> scribit:
<span class="br"></span><span class="lineNumber">8</span><span class="br"></span>‘Minari etiam<a class="footnoteLink" href="#note_LCL200_70_1" id="target_note_LCL200_70_1"><sup>1</sup></a> ferro, ni sibi obnoxia foret,’ et quod videtur novius pervulgatiusque esse, id me doce. Versus enim Vergilii sunt notissimi:</p>
<blockquote><p>
<span class="line indent1">Nam neque tunc astris<a class="footnoteLink" href="#note_LCL200_70_2" id="target_note_LCL200_70_2"><sup>2</sup></a> acies obtunsa videri,<a class="footnoteLink" href="#note_LCL200_70_3" id="target_note_LCL200_70_3"><sup>3</sup></a></span><span class="linebreak"></span>
<span class="line indent1">Nec fratris radiis obnoxia surgere luna,</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">9</span><span class="br"></span>quod tu ais ‘culpae suae conscium.’ Alio quoque loco Vergilius verbo isto utitur a tua sententia diverse in his versibus:</p>
<blockquote><p>
<span class="line indent12">iuvat arva videre</span><span class="linebreak"></span>
<span class="line indent1">Non rastris hominum, non ulli obnoxia curae;</span><span class="linebreak"></span>
</p></blockquote>
<p class="noindent">cura enim prodesse arvis solet, non nocere, quod tu <span class="br"></span><span class="lineNumber">10</span><span class="br"></span>de ‘obnoxio’ dixisti. Iam vero illud etiam Q. Enni quo pacto congruere tecum potest, quod scribit in <span class="italic">Phoenice</span> in hisce versibus:</p>
</section><notes><section class="footnotes"><ul><li class="note" id="note_LCL200_70_1"><a class="footnoteCrossrefLink" href="#target_note_LCL200_70_1" title="Click to highlight in text"><sup class="lineRef">1</sup>interdum, <span class="italic">Sall.</span></a></li><script type="text/javascript">document.getElementById('note_LCL200_70_1').style.display = "none";</script><li class="note" id="note_LCL200_70_2"><a class="footnoteCrossrefLink" href="#target_note_LCL200_70_2" title="Click to highlight in text"><sup class="lineRef">2</sup>stellis, <span class="italic">Virg.</span></a></li><script type="text/javascript">document.getElementById('note_LCL200_70_2').style.display = "none";</script><li class="note" id="note_LCL200_70_3"><a class="footnoteCrossrefLink" href="#target_note_LCL200_70_3" title="Click to highlight in text"><sup class="lineRef">3</sup>videtur, <span class="italic">Virg.</span></a></li><script type="text/javascript">document.getElementById('note_LCL200_70_3').style.display = "none";</script></ul></section></notes></section>