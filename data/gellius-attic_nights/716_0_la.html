<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">IV</span></h3>
<h3>Quamobrem venter repentino timore effluat; quare etiam ignis urinam lacessat.</h3>
<p><span class="br"></span><span class="lineNumber">1</span><span class="br"></span><span class="sc">Aristotelis</span> libri sunt, qui <span class="italic">Problemata Physica</span> inscribuntur,
lepidissimi et elegantiarum omnigenus
<span class="br"></span><span class="lineNumber">2</span><span class="br"></span>referti. In his quaerit quam ob causam eveniat ut quibus invasit repentinus rei magnae timor, plerumque
<span class="br"></span><span class="lineNumber">3</span><span class="br"></span>alvo statim cita fiant. Item quaerit cur accidat ut eum qui propter ignem diutius stetit libido urinae
<span class="br"></span><span class="lineNumber">4</span><span class="br"></span>lacessat. Ac de alvo quidem inter timendum prona atque praecipiti causam esse dicit quod timor omnis sit algificus, quem ille appellat ψυχροποιόν,<a class="footnoteLink" href="#note_LCL212_360_1" id="target_note_LCL212_360_1"><sup>1</sup></a> eaque vi frigoris sanguinem caldoremque omnem de summa corporis cute cogat penitus et depellat faciatque simul ut qui timent, sanguine ex ore decedente,
<span class="br"></span><span class="lineNumber">5</span><span class="br"></span>pallescant. “Is autem,” inquit, “sanguis et caldor in intuma coactus movet plerumque alvum et
<span class="br"></span><span class="lineNumber">6</span><span class="br"></span>incitat.” De urina celebri, ex igni proximo facta, verba haec posuit: Τὸ δὲ πῦρ διαχαλᾷ τὸ πεπηγός,<a class="footnoteLink" href="#note_LCL212_360_2" id="target_note_LCL212_360_2"><sup>2</sup></a> ὥσπερ ἥλιος τὴν χιόνα.</p>
<h3><span class="ac">V</span></h3>
<h3>Ex Aristotelis libris sumptum quod nivis aqua potui pessima sit; et quod ex nive crystallus concreatur.</h3>
<p><span class="br"></span><span class="lineNumber">1</span><span class="br"></span><span class="sc">In</span> Tiburte rus concesseramus hominis amici divitis aestate anni flagrantissima ego et quidam alii aequales





</p></section><notes><section class="footnotes"><ul><li class="note" id="note_LCL212_360_1"><a class="footnoteCrossrefLink" href="#target_note_LCL212_360_1" title="Click to highlight in text"><sup class="lineRef">1</sup>ψυχροποιόν, <span class="italic">not in Arist.</span></a></li><script type="text/javascript">document.getElementById('note_LCL212_360_1').style.display = "none";</script><li class="note" id="note_LCL212_360_2"><a class="footnoteCrossrefLink" href="#target_note_LCL212_360_2" title="Click to highlight in text"><sup class="lineRef">2</sup>πεπηγὸς ἐν τῷ σώματι, <span class="italic">Arist.</span></a></li><script type="text/javascript">document.getElementById('note_LCL212_360_2').style.display = "none";</script></ul></section></notes></section>