<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

quos <span class="italic">in Gorgian Platonis</span> composuit, scriptas
<span class="br"></span><span class="lineNumber">6</span><span class="br"></span>reliquit. Plato autem ipse verbis apertis duas solas esse poeniendi causas dicit: unam, quam primo in loco propter corrigendum, alteram, quam in tertio
<span class="br"></span><span class="lineNumber">7</span><span class="br"></span>propter exempli metum posuimus. Verba haec sunt Platonis in <span class="italic">Gorgia</span>: Προσήκει δὲ παντὶ τῷ
ἐν τιμωρίᾳ ὄντι ὑπ᾿ ἄλλου ὀρθῶς τιμωρουμένῳ ἢ βελτίονι
γίγνεσθαι καὶ ὀνίνασθαι, ἢ παραδείγματι ἄλλοις<a class="footnoteLink" href="#note_LCL200_130_1" id="target_note_LCL200_130_1"><sup>1</sup></a> γίγνεσθαι,
ἵνα ἄλλοι οἱ<a class="footnoteLink" href="#note_LCL200_130_2" id="target_note_LCL200_130_2"><sup>2</sup></a> ὁρῶντες πάσχοντα φοβούμενοι βελτίους
<span class="br"></span><span class="lineNumber">8</span><span class="br"></span>γίγνωνται. In hisce verbis facile intellegas τιμωρίαν Platonem dixisse, non ut supra scripsi quosdam dicere, sed ita ut promisce dici solet pro omni
<span class="br"></span><span class="lineNumber">9</span><span class="br"></span>punitione. Anne autem quasi omnino parvam et contemptu dignam praeterierit poenae sumendae causam propter tuendam laesi hominis auctoritatem, an magis quasi ei quam dicebat rei non necessariam praetermiserit, cum de poenis, non in vita neque inter homines, sed post vitae tempus capiendis scriberet, ego in medium relinquo.</p>
<h3><span class="ac">XV</span></h3>
<p>De verbo “quiesco,” an e littera corripi an produci debeat.</p>
<p><span class="br"></span><span class="lineNumber">1</span><span class="br"></span><span class="sc">Amicus</span> noster, homo multi studii atque in bonarum disciplinarum opere frequens, verbum “quiescit” 
<span class="br"></span><span class="lineNumber">2</span><span class="br"></span>usitate <span class="italic">e</span> littera correpta dixit. Alter item amicus, homo in doctrinis, quasi in praestigiis,




</p></section><notes><section class="footnotes"><ul><li class="note" id="note_LCL200_130_1"><a class="footnoteCrossrefLink" href="#target_note_LCL200_130_1" title="Click to highlight in text"><sup class="lineRef">1</sup>τοῖς ἄλλοις, <span class="italic">Plato.</span></a></li><script type="text/javascript">document.getElementById('note_LCL200_130_1').style.display = "none";</script><li class="note" id="note_LCL200_130_2"><a class="footnoteCrossrefLink" href="#target_note_LCL200_130_2" title="Click to highlight in text"><sup class="lineRef">2</sup>οἱ omitted in <span class="italic">MSS. of Plato.</span></a></li><script type="text/javascript">document.getElementById('note_LCL200_130_2').style.display = "none";</script></ul></section></notes></section>