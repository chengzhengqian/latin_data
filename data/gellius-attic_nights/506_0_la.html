<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

rudes, ne tectorio quidem praelitas fuisse dicit ad annum usque aetatis suae septuagesimum. Atque ibi postea his verbis utitur: “Neque mihi,” inquit, “aedificatio neque vasum neque vestimentum ullum est manupretiosum neque pretiosus servus neque ancilla. Si quid est,” inquit, “quod utar, utor; si non est, egeo. Suum cuique per me uti atque frui licet.” 
<span class="br"></span><span class="lineNumber">2</span><span class="br"></span>Tum deinde addit: “Vitio vertunt, quia multa egeo; at ego illis, quia nequeunt egere.” Haec mera veritas Tusculani hominis, egere se multis rebus et nihil tamen cupere dicentis, plus hercle promovet ad exhortandam parsimoniam sustinendamque inopiam quam Graecae<a class="footnoteLink" href="#note_LCL200_486_1" id="target_note_LCL200_486_1"><sup>1</sup></a> istorum praestigiae, philosophari sese dicentium umbrasque verborum inanes fingentium, qui se nihil habere et nihil tamen egere ac nihil cupere dicunt, cum et habendo et egendo et cupiendo ardeant.</p>
<h3><span class="ac">XXV</span></h3>
<p>Quaesitum tractatumque, quid sint “manubiae”; atque inibi dicta quaedam de ratione utendi verbis pluribus idem significantibus.</p>
<p><span class="br"></span><span class="lineNumber">1</span><span class="br"></span><span class="sc">In</span> fastigiis fori Traiani simulacra sunt sita circumundique
inaurata equorum atque signorum militarium,
<span class="br"></span><span class="lineNumber">2</span><span class="br"></span>subscriptumque est: “Ex manubiis.” Quaerebat Favorinus, cum in area fori ambularet et amicum

</p></section><notes><section class="footnotes"><ul><li class="note" id="note_LCL200_486_1"><a class="footnoteCrossrefLink" href="#target_note_LCL200_486_1" title="Click to highlight in text"><sup class="lineRef">1</sup>Graecorum, <span class="italic">Hertz;</span> Graeculorum praestigiae, <span class="italic">Boot.</span></a></li><script type="text/javascript">document.getElementById('note_LCL200_486_1').style.display = "none";</script></ul></section></notes></section>