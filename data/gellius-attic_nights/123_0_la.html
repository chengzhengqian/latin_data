<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p class="noindent"><span class="br"></span><span class="lineNumber">5</span><span class="br"></span>In quo erraverunt quidam commentariorum in Lucilium scriptores, quod putaverunt Fannia lege perpetuos in omne dierum genus centenos aeris
<span class="br"></span><span class="lineNumber">6</span><span class="br"></span>statutos. Centum enim aeris Fannius constituit, sicuti supra dixi, festis quibusdam diebus eosque ipsos dies nominavit, aliorum autem dierum omnium in singulos dies sumptum inclusit intra aeris alias tricenos, alias denos.</p>
<p><span class="br"></span><span class="lineNumber">7</span><span class="br"></span>Lex deinde Licinia rogata est, quae cum certis diebus, sicuti Fannia, centenos aeris inpendi permisisset,
nuptiis ducenos indulsit ceterisque diebus statuit aeris tricenos; cum et carnis aridae<a class="footnoteLink" href="#note_LCL195_204_1" id="target_note_LCL195_204_1"><sup>1</sup></a> et salsamenti certa pondera in singulos dies constituisset,
quidquid esset natum<a class="footnoteLink" href="#note_LCL195_204_2" id="target_note_LCL195_204_2"><sup>2</sup></a> e terra, vite, arbore,
<span class="br"></span><span class="lineNumber">8</span><span class="br"></span>promisce atque indefinite largita est. Huius legis
<span class="br"></span><span class="lineNumber">9</span><span class="br"></span>Laevius poeta meminit in <span class="italic">Erotopaegniis</span>. Verba Laevii haec sunt, quibus significat haedum, qui ad epulas fuerat adlatus, dimissum cenamque ita ut lex Licinia sanxisset, pomis oleribusque instructam;</p>
<blockquote><p><span class="line indent3">Lex Licinia (inquit) introducitur,</span><span class="linebreak"></span>
<span class="line indent3">Lux liquida haedo redditur.</span><span class="linebreak"></span></p></blockquote>
<p class="noindent"><span class="br"></span><span class="lineNumber">10</span><span class="br"></span>Lucilius quoque legis istius meminit in his verbis:</p>
<blockquote><p><span class="line indent1">Legem vitemus Licini.</span><span class="linebreak"></span></p></blockquote>
<p><span class="br"></span><span class="lineNumber">11</span><span class="br"></span>Postea L. Sulla dictator, cum, legibus istis situ atque senio oblitteratis, plerique in patrimoniis





</p></section><notes><section class="footnotes"><ul><li class="note" id="note_LCL195_204_1"><a class="footnoteCrossrefLink" href="#target_note_LCL195_204_1" title="Click to highlight in text"><sup class="lineRef">1</sup>aridae, ϛ, <span class="italic">Macr.</span> iii., 17. 9; autem, ω.</a></li><script type="text/javascript">document.getElementById('note_LCL195_204_1').style.display = "none";</script><li class="note" id="note_LCL195_204_2"><a class="footnoteCrossrefLink" href="#target_note_LCL195_204_2" title="Click to highlight in text"><sup class="lineRef">2</sup>natum, ϛ, <span class="italic">Macr</span>.; tamen, ω.</a></li><script type="text/javascript">document.getElementById('note_LCL195_204_2').style.display = "none";</script></ul></section></notes></section>