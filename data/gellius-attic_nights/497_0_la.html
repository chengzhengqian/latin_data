<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

locis ‘urbis’ et ‘urbes’ dixit arbitrio consilioque
<span class="br"></span><span class="lineNumber">4</span><span class="br"></span>usus auris. Nam in primo <span class="italic">Georgicon,</span> quem ego,” 
inquit, “librum manu ipsius correctum legi, ‘urbis,’ per i litteram scripsit. Verba e versibus eius haec sunt:</p>
<blockquote><p>
<span class="line indent11">urbisne invisere, Caesar,</span><span class="linebreak"></span>
<span class="line indent1">Terrarumque velis curam.</span><span class="linebreak"></span>
</p></blockquote>
<p class="noindent">Verte enim et muta, ut ‘urbes’ dicas, insubidius
<span class="br"></span><span class="lineNumber">5</span><span class="br"></span>nescio quid facies et pinguius. Contra in tertio <span class="italic">Aeneidis</span> ‘urbes’ dixit per e litteram:</p>
<blockquote><p>
<span class="line indent4">Centum urbes habitant magnas.</span><span class="linebreak"></span>
</p></blockquote>
<p class="noindent">Hic item muta, ut ‘urbis’ dicas, nimis exilis vox erit et exanguis, tanta quippe iuncturae differentia est in
<span class="br"></span><span class="lineNumber">6</span><span class="br"></span>consonantia vocum proximarum. Praeterea idem Vergilius ‘turrim’ dixit, non ‘turrem,’ et ‘securim,’ non ‘securem’:</p>
<blockquote><p>
<span class="line indent4">Turrim in praecipiti stantem</span><span class="linebreak"></span>
</p></blockquote>
<p class="noindent">et:</p>
<blockquote><p>
<span class="line indent8">incertam excussit cervice securim.</span><span class="linebreak"></span>
</p></blockquote>
<p class="noindent">Quae sunt, opinor, iucundioris gracilitatis quam si
<span class="br"></span><span class="lineNumber">7</span><span class="br"></span>suo utrumque loco per e litteram dicas.” At ille qui interrogaverat, rudis profecto et aure agresti homo, “Cur,” inquit, “aliud alio in loco potius rectiusque
<span class="br"></span><span class="lineNumber">8</span><span class="br"></span>esse dicas, non sane intellego.” Tum Probus iam commotior, “Noli,” inquit, “igitur laborare, utrum istorum debeas dicere, ‘urbis’ an ‘urbes.’ Nam





</p></section><notes></notes></section>