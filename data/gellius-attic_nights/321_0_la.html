<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

moribus sensisse et eam puellam captivam non redditam patri scripsisse, contra quam nos supra diximus, sed retentam a Scipione atque in deliciis amoribusque ab eo usurpatam.</p>
<h3><span class="ac">IX</span></h3>
<p>Locus exemptus ex <span class="italic">Annalibus</span> L. Pisonis historiae et orationis lepidissimae.</p>
<p><span class="br"></span><span class="lineNumber">1</span><span class="br"></span><span class="sc">Quod</span> res videbatur memoratu digna, quam fecisse Cn. Flavium, Anni filium, aedilem curulem, L. Piso in tertio <span class="italic">Annali</span> scripsit, eaque res perquam pure et venuste narrata a Pisone, locum istum totum huc ex Pisonis <span class="italic">Annali</span> transposuimus.</p>
<p><span class="br"></span><span class="lineNumber">2</span><span class="br"></span>“Cn.,” inquit, “Flavius, patre libertino natus, scriptum faciebat, isque in eo tempore aedili curuli apparebat, quo tempore aediles subrogantur, eumque
<span class="br"></span><span class="lineNumber">3</span><span class="br"></span>pro tribu aedilem curulem renuntiaverunt. Aedilem qui comitia habebat negat accipere, neque sibi placere, qui scriptum faceret, eum aedilem fieri.
<span class="br"></span><span class="lineNumber">4</span><span class="br"></span>Cn. Flavius, Anni filius, dicitur tabulas posuisse, scriptu sese abdicasse, isque aedilis curulis factus est.</p>
<p><span class="br"></span><span class="lineNumber">5</span><span class="br"></span>“Idem Cn Flavius, Anni filius, dicitur ad collegam venisse visere aegrotum. Eo in conclave postquam introivit, adulescentes ibi complures nobiles sedebant. Hi contemnentes eum, assurgere ei nemo





</p></section><notes></notes></section>