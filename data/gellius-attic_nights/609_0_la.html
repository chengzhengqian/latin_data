<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

tum venerant, priusquam admitterentur, consistebant et neque in via stabant, neque intra aedis erant.
<span class="br"></span><span class="lineNumber">10 </span><span class="br"></span>Ab illa ergo grandis loci consistione et quasi quadam stabulatione ‘vestibula’ appellata sunt spatia, sicuti diximus, grandia ante fores aedium relicta, in quibus starent qui venissent, priusquam in domum intromitterentur.
<span class="br"></span><span class="lineNumber">11</span><span class="br"></span>Meminisse autem debebimus id vocabulum non semper a veteribus scriptoribus proprie, sed per quasdam translationes esse dictum, quae tamen ita sunt factae, ut ab ista de qua diximus proprietate non longe desciverint, sicut illud in sexto Vergilii:</p>
<blockquote><p>
<span class="line indent1">Vestibulum ante ipsum primisque in faucibus</span><span class="linebreak"></span>
<span class="line indent2">Orci</span><span class="linebreak"></span>
<span class="line indent1">Luctus et ultrices posuere cubilia Curae:</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">12</span><span class="br"></span>non enim ‘vestibulum’ priorem<a class="footnoteLink" href="#note_LCL212_146_1" id="target_note_LCL212_146_1"><sup>1</sup></a> partem domus infernae esse dicit, quod obrepere potest tamquam si ita dicatur, sed loca duo demonstrat extra Orci fores, ‘vestibulum’ et ‘fauces,’ ex quibus ‘vestibulum’ appellat ante ipsam quasi domum et ante ipsa Orci penetralia, ‘fauces’ autem vocat iter angustum, per quod ad vestibulum adiretur.”</p>
</section><notes><section class="footnotes"><ul><li class="note" id="note_LCL212_146_1"><a class="footnoteCrossrefLink" href="#target_note_LCL212_146_1" title="Click to highlight in text"><sup class="lineRef">1</sup>primorem, <span class="italic">Damsté, comparing</span> § 2.</a></li><script type="text/javascript">document.getElementById('note_LCL212_146_1').style.display = "none";</script></ul></section></notes></section>