<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

P. Sulpicio Gallo, homini delicato, inter pleraque alia, quae obiectabat, id quoque probro dedit, quod tunicis uteretur manus totas operientibus.</p>
<p><span class="br"></span><span class="lineNumber">5</span><span class="br"></span>Verba sunt haec Scipionis: “Nam qui cotidie unguentatus adversum speculum ornetur, cuius supercilia radantur, qui barba vulsa feminibusque subvulsis ambulet, qui in conviviis adulescentulus cum amatore, cum chiridota tunica interior<a class="footnoteLink" href="#note_LCL200_58_1" id="target_note_LCL200_58_1"><sup>1</sup></a> accubuerit, qui non modo vinosus, sed virosus quoque sit, eumne quisquam dubitet, quin idem fecerit quod cinaedi facere solent?”</p>
<p><span class="br"></span><span class="lineNumber">6</span><span class="br"></span>Vergilius quoque tunicas huiuscemodi quasi femi-neas, probrosas criminatur:</p>
<blockquote><p>
<span class="line indent1">Et tunicae (inquit) manicas et habent redimicula</span><span class="linebreak"></span>
<span class="line indent2">mitrae.</span><span class="linebreak"></span></p></blockquote>
<p><span class="br"></span><span class="lineNumber">7</span><span class="br"></span>Q. quoque Ennius Carthaginiensium “tunicatam iuventutem” non videtur sine probro dixisse.</p>
<h3><span class="ac">XIII</span></h3>
<p>Quem “classicum” dicat M. Cato, quem “infra classem.”</p>
<p><span class="br"></span><span class="lineNumber">1</span><span class="br"></span>“<span class="sc">Classici</span>” dicebantur non omnes qui in quinque<a class="footnoteLink" href="#note_LCL200_58_2" id="target_note_LCL200_58_2"><sup>2</sup></a> classibus erant, sed primae tantum classis homines, qui centum et viginti quinque milia aeris ampliusve
<span class="br"></span><span class="lineNumber">2</span><span class="br"></span>censi erant. “Infra classem” autem appellabantur secundae classis ceterarumque omnium classium, qui





</p></section><notes><section class="footnotes"><ul><li class="note" id="note_LCL200_58_1"><a class="footnoteCrossrefLink" href="#target_note_LCL200_58_1" title="Click to highlight in text"><sup class="lineRef">1</sup>interior, <span class="italic">Lipsius;</span> inferior, ω; cf. Suet. <span class="italic">Jul.</span> xlix. 1.</a></li><script type="text/javascript">document.getElementById('note_LCL200_58_1').style.display = "none";</script><li class="note" id="note_LCL200_58_2"><a class="footnoteCrossrefLink" href="#target_note_LCL200_58_2" title="Click to highlight in text"><sup class="lineRef">2</sup>in quinque, <span class="italic">Scioppius;</span> inqu(a)e, ω.</a></li><script type="text/javascript">document.getElementById('note_LCL200_58_2').style.display = "none";</script></ul></section></notes></section>