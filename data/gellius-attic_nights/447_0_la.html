<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

utiturque ad eam rem testimonio M. Tulli verbaque eius refert ex oratione quae dicta est <span class="italic">Pro C. Rabirio:</span>
<span class="br"></span><span class="lineNumber">2</span><span class="br"></span>“Lictor,” inquit, “conliga manus.” Haec ita Valgius.</p>
<p><span class="br"></span><span class="lineNumber">3</span><span class="br"></span>Et nos sane cum illo sentimus; sed Tiro Tullius M. Ciceronis libertus, “lictorem” vel a “limo” vel a “licio” dictum scripsit: “Licio enim transverso, quod ‘limum’ appellatur, qui magistratibus,” inquit, “praeministrabant cincti erant.”</p>
<p><span class="br"></span><span class="lineNumber">4</span><span class="br"></span>Si quis autem est qui propterea putat probabilius esse quod Tiro dixit, quoniam prima syllaba in “lictore,” sicuti in “icio,” producta est et in eo verbo quod est “igo” correpta est, nihil ad rem istud pertinet. Nam sicut a “igando” “ictor” et a “egendo” “ector” et a “iendo” “vitor”<a class="footnoteLink" href="#note_LCL200_368_1" id="target_note_LCL200_368_1"><sup>1</sup></a> et “tuendo” “tutor” et “struendo” “structor” pro-ductis quae corripiebantur vocalibus dicta sunt.</p>
<h3><span class="ac">IV</span></h3>
<p>Versus accepti ex Q. Enni septimo <span class="italic">Annalium,</span> quibus depingitur finiturque ingenium comitasque hominis minoris erga amicum superiorem.</p>
<p><span class="br"></span><span class="lineNumber">1</span><span class="br"></span><span class="sc">Descriptum</span> definitumque est a Quinto Ennio in <span class="italic">Annali</span> septimo graphice admodum sciteque sub historia Gemini Servili, viri nobilis, quo ingenio, qua comitate, qua modestia, qua fide, qua linguae parsimonia, qua loquendi opportunitate, quanta rerum antiquarum morumque veterum ac novorum scientia quantaque servandi tuendique secreti religione, qualibus denique ad muniendas vitae molestias fomentis,

</p></section><notes><section class="footnotes"><ul><li class="note" id="note_LCL200_368_1"><a class="footnoteCrossrefLink" href="#target_note_LCL200_368_1" title="Click to highlight in text"><sup class="lineRef">1</sup>vivendo victor, ω; <span class="italic">corr. by Lachmann;</span> vincendo victor, ϛ.</a></li><script type="text/javascript">document.getElementById('note_LCL200_368_1').style.display = "none";</script></ul></section></notes></section>