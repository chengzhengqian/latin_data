<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p class="noindent"><span class="br"></span><span class="lineNumber">19</span><span class="br"></span>in quo versu non oportet videri alterum verbum, idem quod superius significans, supplendi numeri causa extrinsecus additum et consarcinatum. Est enim hoc inane admodum et futtile. Sed cum in iuvenibus gloriae studio flagrantibus pervicaciam ferociamque et cupidinem pugnae leniter tamen ac placide obiurgaret, atrocitatem rei et culpam perseverandi bis idem dicendo alio atque alio verbo auxit inculcavitque, duplexque eadem conpellatio
<span class="br"></span><span class="lineNumber">20</span><span class="br"></span>admonitionem facit instantiorem. Ne illa quidem significationis eiusdem repetitio ignava et frigida videri debet:</p>
<blockquote><p><span class="line indent1">Μνηστῆρες δ᾿ ἄρα Τηλεμάχῳ θάνατόν τε μόρον τε .</span><span class="linebreak"></span>
<span class="line indent1">Ἤρτυον,</span><span class="linebreak"></span></p></blockquote>
<p class="noindent">quod bis idem, θάνατον et μόρον, dixerit; indignitas enim moliendae tam acerbae tamque iniustae necis
<span class="br"></span><span class="lineNumber">21</span><span class="br"></span>miranda mortis iteratione defleta est. Ceterum quis tam obtunso ingeniost, quin intellegat:</p>
<blockquote><p><span class="line indent1">Βάσκ᾿ ἴθι, οὖλε Ὄνειρε,</span><span class="linebreak"></span></p></blockquote>
<p class="noindent">et:</p>
<blockquote><p><span class="line indent1">Βάσκ᾿ ἴθι, Ἶρι ταχεῖα,</span><span class="linebreak"></span></p></blockquote>
<p class="noindent">verba idem duo significantia non frustra posita esse ἐκ παραλλήλων, ut quidam putant, sed hortamentum esse acre imperatae celeritatis?</p>
<p><span class="br"></span><span class="lineNumber">22</span><span class="br"></span>“Verba quoque illa M. Ciceronis <span class="italic">In L. Pisonem</span> tri-gemina, etiamsi durae auris hominibus non placent, non venustatem modo numeris quaesiverunt, sed




</p></section><notes></notes></section>