<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">XI</span></h3>
<p>Verba P. Nigidii, quibus differre dicit “mentiri” et “mendacium dicere.”</p>
<p><span class="br"></span><span class="lineNumber">1</span><span class="br"></span><span class="sc">Verba</span> sunt ipsa haec P. Nigidii, hominis in studiis bonarum artium praecellentis, quem M. Cicero ingenii doctrinarumque nomine summe reveritus est: “Inter mendacium dicere et mentiri distat. Qui mentitur ipse non fallitur, alterum fallere conatur; qui mendacium dicit, ipse fallitur.” Item
<span class="br"></span><span class="lineNumber">2</span><span class="br"></span>hoc addidit: “Qui mentitur,” inquit, “fallit, quantum
in se est; at qui mendacium dicit, ipse non
<span class="br"></span><span class="lineNumber">3</span><span class="br"></span>fallit, quantum in se est.” Item hoc quoque super eadem re dicit: “Vir bonus,” inquit, “praestare debet ne mentiatur, prudens, ne mendacium dicat;
<span class="br"></span><span class="lineNumber">4</span><span class="br"></span>alterum incidit in hominem, alterum non.” Varie me hercule et lepide Nigidius tot sententias in eandem rem, quasi aliud atque aliud diceret,
disparavit.</p>
<h3><span class="ac">XII</span></h3>
<p>Quod Chrysippus philosophus omne verbum ambiguum dubiumque esse dicit, Diodorus contra nullum verbum ambiguum esse putat.</p>
<p><span class="br"></span><span class="lineNumber">1</span><span class="br"></span><span class="sc">Chrysippus</span> ait omne verbum ambiguum natura esse, quoniam ex eodem duo vel plura accipi possunt.
<span class="br"></span><span class="lineNumber">2</span><span class="br"></span>Diodorus autem, cui Crono cognomentum fuit, “Nullum” inquit, “verbum est ambiguum, nec quisquam ambiguum dicit aut sentit, nec aliud dici



</p></section><notes></notes></section>