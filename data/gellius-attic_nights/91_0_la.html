<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent noindent">

quasi inlaudabilis, qui neque mentione aut memoria
<span class="br"></span><span class="lineNumber">18</span><span class="br"></span>ulla dignus neque umquam nominandus est, sicuti quondam a communi consilio Asiae decretum est uti nomen eius qui templum Dianae Ephesi incenderat ne quis ullo in tempore nominaret.</p>
<p>

    Tertium restat ex is quae reprehensa sunt, quod
<span class="br"></span><span class="lineNumber">19, 20</span><span class="br"></span>“tunicam squalentem auro” dixit. Id autem significat
copiam densitatemque auri in squamarum speciem intexti.
“Squalere” enim dictum a squamarum crebritate asperitateque, quae in serpentium pisciumve
<span class="br"></span><span class="lineNumber">21</span><span class="br"></span>coriis visuntur. Quam rem et alii et hic quidem poeta locis aliquot demonstrat:</p>
<blockquote><p>
<span class="line indent6">Quem pellis (inquit) ahenis</span><span class="linebreak"></span>
<span class="line indent1">In plumam squamis auro conserta tegebat,</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">22</span><span class="br"></span>et alio loco:</p>
<blockquote><p>
<span class="line indent1">Iamque adeo rutilum thoraca indutus ahenis</span><span class="linebreak"></span>
<span class="line indent1">Horrebat squamis.</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">23</span><span class="br"></span>Accius in <span class="italic">Pelopidis</span> ita scribit:</p>
<blockquote><p>
<span class="line indent1">Éius serpentis squámae squalido aúro et purpurá</span><span class="linebreak"></span>
<span class="line indent2">pertextae.</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">24</span><span class="br"></span>Quicquid igitur nimis inculcatum obsitumque aliqua re erat, ut<a class="footnoteLink" href="#note_LCL195_140_1" id="target_note_LCL195_140_1"><sup>1</sup></a> incuteret visentibus facie nova horrorem,
<span class="br"></span><span class="lineNumber">25</span><span class="br"></span>id “squalere” dicebatur. Sic in corporibus incultis squamosisque alta congeries sordium “squalor” 
appellabatur. Cuius significationis multo assiduoque usu totum id verbum ita contaminatum est, ut iam
“squalor” de re alia nulla quam de solis inquinamentis
dici coeperit.</p>
</section><notes><section class="footnotes"><ul><li class="note" id="note_LCL195_140_1"><a class="footnoteCrossrefLink" href="#target_note_LCL195_140_1" title="Click to highlight in text"><sup class="lineRef">1</sup>ut, <span class="italic">Macr.;</span> et, ω.</a></li><script type="text/javascript">document.getElementById('note_LCL195_140_1').style.display = "none";</script></ul></section></notes></section>