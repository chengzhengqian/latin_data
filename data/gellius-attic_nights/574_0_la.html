<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

esse possit cognoscere non aliquis eruditorum, sed qui
<span class="br"></span><span class="lineNumber">2</span><span class="br"></span>tantum legerit Ὁμήρου τὸ Η΄. Quamobrem non tam id mirabamur errasse in ea re M. Tullium, quam non esse animadversum hoc postea correctumque vel ab ipso vel a Tirone, liberto eius, diligentissimo
<span class="br"></span><span class="lineNumber">3</span><span class="br"></span>homine et librorum patroni sui studiosissimo. Ita enim scriptum in eo libro est: “Apud eundem poetam Aiax cum Hectore congrediens depugnandi causa agit ut sepeliatur, si sit forte victus, declaratque se velle ut suum tumulum multis etiam post saeculis praetereuntes sic loquantur:</p>
<blockquote><p><span class="line indent1">Hic situs est vitae iampridem lumina linquens,</span><span class="linebreak"></span>
<span class="line indent1">Qui quondam Hectoreo perculsus concidit ense.</span><span class="linebreak"></span>
<span class="line indent1">Fabitur haec aliquis, mea semper gloria vivet.</span><span class="linebreak"></span></p></blockquote>
<p><span class="br"></span><span class="lineNumber">4</span><span class="br"></span>Huius autem sententiae versus, quos Cicero in linguam Latinam vertit, non Aiax apud Homerum dicit neque Aiax agit ut sepeliatur, sed Hector dicit et Hector de sepultura agit, priusquam sciat an Aiax secum depugnandi causa congressurus sit.</p>
<h3><span class="ac">VII</span></h3>
<h3>Observatum esse in senibus quod annum fere aetatis tertium et sexagesimum agant aut laboribus aut interitu aut clade aliqua insignitum; atque inibi super eadem observatione exemplum adpositum epistulae divi Augusti ad Gaium filium.</h3>
<p><span class="br"></span><span class="lineNumber">1</span><span class="br"></span><span class="sc">Observatum</span> in multa hominum memoria expertumque est,senioribus plerisque omnibus sexagesimum




</p></section><notes></notes></section>