<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p><span class="br"></span><span class="lineNumber">8</span><span class="br"></span>In eodem libro Capitonis id quoque scriptum est: “C,” inquit, “Caesar consul M. Catonem sententiam rogavit. Cato rem quae consulebatur, quoniam non e republica videbatur, perfici nolebat. Eius rei ducendae gratia longa oratione utebatur eximebatque dicendo diem. Erat enim ius senatori,
ut sententiam rogatus diceret ante quicquid vellet aliae rei et quoad vellet. Caesar consul viatorem vocavit eumque, cum finem non faceret, prendi loquentem et in carcerem duci iussit. Senatus consurrexit et prosequebatur Catonem in carcerem. Hac,” inquit, “invidia facta Caesar destitit et mitti Catonem iussit.”</p>
<h3><span class="ac">XI</span></h3>
<p>Quae qualiaque sint quae Aristoxenus quasi magis comperta de Pythagora memoriae mandavit; et quae item Plutarchus in eundem modum de eodem Pythagora scripserit.</p>
<p><span class="br"></span><span class="lineNumber">1</span><span class="br"></span><span class="sc">Opinio</span> vetus falsa occupavit et convaluit, Pythagoram
philosophum non esitavisse ex animalibus, item abstinuisse fabulo, quem Graeci κύαμον
<span class="br"></span><span class="lineNumber">2</span><span class="br"></span>appellant. Ex hac opinione Callimachus poeta scripsit:</p>
<blockquote><p>
<span class="line indent1">καἰ κυάμων ἄπο χεῖρας ἔχειν, ἀνιῶντος ἐδεστοῦ,</span><span class="linebreak"></span>
<span class="line indent1">Κἀγώ, Πυθαγόρας ὡς ἐκέλευε, λέγω.</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">3</span><span class="br"></span>Ex eadem item opinione M. Cicero in libro <span class="italic">De Divinatione</span> primo haec verba posuit: “Iubet igitur





</p></section><notes></notes></section>