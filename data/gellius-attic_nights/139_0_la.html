<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

in litteris veterator, “Valerium,” inquit, “Probum audivi haec dicere: usum esse Sallustium circumlocutione quadam poetica et, cum dicere vellet hominem avaritia corrumpi, corpus et animum dixisse, quae duae res hominem demonstrarent; namque homo
<span class="br"></span><span class="lineNumber">6</span><span class="br"></span>ex anima et corpore est.” “Numquam,” inquit Favorinus, “quod equidem scio, tam inportuna tamque audaci argutia fuit noster Probus, ut Sallustium, vel subtilissimum brevitatis artificem, periphrasis poetarum facere diceret.”</p>
<p>

    Erat tum nobiscum in eodem ambulacro homo
<span class="br"></span><span class="lineNumber">7, 8</span><span class="br"></span>quispiam sane doctus. Is quoque a Favorino roga-tus ecquid haberet super ea re dicere, huiuscemodi
<span class="br"></span><span class="lineNumber">9</span><span class="br"></span>verbis usus est: “Quorum,” inquit, “avaritia mentem<a class="footnoteLink" href="#note_LCL195_236_1" id="target_note_LCL195_236_1"><sup>1</sup></a> tenuit et corrupit quique sese quaerundae undique pecuniae dediderunt, eos plerosque tali genere vitae occupatos videmus, ut sicuti alia in his omnia prae pecunia, ita labor quoque virilis exercendique
<span class="br"></span><span class="lineNumber">10</span><span class="br"></span>corporis studium relictui sit. Negotiis enim se plerumque umbraticis et sellulariis quaestibus intentos habent, in quibus omnis eorum vigor animi corporisque elanguescit et, quod Sallustius ait, ‘effeminatur.’”</p>
<p><span class="br"></span><span class="lineNumber">11</span><span class="br"></span>Tum Favorinus legi denuo verba eadem Sallustii iubet atque, ubi lecta sunt, “Quid igitur,” inquit, “dicimus, quod multos videre est pecuniae cupidos
<span class="br"></span><span class="lineNumber">12</span><span class="br"></span>et eosdem tamen corpore esse vegeto ac valenti?” Tum ille ita respondit: “Respondes non hercle inscite. Quisquis,” inquit, “est pecuniae cupiens et corpore tamen est bene habito ac strenuo, aliarum quoque rerum vel studio vel exercitio eum teneri

</p></section><notes><section class="footnotes"><ul><li class="note" id="note_LCL195_236_1"><a class="footnoteCrossrefLink" href="#target_note_LCL195_236_1" title="Click to highlight in text"><sup class="lineRef">1</sup>mentem, <span class="italic">supplied by Dziatzko</span>; avaritiam tenuit (ienuit, <span class="italic">V</span>; avaritia intenuit, <span class="italic">R</span>), ω.</a></li><script type="text/javascript">document.getElementById('note_LCL195_236_1').style.display = "none";</script></ul></section></notes></section>