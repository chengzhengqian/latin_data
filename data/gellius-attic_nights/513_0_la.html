<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

scripsisse quosdam non ignobiles scriptores, ut aut temere aut incuriose ‘praedam’ pro ‘manubiis’ et ‘manubias’ pro ‘praeda’ posuerint, aut tropica quadam figura mutationem vocabuli fecerint, quod facere concessum est scite id periteque facientibus.
<span class="br"></span><span class="lineNumber">32</span><span class="br"></span>Sed enim, qui proprie atque signate locuti sunt, sicut hoc in loco M. Tullius, ‘manubias’ pecuniam dixerunt.”</p>
<h3><span class="ac">XXVI</span></h3>
<p>Verba P. Nigidii quibus dicit in nomine Valeri in casu vocandi primam syllabam acuendam esse; et item alia ex eius-dem verbis ad rectam scripturam pertinentia.</p>
<p><span class="br"></span><span class="lineNumber">1</span><span class="br"></span>P. <span class="sc">Nigidii</span> verba sunt ex <span class="italic">Commentariorum Grammaticorum</span>
vicesimo quarto, hominis in disciplinis doctrinarum omnium praecellentis: “Deinde,” inquit, “voculatio qui poterit servari, si non sciemus in nominibus, ut ‘Valeri,’ utrum interrogandi an vocandi sint? Nam interrogandi secunda syllaba superiore tonost quam prima, deinde novissima deicitur; at in casu vocandi summo tonost prima,
<span class="br"></span><span class="lineNumber">2</span><span class="br"></span>deinde gradatim descendunt.” Sic quidem Nigidius dici praecipit. Sed si quis nunc, Valerium appellans, in casu vocandi secundum id praeceptum Nigidii acuerit primam, non aberit quin rideatur. “Summum” 
<span class="br"></span><span class="lineNumber">3</span><span class="br"></span>autem “tonum” προσῳδίαν acutam dicit et quem “accentum” nos dicimus “voculationem” appellat et “casum interrogandi” eum dicit, quem nunc nos “genetivum” dicimus.</p>
</section><notes></notes></section>