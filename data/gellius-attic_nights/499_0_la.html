<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p><span class="br"></span><span class="lineNumber">13</span><span class="br"></span>Ennius item rectos cupressos dixit contra receptum vocabuli genus hoc versu:</p>
<blockquote><p>
<span class="line indent1">Cautibus<a class="footnoteLink" href="#note_LCL200_472_1" id="target_note_LCL200_472_1"><sup>1</sup></a> nutantis pinos rectosque cupressos.</span><span class="linebreak"></span>
</p></blockquote>
<p class="noindent">Firmior ei, credo, et viridior sonus esse vocis visus
<span class="br"></span><span class="lineNumber">14</span><span class="br"></span>est, “rectos” dicere “cupressos” quam “rectas.” 
Contra vero idem Ennius in <span class="italic">Annali</span> duodevicesimo
“aere fulva” dixit, non “fulvo,” non ob id solum, quod Homerus ἠέρα βαθεῖαν dicit, sed quod hic sonus, opinor, vocabilior visus et amoenior.</p>
<p><span class="br"></span><span class="lineNumber">15</span><span class="br"></span>Sicuti Marco etiam Ciceroni mollius teretiusque visum, in <span class="italic">Quinta in Verrem</span> “fretu” scribere quam
“freto”: “Perangusto,” inquit, “fretu divisa.” 
Erat enim crassius iam vetustiusque, “perangusto
<span class="br"></span><span class="lineNumber">16</span><span class="br"></span>freto” dicere. Itidem in <span class="italic">Secunda</span>, simili usus modulamine,
“manifesto peccatu,” inquit, non “peccato”; hoc enim scriptum in uno atque in altero antiquissimae
<span class="br"></span><span class="lineNumber">17</span><span class="br"></span>fidei libro Tironiano repperi. Verba sunt Ciceronis
haec: “Nemo ita vivebat ut nulla eius vitae pars summae turpitudinis esset expers, nemo ita in manifesto
peccatu tenebatur ut cum inpudens fuisset in facto, tum inpudentior videretur, si negaret.”</p>
<p>

    Huius autem vocis cum elegantior hoc in loco
<span class="br"></span><span class="lineNumber">18, 19</span><span class="br"></span>sonus est, tum ratio certa et probata est. “Hic” 
enim “peccatus,” quasi “peccatio,” recte Latineque dicitur, sicut “hic incestus,” non qui admisit, sed quod admissum est, et “hic tributus,” quod “tributum” 





</p></section><notes><section class="footnotes"><ul><li class="note" id="note_LCL200_472_1"><a class="footnoteCrossrefLink" href="#target_note_LCL200_472_1" title="Click to highlight in text"><sup class="lineRef">1</sup>cautibus, <span class="italic">Stowasser;</span> capitibus, ω; vertice, <span class="italic">Onions</span>; comptibus,
<span class="italic">Damsté</span> (<span class="italic">cf. Lucr.</span> i. 87).</a></li><script type="text/javascript">document.getElementById('note_LCL200_472_1').style.display = "none";</script></ul></section></notes></section>