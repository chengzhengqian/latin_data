<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p><span class="br"></span><span class="lineNumber">8</span><span class="br"></span>Sed et Theophrasti Peripatetici servus Pompylus
et Zenonis Stoici servus, qui Persaeus vocatus
est, et Epicuri, cui Mys nomen fuit, philosophi
non incelebres vixerunt.</p>
<p><span class="br"></span><span class="lineNumber">9</span><span class="br"></span>Diogenes etiam Cynicus servitutem servivit. Sed is ex libertate in servitutem venum ierat. Quem cum emere vellet Ξενιάδης Κορίνθιος et ecquid artificii novisset
esset<a class="footnoteLink" href="#note_LCL195_172_1" id="target_note_LCL195_172_1"><sup>1</sup></a> percontatus: “Novi,” inquit Diogenes,
<span class="br"></span><span class="lineNumber">10</span><span class="br"></span>“hominibus liberis imperare.” Tum Ξενιάδης responsum
eius demiratus emit et manu emisit filiosque suos ei tradens: “Accipe,” inquit, “liberos meos quibus imperes.”</p>
<p>De Epicteto autem philosopho nobili, quod is quoque servus fuit recentior est memoria quam ut scribi quasi oblitteratum debuerit.</p>
<h3><span class="ac">XIX</span></h3>
<p>“Rescire” verbum quid sit; et quam habeat veram atque propriam significationem.</p>
<p><span class="br"></span><span class="lineNumber">1</span><span class="br"></span><span class="sc">Verbum</span> “rescire” observavimus vim habere propriam
quandam, non ex communi significatione ceterorum verborum quibus eadem praepositio imponitur;
neque ut “rescribere,” “relegere,” “restituere” 
*** substituere dicimus, itidem dicimus
<span class="br"></span><span class="lineNumber">2</span><span class="br"></span>“rescire”; nam qui factum aliquod occultius aut inopinatum insperatumque cognoscit, is dicitur proprie “rescire.”</p>
</section><notes><section class="footnotes"><ul><li class="note" id="note_LCL195_172_1"><a class="footnoteCrossrefLink" href="#target_note_LCL195_172_1" title="Click to highlight in text"><sup class="lineRef">1</sup>esset <span class="italic">added by Hertz.</span></a></li><script type="text/javascript">document.getElementById('note_LCL195_172_1').style.display = "none";</script></ul></section></notes></section>