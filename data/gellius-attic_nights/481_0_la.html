<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
post mortem eius editi, qui <span class="italic">Posteriores</span> inscribuntur, quorum librorum tres continui, tricesimus octavus et tricesimus nonus et quadragesimus, pleni sunt id genus rerum ad enarrandam et inlustrandam linguam
<span class="br"></span><span class="lineNumber">3</span><span class="br"></span>Latinam conducentium. Praeterea in libris quos <span class="italic">Ad Praetoris Edictum</span> scripsit multa posuit, partim lepide atque argute reperta. Sicuti hoc est quod in quarto <span class="italic">Ad Edictum</span> libro scriptum legimus: “‘Soror,’” inquit, “appellata est, quod quasi seorsum
nascitur separaturque ab ea domo in qua nata est et in aliam familiam transgreditur.”</p>
<p><span class="br"></span><span class="lineNumber">4</span><span class="br"></span>“Fratris” autem vocabulum P. Nigidius, homo inpense doctus, non minus arguto subtilique ἐτύμῳ interpretatur: “‘Frater,’” inquit, “est dictus quasi
‘fere alter.’”</p>
<h3><span class="ac">XI</span></h3>
<p>Quem M. Varro aptum iustumque esse numerum convivarum existimarit; ac de mensis secundis et de bellariis.</p>
<p><span class="br"></span><span class="lineNumber">1</span><span class="br"></span><span class="sc">Lepidissimus</span> liber est M. Varronis ex <span class="italic">Satiris Menippeis,</span> qui inscribitur <span class="italic">Nescis Quid Vesper Serus Vehat,</span> in quo disserit de apto convivarum numero
<span class="br"></span><span class="lineNumber">2</span><span class="br"></span>deque ipsius convivii habitu cultuque. Dicit autem, convivarum numerum incipere oportere a Gratiarum numero et progredi ad Musarum, id est proficisci a





</p></section><notes></notes></section>