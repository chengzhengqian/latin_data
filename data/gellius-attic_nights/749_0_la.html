<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="br"></span><span class="lineNumber">51</span><span class="br"></span>eam umquam perveniretur. Addici namque nunc et vinciri multos videmus, quia vinculorum poenam
<span class="br"></span><span class="lineNumber">52</span><span class="br"></span>deterrimi homines contemnunt, dissectum esse antiquitus neminem equidem legi neque audivi, quoniam saevitia ista poenae contemni non quitast.
<span class="br"></span><span class="lineNumber">53</span><span class="br"></span>An putas, Favorine, si non illa etiam ex <span class="italic">Duodecim Tabulis</span> de testimoniis falsis poena abolevisset et si nunc quoque, ut antea, qui falsum testimonium dixisse convictus esset, e saxo Tarpeio deiceretur, mentituros fuisse pro testimonio tam multos quam videmus? Acerbitas plerumque ulciscendi maleficii
<span class="br"></span><span class="lineNumber">54</span><span class="br"></span>bene atque caute vivendi disciplinast. Historia de Metto Fufetio Albano nobis quoque, non admodum numero<a class="footnoteLink" href="#note_LCL212_426_1" id="target_note_LCL212_426_1"><sup>1</sup></a> istiusmodi libros lectitantibus, ignota non est, qui, quoniam pactum atque condictum cum rege populi Romani perfide ruperat, binis quadrigis evinctus in diversa nitentibus laceratus est; novum atque asperum supplicium quis negat? sed, quid elegantissimus poeta dicat, vide:</p>
<blockquote><p><span class="line indent2">at tu dictis, Albane, maneres.‚Äù </span><span class="linebreak"></span></p></blockquote>
<p><span class="br"></span><span class="lineNumber">55</span><span class="br"></span>Haec taliaque alia ubi Sextus Caecilius, omnibus qui aderant, ipso quoque Favorino adprobante atque laudante, disseruit, nuntiatum est Caesarem iam salutari, et separati sumus.</p>
</section><notes><section class="footnotes"><ul><li class="note" id="note_LCL212_426_1"><a class="footnoteCrossrefLink" href="#target_note_LCL212_426_1" title="Click to highlight in text"><sup class="lineRef">1</sup>saepe numero, <span class="italic">Knapp.</span></a></li><script type="text/javascript">document.getElementById('note_LCL212_426_1').style.display = "none";</script></ul></section></notes></section>