<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="br"></span><span class="lineNumber">40</span><span class="br"></span>non fuissent. Dissimulari autem non posse ait quin paria et consimilia non sint, plus quingenta iugera habere velle, quod plebiscito Stolonis prohibitum fuit, et bellum iniustum atque impium populo Romano facere velle, neque item infitiari<a class="footnoteLink" href="#note_LCL200_26_1" id="target_note_LCL200_26_1"><sup>1</sup></a> posse
<span class="br"></span><span class="lineNumber">41</span><span class="br"></span>quin alia causa in praemio sit, alia in poenis. “Nam beneficia,” inquit, “promissa opperiri oportet neque ante remunerari quam facta sint, iniurias autem imminentis praecavisse iustum est quam expectavisse.
<span class="br"></span><span class="lineNumber">42</span><span class="br"></span>Summa enim professio stultitiae,” inquit, “est, non ire obviam sceleribus cogitatis, sed manere opperirique ut, cum admissa et perpetrata fuerint, tum denique, ubi quae facta sunt infecta fieri non possunt, poeniantur.”</p>
<p>

    Haec Tiro in Catonem non nimis frigide neque
<span class="br"></span><span class="lineNumber">43, 44</span><span class="br"></span>sane inaniter; sed enim Cato non nudam nec solitariam nec inprotectam hanc ἐπαγωγήν facit, sed multis eam modis praefulcit multisque aliis argumentis
convelat et, quia non Rodiensibus magis quam reipublicae consultabat, nihil sibi dictu factuque
in ea re turpe duxit, quin omni sententiarum
<span class="br"></span><span class="lineNumber">45</span><span class="br"></span>via servatum ire socios niteretur. Ac primum ea non incallide conquisivit, quae non iure naturae aut iure gentium fieri prohibentur, sed iure legum rei alicuius medendae aut temporis causa iussarum; sicut est de numero pecoris et de modo agri praefinito.
<span class="br"></span><span class="lineNumber">46</span><span class="br"></span>In quibus rebus quod prohibitum est fieri



</p></section><notes><section class="footnotes"><ul><li class="note" id="note_LCL200_26_1"><a class="footnoteCrossrefLink" href="#target_note_LCL200_26_1" title="Click to highlight in text"><sup class="lineRef">1</sup>infitiari, ω; infitias iri, <span class="italic">Ηosius</span>.</a></li><script type="text/javascript">document.getElementById('note_LCL200_26_1').style.display = "none";</script></ul></section></notes></section>