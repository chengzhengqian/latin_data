<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

mihi in ista victoria prolubium est, cum te non in causa tantum, sed in argumento quoque isto vinco.
<span class="br"></span><span class="lineNumber">13</span><span class="br"></span>Disce igitur tu quoque, magister sapientissime, utroque modo fore uti non reddam quod petis, sive
<span class="br"></span><span class="lineNumber">14</span><span class="br"></span>contra me pronuntiatum fuerit sive pro me. Nam si iudices pro causa mea senserint, nihil tibi ex sententia debebitur, quia ego vicero; sin contra me pronuntiaverint, nihil tibi ex pacto debebo, quia non vicero.”</p>
<p><span class="br"></span><span class="lineNumber">15</span><span class="br"></span>Tum iudices, dubiosum hoc inexplicabileque esse quod utrimque dicebatur rati, ne sententia sua, utramcumque in partem dicta esset, ipsa sese rescinderet,
rem iniudicatam reliquerunt causamque in
<span class="br"></span><span class="lineNumber">16</span><span class="br"></span>diem longissimam distulerunt. Sic ab adulescente discipulo magister eloquentiae inclutus suo sibi argumento confutatus est et captionis versute excogitatae
frustratus fuit.</p>
<h3><span class="ac">XI</span></h3>
<p>Biantis de re uxoria syllogismum non posse videri ἀντιστρέφειν.</p>
<p><span class="br"></span><span class="lineNumber">1</span><span class="br"></span><span class="sc">Existimant</span> quidam etiam illud Biantis, viri sapientis
ac nobilis, responsum consimile esse atque est Protagorion illud de quo dixi modo, ἀντιστρέφον.
<span class="br"></span><span class="lineNumber">2</span><span class="br"></span>Nam cum rogatus esset a quodam Bias, deberetne uxorem ducere an vitam vivere caelibem,
Ἤτοι, inquit, καλὴν ἄξεις ἢ αἰσχράν· καὶ εἰ καλήν,
ἕξεις κοινήν, εἰ δὲ αἰσχράν, ἕξεις ποινήν· ἑκάτερον δὲ οὐ
ληπτέον· οὐ γαμητέον ἄρα.</p>
</section><notes></notes></section>