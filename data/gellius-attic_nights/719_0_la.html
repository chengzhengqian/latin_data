<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

percontatusque essem quid de ratione ista reddita sentiret, “Dixit quidem,” inquit, “probe et vere quid accideret diffuso sanguine aut contracto, sed <span class="br"></span><span class="lineNumber">3</span><span class="br"></span>cur ita fieret non dixit. Adhuc enim quaeri potest quam ob causam pudor sanguinem diffundat, timor contrahat, cum sit pudor species timoris atque ita definiatur: ‘timor iustae reprehensionis.’ Ita enim philosophi definiunt: αἰσχύνη ἐστὶν φόβος δικαίου ψόγου.”</p>
<h3><span class="ac">VII</span></h3>
<h3>Quid sit “obesum”; nonnullaque alia prisca vocabula.</h3>
<p><span class="br"></span><span class="lineNumber">1</span><span class="br"></span><span class="sc">In</span> agro Vaticano Iulius Paulus poeta, vir bonus et rerum litterarumque veterum inpense doctus, herediolum
tenue possidebat. Eo saepe nos ad sese vocabat et olusculis pomisque satis comiter copioseque invitabat.
<span class="br"></span><span class="lineNumber">2</span><span class="br"></span>Atque ita molli quodam tempestatis autumnae
die ego et Iulius Celsinus, cum ad eum cenassemus
et apud mensam eius audissemus legi Laevi <span class="italic">Alcestin</span> rediremusque in urbem sole iam fere occiduo, figuras habitusque verborum nove aut insigniter dictorum in Laeviano illo carmine ruminabamur et, ut quaeque vox indidem digna animadverti subvenerat,
qua nos quoque possemus uti, memoriae mandabamus.</p>
<p><span class="br"></span><span class="lineNumber">3</span><span class="br"></span>Erant autem verba quae tunc suppetebant, huiuscemodi:</p>
<blockquote><p><span class="line indent1">Corpore (inquit) pectoreque undique obeso ac</span><span class="linebreak"></span>
<span class="line indent1">Mente exsensa tardigenuclo</span><span class="linebreak"></span>
<span class="line indent1">Senio obpressum.</span><span class="linebreak"></span></p></blockquote>
</section><notes></notes></section>