<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

ille tamen vocabulo tantisper uti se adtestatus est, “quoad melius,” inquit, “invenero.”</p> <p><span class="br"></span><span class="lineNumber">9</span><span class="br"></span>Sed quod Graeci συνημμένον ἀξίωμα dicunt, id alii nostrorum “adiunctum,” alii “conexum” dixerunt. Id “conexum” tale est: “si Plato ambulat, Plato
<span class="br"></span><span class="lineNumber">10</span><span class="br"></span>movetur”; “si dies est, sol super terras est.” Item quod illi συμπεπλεγμένον, nos vel “coniunctum” vel “copulatum” dicimus, quod est eiusdemmodi: “P. Scipio, Pauli filius, et bis consul fuit et triumphavit et censura functus est et collega in censura L.
<span class="br"></span><span class="lineNumber">11</span><span class="br"></span>Mummi fuit.” In omni autem coniuncto si unum est mendacium., etiamsi cetera vera sunt, totum esse mendacium dicitur. Nam si ad ea omnia quae de Scipione illo vera dixi, addidero “et Hannibalem in Africa superavit,” quod est falsum, universa quoque illa quae coniuncte dicta sunt, propter hoc unum quod falsum accesserit, quia simul dicentur, vera non erunt.</p>
<p><span class="br"></span><span class="lineNumber">12</span><span class="br"></span>Est item aliud quod Graeci διεζευγμένον ἀξίωμα, nos “disiunctum” dicimus. Id huiuscemodi est: “Aut malum est voluptas aut bonum, aut neque bonum
<span class="br"></span><span class="lineNumber">13</span><span class="br"></span>neque malum est.” Omnia autem quae disiunguntur pugnantia esse inter sese oportet, eorumque opposita, quae ἀντικείμενα Graeci dicunt, ea quoque ipsa inter se adversa esse. Ex omnibus quae disiunguntur
<span class="br"></span><span class="lineNumber">14</span><span class="br"></span>unum esse verum debet, falsa cetera. Quod si aut nihil omnium verum aut omnia plurave quam unum vera erunt, aut quae disiuncta sunt non pugnabunt, aut quae opposita eorum sunt contraria inter sese non erunt, tunc id disiunctum mendacium est et





</p></section><notes></notes></section>