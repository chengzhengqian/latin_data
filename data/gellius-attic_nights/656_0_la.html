<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

ut illa bestia fetum ederet ineffigiatum informemque lambendoque id postea quod ita edidisset conformaret et fingeret, proinde ingenii quoque sui partus recentes rudi esse facie et inperfecta, sed deinceps tractando colendoque reddere iis se oris et vultus liniamenta.

    Hoc virum iudicii subtilissimi ingenue atque
<span class="br"></span><span class="lineNumber">4, 5</span><span class="br"></span>vere dixisse, res,” inquit, “indicium facit. Nam quae reliquit perfecta expolitaque quibusque inposuit
<span class="br"></span><span class="lineNumber">6</span><span class="br"></span>census atque dilectus sui supremam manum, omni poeticae venustatis laude florent; sed quae procrastinata sunt ab eo, ut post recenserentur, et absolvi, quoniam mors praeverterat, nequiverunt, nequaquam poetarum elegantissimi nomine atque iudicio
<span class="br"></span><span class="lineNumber">7</span><span class="br"></span>digna sunt. Itaque cum morbo obpressus adventare mortem viderat, petivit oravitque a suis amicissimis inpense, ut Aeneida, quam nondum satis elimavisset, adolerent.</p>
<p><span class="br"></span><span class="lineNumber">8</span><span class="br"></span>“In his autem,” inquit, “quae videntur retractari et corrigi debuisse, is maxime locus est qui de monte Aetna factus est. Nam cum Pindari, veteris poetae, carmen quod de natura atque flagrantia montis eius compositum est, aemulari vellet, eiusmodi sententias et verba molitus est, ut Pindaro quoque ipso, qui nimis opima pinguique esse facundia existimatus est,
<span class="br"></span><span class="lineNumber">9</span><span class="br"></span>insolentior hoc quidem in loco tumidiorque sit. Atque uti vosmet ipsos,” inquit, “eius quod dico arbitros faciam, carmen Pindari quod est super monte Aetna, quantulum est mihi memoriae, dicam:</p>
</section><notes></notes></section>