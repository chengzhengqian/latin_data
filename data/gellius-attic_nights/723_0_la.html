<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p class="noindent">Sed enim ‘harenas’ parum Latine dici, quis, oro te, alius aut scripsit aut dixit? Ac propterea peto ut, si Gai Caesaris liber prae manibus est, promi iubeas, ut quam confidenter hoc indicat aestimari a te possit.”</p>
<p><span class="br"></span><span class="lineNumber">7</span><span class="br"></span>Tunc, prolato libro <span class="italic">De Analogia</span> primo, verba
<span class="br"></span><span class="lineNumber">8</span><span class="br"></span>haec ex eo pauca memoriae mandavi. Nam, cum supra dixisset, neque “caelum” neque “triticum” 
neque “harenam” multitudinis significationem pati, “Num tu,” inquit, “harum rerum natura accidere arbitraris quod ‘unam terram’ ac<a class="footnoteLink" href="#note_LCL212_374_1" id="target_note_LCL212_374_1"><sup>1</sup></a> ‘plures terras et ‘urbem’ et ‘urbes’ et ‘imperium’ et ‘imperia’
dicamus, neque ‘quadrigas’ in unam nominis figuram redigere neque ‘harenam’ multitudinis appellatione convertere possimus?”</p>
<p><span class="br"></span><span class="lineNumber">9</span><span class="br"></span>His deinde verbis lectis ibi<a class="footnoteLink" href="#note_LCL212_374_2" id="target_note_LCL212_374_2"><sup>2</sup></a> Fronto ad illum poetam:
“Videturne tibi,” inquit, “C. Caesar de statu verbi contra te satis aperte satisque constanter pronuntiasse?” 
<span class="br"></span><span class="lineNumber">10</span><span class="br"></span>Tunc permotus auctoritate libri poeta:
“Si a Caesare,” inquit, “ius provocandi foret, ego nunc ab hoc Caesaris libro provocassem. Sed quoniam
ipse rationem sententiae suae reddere supersedit,
nos te nunc rogamus ut dicas quam esse causam vitii putes et in ‘quadriga’ dicenda et in
<span class="br"></span><span class="lineNumber">11</span><span class="br"></span>‘harenis.’”<a class="footnoteLink" href="#note_LCL212_374_3" id="target_note_LCL212_374_3"><sup>3</sup></a> Tum Fronto ita respondit: “‘Quadrigae’
semper, etsi multiiugae non sunt, multitudinis tamen numero tenentur, quoniam quattuor simul equi iuncti ‘quadrigae,’ quasi ‘quadriiugae,’ vocantur,
neque debet prorsus appellatio equorum plurium
<span class="br"></span><span class="lineNumber">12</span><span class="br"></span>includi in singularis numeri unitatem.” Eandemque rationem ‘harenae’<a class="footnoteLink" href="#note_LCL212_374_4" id="target_note_LCL212_374_4"><sup>4</sup></a> habendam, sed in specie dispari; nam cum ‘harena’ singulari in numero dicta multitudinem




</p></section><notes><section class="footnotes"><ul><li class="note" id="note_LCL212_374_1"><a class="footnoteCrossrefLink" href="#target_note_LCL212_374_1" title="Click to highlight in text"><sup class="lineRef">1</sup>ac plures, <span class="italic">Hertz</span>; adplures, δ; <span class="italic">the other MSS. have</span> et.</a></li><script type="text/javascript">document.getElementById('note_LCL212_374_1').style.display = "none";</script><li class="note" id="note_LCL212_374_2"><a class="footnoteCrossrefLink" href="#target_note_LCL212_374_2" title="Click to highlight in text"><sup class="lineRef">2</sup>ibi, <span class="italic">Salmasius;</span> sibi, ω.</a></li><script type="text/javascript">document.getElementById('note_LCL212_374_2').style.display = "none";</script><li class="note" id="note_LCL212_374_3"><a class="footnoteCrossrefLink" href="#target_note_LCL212_374_3" title="Click to highlight in text"><sup class="lineRef">3</sup>harenis, <span class="italic">Carrio</span>; harena, ω.</a></li><script type="text/javascript">document.getElementById('note_LCL212_374_3').style.display = "none";</script><li class="note" id="note_LCL212_374_4"><a class="footnoteCrossrefLink" href="#target_note_LCL212_374_4" title="Click to highlight in text"><sup class="lineRef">4</sup>harenae <span class="italic">supplied by Hertz</span>; habet arena, <span class="italic">Madvig.</span></a></li><script type="text/javascript">document.getElementById('note_LCL212_374_4').style.display = "none";</script></ul></section></notes></section>