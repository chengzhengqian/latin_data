<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

quia vulgo neque de appellationibus eorum neque de finibus neque de numero conveniret.</p>
<p><span class="br"></span><span class="lineNumber">3</span><span class="br"></span>Tum Favorinus ita fabulatus est: “Satis,” inquit, “notum est, limites regionesque esse caeli quattuor: ‘exortum,’ ‘occasum,’ ‘meridiem,’ ‘septentriones.’
<span class="br"></span><span class="lineNumber">4</span><span class="br"></span>Exortus et occasus mobilia et varia sunt, meridies septentrionesque statu perpetuo stant et manent.
<span class="br"></span><span class="lineNumber">5</span><span class="br"></span>Oritur enim sol non indidem semper, sed aut ‘aequinoctialis’ oriens dicitur, cum in circulo currit qui appellatur ἰσημερινός, aut ‘solstitialis,’ quae sunt θεριναὶ τροπαί, aut ‘brumalis,’ quae sunt
<span class="br"></span><span class="lineNumber">6</span><span class="br"></span>χειμεριναὶ τροπαί. Item cadit sol non in eundem semper locum. Fit enim similiter occasus eius aut
<span class="br"></span><span class="lineNumber">7</span><span class="br"></span>‘aequinoctialis’ aut ‘solstitialis’ aut ‘brumalis.’ Qui ventus igitur ab oriente verno, id est aequinoctiali, venit, nominatur ‘eurus,’ ficto vocabulo, ut isti
<span class="br"></span><span class="lineNumber">8</span><span class="br"></span>ἐτυμολογικοὶ aiunt, ὁ ἀπὸ τῆς ἠοῦς ῥέων. Is alio quoque a Graecis nomine ἀφηλιώτης, Romanis
<span class="br"></span><span class="lineNumber">9</span><span class="br"></span>nauticis ‘subsolanus’ cognominatur. Sed qui ab aestiva et solstitiali orientis meta venit, Latine ‘aquilo,’ βορέας Graece dicitur, eumque propterea quidam dicunt ab Homero αἰθρηγενέτην appellatum; boream autem putant dictum ἀπὸ τῆς βοῆς, quoniam
<span class="br"></span><span class="lineNumber">10</span><span class="br"></span>sit violenti flatus et sonori. Tertius ventus, qui ab oriente hiberno spirat—‘volturnum’ Romani vocant—,
eum plerique Graeci mixto nomine, quod inter notum et eurum sit, εὐρόνοτον appellant.





</p></section><notes></notes></section>