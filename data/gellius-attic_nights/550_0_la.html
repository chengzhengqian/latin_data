<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

posse, nisi is qui iudicat crebris interrogationibus necessariisque interlocutionibus et suos
<span class="br"></span><span class="lineNumber">19</span><span class="br"></span>sensus aperiat et litigantium deprehendat. Contra autem qui sedatiores et graviores putantur negant iudicem debere ante sententiam, dum causa utrumque agitatur, quotiens aliqua re proposita motus est, totiens significare quid sentiat. Eventurum enim aiunt, ut, quia pro varietate propositionum argumentorumque alius atque alius motus animi patiendus est, aliter atque aliter eadem in causa eodemque in tempore sentire et interloqui videantur.</p>
<p><span class="br"></span><span class="lineNumber">20</span><span class="br"></span>“Sed de his,” inquit, “et ceteris huiuscemodi iudicialis officii tractatibus et nos posthac, cum erit otium, dicere quid sentiamus conabimur et praecepta Aelii Tuberonis super officio iudicis, quae nuperrime
<span class="br"></span><span class="lineNumber">21</span><span class="br"></span>legi, recensebimus. Quod autem ad pecuniam pertinet quam apud iudicem peti dixisti, suadeo hercle tibi, utare M. Catonis, prudentissimi viri, consilio, qui, in oratione quam <span class="italic">Pro L. Turio</span> contra Cn. Gellium dixit, ita esse a maioribus traditum observatumque ait, ut si quod inter duos actum est neque tabulis neque testibus planum fieri possit, tum apud iudicem qui de ea re cognosceret, uter ex his vir melior esset quaereretur et, si pares essent seu boni pariter seu mali, tum illi unde petitur
<span class="br"></span><span class="lineNumber">22</span><span class="br"></span>crederetur ac secundum eum iudicaretur. In hac



</p></section><notes></notes></section>