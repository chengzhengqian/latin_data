<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
et infidos et levia inaniaque pro gravibus et veris astutissime componentes; “stolidos” autem vocari non tam stultos et excordes quam taetros<a class="footnoteLink" href="#note_LCL212_310_1" id="target_note_LCL212_310_1"><sup>1</sup></a> et molestos et inlepidos, quos Graeci μοχθηροὺς καὶ <span class="br"></span><span class="lineNumber">11</span><span class="br"></span>φορτικούς dicerent. Etyma quoque harum vocum et origines scriptas esse dicebat in libris Nigidianis.</p>
<p>Quas requisitas ego et repertas cum primarum significationum exemplis, ut commentariis harum <span class="italic">Noctium</span> inferrem, notavi et intulisse iam me aliquo in loco commentationibus istis existimo.</p>
<h3><span class="ac">V</span></h3>
<h3>Quod Q. Ennius in septimo <span class="italic">Annali</span> “quadrupes eques” 
ac non “quadrupes equus,” 
ut legunt multi, scriptum reliquit.</h3>
<p><span class="br"></span><span class="lineNumber">1</span><span class="br"></span><span class="sc">Cum</span> Antonio Iuliano rhetore, viro hercle bono et facundiae florentis, complures adulescentuli, familiares eius, Puteolis aestivarum feriarum ludum
et iocum in litteris amoenioribus et in voluptatibus
<span class="br"></span><span class="lineNumber">2</span><span class="br"></span>pudicis honestisque agitabamus. Atque ibi tunc Iuliano nuntiatur, ἀναγνώστην quendam, non indoctum hominem, voce admodum scita et canora Ennii <span class="italic">Annales</span> legere ad populum in theatro.
<span class="br"></span><span class="lineNumber">3</span><span class="br"></span>“Eamus,” inquit, “auditum nescio quem istum Ennianistam”; hoc enim se ille nomine appellari volebat.</p>
</section><notes><section class="footnotes"><ul><li class="note" id="note_LCL212_310_1"><a class="footnoteCrossrefLink" href="#target_note_LCL212_310_1" title="Click to highlight in text"><sup class="lineRef">1</sup>castros, Z; stautros, Q; austeros, <span class="italic">Hertz.</span></a></li><script type="text/javascript">document.getElementById('note_LCL212_310_1').style.display = "none";</script></ul></section></notes></section>