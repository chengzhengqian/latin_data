<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p class="noindent"><span class="br"></span><span class="lineNumber">2</span><span class="br"></span>“Nam si nihil,” inquit, “deesse animadverterimus, videtur ita dictum ut fiat ‘lituo et trabea subcinctus,’ quod est,” inquit, “absurdissimum; quippe cum ‘lituus’ sit virga brevis, in parte qua robustior est incurva, qua augures utuntur, quonam modo ‘subcinctus
lituo’ videri potest?”</p>
<p><span class="br"></span><span class="lineNumber">3</span><span class="br"></span>Immo ipse Hyginus parum animadvertit sic hoc esse dictum, ut pleraque dici per defectionem solent.
<span class="br"></span><span class="lineNumber">4</span><span class="br"></span>Veluti cum dicitur “M. Cicero homo magna eloquentia” 
et “Q. Roscius histrio summa venustate,” 
non plenum hoc utrumque neque perfectum est, sed
<span class="br"></span><span class="lineNumber">5</span><span class="br"></span>enim pro pleno atque perfecto auditur. Ut Vergilius alio in loco:</p>
<blockquote><p>
<span class="line indent4">Victorem Buten inmani corpore,</span><span class="linebreak"></span>
</p></blockquote>
<p class="noindent">id est corpus inmane habentem, et item alibi:</p>
<blockquote><p>
<span class="line indent2">In medium geminos inmani pondere caestus</span><span class="linebreak"></span>
<span class="line indent2">Proiecit,</span><span class="linebreak"></span>
</p></blockquote>
<p class="noindent">ac similiter:</p>
<blockquote><p>
<span class="line indent4">Domus sanie dapibusque cruentis,</span><span class="linebreak"></span>
<span class="line indent2">Intus opaca, ingens,</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">6</span><span class="br"></span>sic igitur id quoque videri dictum debet: “Picus Quirinali lituo erat,” sicuti dicimus: “statua grandi
<span class="br"></span><span class="lineNumber">7</span><span class="br"></span>capite erat.” Et “est” autem et “erat” et “fuit” 
plerumque absunt cum elegantia sine detrimento sententiae.</p>
<p><span class="br"></span><span class="lineNumber">8</span><span class="br"></span>Et, quoniam facta “litui” mentio est, non praetermittendum
est quod posse quaeri animadvertimus, utrum lituus auguralis a tuba quae “lituus” appellatur,





</p></section><notes></notes></section>