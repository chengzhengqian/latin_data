<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

hostium cuneum non satis sibi providens inmisisset, coniectisque undique in Alexandrum telis, vulneribus altis in cervice atque in latere equus perfossus esset, moribundus tamen ac prope iam exanguis e mediis hostibus regem vivacissimo cursu retulit atque, ubi eum extra tela extulerat, ilico concidit et, domini iam superstitis securus, quasi cum sensus humani <span class="br"></span><span class="lineNumber">5</span><span class="br"></span>solacio animam expiravit. Tum rex Alexander, parta eius belli victoria, oppidum in isdem locis condidit idque ob equi honores “Bucephalon” 
appellavit.</p>
<h3><span class="ac">III</span></h3>
<p>Quae causa quodque initium fuisse dicatur Protagorae ad philosophiae litteras adeundi.</p>
<p><span class="br"></span><span class="lineNumber">1</span><span class="br"></span><span class="sc">Protagoram,</span> virum in studiis doctrinarum egregium,
cuius nomen Plato libro suo illi incluto inscripsit,
adulescentem aiunt victus quaerendi gratia in mercedem missum vecturasque onerum corpore

    suo factitavisse, quod genus Graeci ἀχθοφόρους
<span class="br"></span><span class="lineNumber">2, 3</span><span class="br"></span>vocant, Latine “baiulos” appellamus. Is de proximo
rure Abdera in oppidum, cuius popularis fuit, caudices ligni plurimos funiculo brevi circumdatos
<span class="br"></span><span class="lineNumber">4</span><span class="br"></span>portabat. Tum forte Democritus, civitatis eiusdem civis, homo ante alios virtutis et philosophiae gratia venerandus, cum egrederetur extra urbem, videt eum cum illo genere oneris tam impedito ac tam incohibili facile atque expedite incedentem, et prope
</p></section><notes></notes></section>