<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent noindent">

Gracchus, qui quaestor C. Mancino in Hispania fuerat, et ceteri qui pacem speponderant.”</p>
<p><span class="br"></span><span class="lineNumber">13</span><span class="br"></span>Ratio autem istarum dictionum haec esse videri potest: quoniam Graeci in quadam specie praeteriti temporis, quod παρακείμενον appellant, secundam verbi litteram in <span class="italic">e</span> plerumque vertunt, ut γράφω γέγραφα, ποιῶ πεποίηκα, λαλῶ λελάληκα, κρατῶ κεκράτηκα, λούω λέλουκα, sic igitur mordeo “memordi,” 
<span class="br"></span><span class="lineNumber">14</span><span class="br"></span>posco “peposci,” tendo “tetendi,” tango “tetigi,” pungo “pepugi,” curro “cecurri,” tollo “tetuli,” 
<span class="br"></span><span class="lineNumber">15</span><span class="br"></span>spondeo “spepondi” facit. Sic M. Tullius et C. Caesar “mordeo memordi,” “pungo pepugi,” “spondeo spepondi” dixerunt.</p>
<p>Praeterea inveni, a verbo “scindo” simili ratione
<span class="br"></span><span class="lineNumber">16</span><span class="br"></span>non “sciderat,” sed “sciciderat,” dictum esse. L. Accius in <span class="italic">Sotadicorum</span> libro I. “sciciderat” dicit. Verba haec sunt:</p>
<blockquote><p>
<span class="line indent1">Num érgo aquila íta, ut hí praedicant, sciciderat</span><span class="linebreak"></span>
<span class="line indent2">péctus?</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">17</span><span class="br"></span>Ennius quoque in <span class="italic">Melanippa:</span></p>
<blockquote><p>
<span class="line indent8">cum saxum scíciderit.<a class="footnoteLink" href="#note_LCL200_48_1" id="target_note_LCL200_48_1"><sup>1</sup></a></span><span class="linebreak"></span></p></blockquote>
<p>Valerius Antias in libro <span class="italic">Historiarum</span> LXXV. verba haec scripsit: ‘Deinde funere locato ad forum descendidit.” 
<span class="br"></span><span class="lineNumber">18</span><span class="br"></span>Laberius quoque in <span class="italic">Catulario</span> ita scripsit:</p>
<blockquote><p>
<span class="line indent3">égo mirabar, quómodo mammaé mihi</span><span class="linebreak"></span>
<span class="line indent1">Déscendiderant<a class="footnoteLink" href="#note_LCL200_48_2" id="target_note_LCL200_48_2"><sup>2</sup></a> * * *</span><span class="linebreak"></span>
</p></blockquote>
</section><notes><section class="footnotes"><ul><li class="note" id="note_LCL200_48_1"><a class="footnoteCrossrefLink" href="#target_note_LCL200_48_1" title="Click to highlight in text"><sup class="lineRef">1</sup>in . . . sciciderit <span class="italic">from Priscian, i.</span> 517. 10 K. <span class="italic">by J. F. Gronov.</span></a></li><script type="text/javascript">document.getElementById('note_LCL200_48_1').style.display = "none";</script><li class="note" id="note_LCL200_48_2"><a class="footnoteCrossrefLink" href="#target_note_LCL200_48_2" title="Click to highlight in text"><sup class="lineRef">2</sup>descendiderant <span class="italic">added in</span> σ.</a></li><script type="text/javascript">document.getElementById('note_LCL200_48_2').style.display = "none";</script></ul></section></notes></section>