<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

sed ita pati adficique quasi videant vel audiant, eaque ipsa quae adfectiones istas in sese efficiant, qualia et cuiusmodi sint cunctantur atque insistunt, omniumque rerum fidem veritatemque mixtis confusisque
signis veri atque falsi ita inprensibilem videri aiunt, ut quisquis homo est non praeceps neque iudicii sui prodigus his uti verbis debeat quibus auctorem philosophiae istius Pyrronem esse usum tradunt: οὐ μᾶλλον οὕτως ἔχει τόδε ἢ ἐκείνως ἢ
οὐθετέρως. Indicia enim rei cuiusque et sinceras proprietates negant posse nosci et percipi, idque ipsum docere atque ostendere multis modis conantur.
<span class="br"></span><span class="lineNumber">5</span><span class="br"></span>Super qua re Favorinus quoque subtilissime argutissimeque
decem libros composuit, quos Πυρρωνείων Τρόπων inscribit.</p>
<p><span class="br"></span><span class="lineNumber">6</span><span class="br"></span>Vetus autem quaestio et a multis scriptoribus Graecis tractata, an quid et quantum Pyrronios et Academicos philosophos intersit. Utrique enim σκεπτικοί, ἐφεκτικοί, ἀπορητικοί dicuntur, quoniam utrique nihil adfirmant nihilque comprehendi putant. Sed ex omnibus rebus proinde visa dicunt fieri, quas φαντασίας appellant, non ut rerum ipsarum natura est, sed ut adfectio animi corporisve est eorum, ad
<span class="br"></span><span class="lineNumber">7</span><span class="br"></span>quos ea visa perveniunt. Itaque omnes omnino res quae sensus hominum, τῶν πρός τι esse dicunt.
Id verbum significat nihil esse quicquam quod ex sese constet nec quod habeat vim propriam et naturam,
sed omnia prorsum ad aliquid referri taliaque



</p></section><notes></notes></section>