<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">VIII</span></h3>
<h3>Quaesitum esse dissensumque an praefectus Latinarum causa creatus ius senatus convocandi consulendique habeat.</h3>
<p><span class="br"></span><span class="lineNumber">1</span><span class="br"></span><span class="sc">Praefectum</span> urbi Latinarum causa relictum senatum habere posse Iunius negat, quoniam ne senator quidem sit neque ius habeat sententiae dicendae, cum ex ea aetate praefectus fiat quae non sit senatoria.
<span class="br"></span><span class="lineNumber">2</span><span class="br"></span>M. autem Varro in quarto <span class="italic">Epistolicarum Quaestionum</span> et Ateius Capito in <span class="italic">Coniectaneorum </span>VIII., ius esse praefecto senatus habendi dicunt; deque ea re adsensum esse Capito Varronem<a class="footnoteLink" href="#note_LCL212_54_1" id="target_note_LCL212_54_1"><sup>1</sup></a> Tuberoni contra sententiam Iunii refert: “Nam et tribunis,” inquit, “plebis senatus habendi ius erat, quamquam senatores non essent ante Atinium plebiscitum.”</p>
</section><notes><section class="footnotes"><ul><li class="note" id="note_LCL212_54_1"><a class="footnoteCrossrefLink" href="#target_note_LCL212_54_1" title="Click to highlight in text"><sup class="lineRef">1</sup>Capito Varronem, <span class="italic">Hertz</span>; capitonem, ω.</a></li><script type="text/javascript">document.getElementById('note_LCL212_54_1').style.display = "none";</script></ul></section></notes></section>