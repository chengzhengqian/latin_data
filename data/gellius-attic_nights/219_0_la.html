<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

facta, “inpulverea,” ut dici solet, incruentaque
<span class="br"></span><span class="lineNumber">22</span><span class="br"></span>victoria obvenit. Cui facilitati aptam esse Veneris frondem crediderunt, quod non Martius, sed quasi
<span class="br"></span><span class="lineNumber">23</span><span class="br"></span>Venerius quidam triumphus foret. Ac murteam coronam M. Crassus, cum bello fugitivorum confecto ovans rediret, insolenter aspernatus est senatusque consultum faciundum per gratiam curavit, ut lauro, non murto, coronaretur.</p>
<p><span class="br"></span><span class="lineNumber">24</span><span class="br"></span>Marcus Cato obicit M. Fulvio Nobiliori quod milites per ambitum coronis de levissimis causis donasset.
<span class="br"></span><span class="lineNumber">25</span><span class="br"></span>De qua re verba ipsa apposui Catonis: “Iam principio quis vidit corona donari quemquam, cum oppidum captum non esset aut castra hostium non incensa
<span class="br"></span><span class="lineNumber">26</span><span class="br"></span>essent?” Fulvius autem, in quem hoc a Catone dictum est, coronis donaverat milites qui<a class="footnoteLink" href="#note_LCL195_396_1" id="target_note_LCL195_396_1"><sup>1</sup></a> vallum curaverant aut qui puteum strenue foderant.</p>
<p><span class="br"></span><span class="lineNumber">27</span><span class="br"></span>Praetereundum non est quod ad ovationes attinet, super quo dissensisse veteres scriptores accipio. Partim enim scripserunt qui ovaret introire solitum equo vehentem; set Sabinus Masurius pedibus ingredi
ovantes dicit, sequentibus eos non militibus, sed universo senatu.</p>
</section><notes><section class="footnotes"><ul><li class="note" id="note_LCL195_396_1"><a class="footnoteCrossrefLink" href="#target_note_LCL195_396_1" title="Click to highlight in text"><sup class="lineRef">1</sup>qui, <span class="italic">Lion;</span> quia, ω.</a></li><script type="text/javascript">document.getElementById('note_LCL195_396_1').style.display = "none";</script></ul></section></notes></section>