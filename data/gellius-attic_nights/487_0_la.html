<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">XIV</span></h3>
<p>Quid sit “pomerium.”</p>
<p><span class="br"></span><span class="lineNumber">1</span><span class="br"></span>“<span class="sc">Pomerium</span>” quid esset augures populi Romani qui libros <span class="italic">De Auspiciis</span> scripserunt istiusmodi sententia
definierunt: “Pomerium est locus intra agrum effatum per totius urbis circuitum pone muros regionibus certeis determinatus, qui facit finem
<span class="br"></span><span class="lineNumber">2</span><span class="br"></span>urbani auspicii.” Antiquissimum autem pomerium, quod a Romulo institutum est, Palatini montis radicibus terminabatur. Sed id pomerium pro incrementis
reipublicae aliquotiens prolatum est et multos
<span class="br"></span><span class="lineNumber">3</span><span class="br"></span>editosque collis circumplexum est. Habebat autem ius proferendi pomerii qui populum Romanum agro de hostibus capto auxerat.</p>
<p><span class="br"></span><span class="lineNumber">4</span><span class="br"></span>Propterea quaesitum est, ac nunc etiam in quaestione
est, quam ob causam ex septem urbis montibus,
cum ceteri sex intra pomerium sint, Aventinus solum, quae pars non longinqua nec infrequens est, extra pomerium sit, neque id Servius Tullius rex neque Sulla, qui proferendi pomerii titulum quaesivit, neque postea divus Iulius, cum pomerium proferret, intra effatos urbi fines incluserint.</p>
<p><span class="br"></span><span class="lineNumber">5</span><span class="br"></span>Huius rei Messala aliquot causas videri scripsit; sed praeter eas omnis ipse unam probat, quod in eo monte Remus urbis condendae gratia auspicaverit avesque inritas habuerit superatusque in auspicio a


</p></section><notes></notes></section>