<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">XVI</span></h3>
<p>Quod Plinium Secundum, non hominem indoctum, fugerit latueritque vitium argumenti quod ἀντιστρέφον Graeci dicunt.</p>
<p>
<span class="sc">Plinius Secundus</span> existimatus est esse aetatis suae
<span class="br"></span><span class="lineNumber">1, 2</span><span class="br"></span>doctissimus. Is libros reliquit quos <span class="italic">Studiosorum</span> inscripsit, non medius fidius usquequaque aspernandos.
<span class="br"></span><span class="lineNumber">3</span><span class="br"></span>In his libris multa varie ad oblectandas eruditorum
<span class="br"></span><span class="lineNumber">4</span><span class="br"></span>hominum aures ponit. Refert etiam plerasque sententias quas in declamandis controversiis lepide
<span class="br"></span><span class="lineNumber">5</span><span class="br"></span>arguteque dictas putat. Sicuti hanc quoque sententiam ponit ex huiuscemodi controversia: “‘Vir fortis praemio quod optaverit donetur. Qui fortiter fecerat, petit alterius uxorem in matrimonium et accepit. Is deinde cuia uxor fuit fortiter fecit. Repetit eandem;
<span class="br"></span><span class="lineNumber">6</span><span class="br"></span>contradicitur.’ Eleganter,” inquit, “et probabiliter ex parte posterioris viri fortis, uxorem sibi reddi postulantis, hoc dictum est: ‘Si placet lex, redde;
<span class="br"></span><span class="lineNumber">7</span><span class="br"></span>si non placet, redde.’” Fugit autem Plinium, sententiolam istam, quam putavit esse argutissimam, vitio non carere quod Graece ἀντιστρέφον dicitur. Et est vitium insidiosum et sub falsa laudis specie latens; nihil enim minus converti ex contrario id ipsum adversus eundem potest, atque ita a priore illo viro forte dici: “Si placet lex, non reddo; si non placet, non reddo.”</p>
</section><notes></notes></section>