<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">V</span></h3>
<p>De Aristotele et Theophrasto et Eudemo philosophis; deque eleganti verecundia Aristotelis successorem diatribae suae eligentis.</p>
<p><span class="br"></span><span class="lineNumber">1</span><span class="br"></span><span class="sc">Aristoteles</span> philosophus, annos iam fere natus duo et sexaginta, corpore aegro adfectoque ac spe vitae
<span class="br"></span><span class="lineNumber">2</span><span class="br"></span>tenui fuit. Tunc omnis eius sectatorum cohors ad eum accedit, orantes obsecrantesque ut ipse deligeret loci sui et magisterii successorem, quo post summum eius diem proinde ut ipso uterentur ad studia doctrinarum conplenda excolendaque quibus ab eo
<span class="br"></span><span class="lineNumber">3</span><span class="br"></span>inbuti fuissent. Erant tunc in eius ludo boni multi, sed praecipui duo, Theophrastus et Eudemus. Ingenio
hi atque doctrinis ceteros praestabant; alter
<span class="br"></span><span class="lineNumber">4</span><span class="br"></span>ex insula Lesbo fuit, Eudemus autem Rodo. Aristoteles
respondit facturum esse quod vellent, cum id sibi foret tempestivum.</p>
<p><span class="br"></span><span class="lineNumber">5</span><span class="br"></span>Postea brevi tempore, cum idem illi qui de magistro
destinando petierant praesentes essent, vinum ait quod tum biberet non esse id ex valitudine sua, sed insalubre esse atque asperum ac propterea quaeri debere exoticum, vel Rodium aliquod vel
<span class="br"></span><span class="lineNumber">6</span><span class="br"></span>Lesbium. Id sibi utrumque ut curarent petivit,
<span class="br"></span><span class="lineNumber">7</span><span class="br"></span>usurumque eo dixit quod sese magis iuvisset. Eunt,
<span class="br"></span><span class="lineNumber">8</span><span class="br"></span>quaerunt, inveniunt, adferunt. Tum Aristoteles Rodium petit, degustat: “Firmum,” inquit, “hercle
<span class="br"></span><span class="lineNumber">9</span><span class="br"></span>vinum et iucundum.” Petit mox Lesbium. Quo item degustato: “Utrumque,” inquit, “oppido
<span class="br"></span><span class="lineNumber">10</span><span class="br"></span>bonum, sed ἡδίων ὁ Λέσβιος.” Id ubi dixit, nemini fuit dubium quin lepide simul et verecunde successorem
</p></section><notes></notes></section>