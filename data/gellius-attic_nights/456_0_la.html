<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">VIII</span></h3>
<p>Reditiones in gratiam nobilium virorum memoratu dignae.</p>
<p><span class="br"></span><span class="lineNumber">1</span><span class="br"></span>P. <span class="sc">Africanus</span> superior et Tiberius Gracchus, Tiberii et C. Gracchorum pater, rerum gestarum magnitudine et honorum atque vitae dignitate inlustres viri, dissenserunt saepenumero de republica et ea sive qua alia re non amici fuerunt. Ea simultas cum diu
<span class="br"></span><span class="lineNumber">2</span><span class="br"></span>mansisset et sollemni die epulum Iovi libaretur atque ob id sacrificium senatus in Capitolio epularetur, fors fuit ut aput eandem mensam duo illi iunctim locarentur. Tum, quasi diis inmortalibus arbitris in
<span class="br"></span><span class="lineNumber">3</span><span class="br"></span>convivio Iovis Optimi Maximi dexteras eorum conducentibus, repente amicissimi facti. Neque solum amicitia incepta, sed adfinitas simul instituta; nam
<span class="br"></span><span class="lineNumber">4</span><span class="br"></span>P. Scipio filiam virginem habens iam viro maturam, ibi tunc eodem in loco despondit eam Tiberio Graccho, quem probaverat elegeratque exploratissimo iudicii tempore, dum inimicus esset.</p>
<p><span class="br"></span><span class="lineNumber">5</span><span class="br"></span>Aemilius quoque Lepidus et Fulvius Flaccus, nobili genere amplissimisque honoribus ac summo loco in civitate praediti, odio inter sese gravi et simultate
<span class="br"></span><span class="lineNumber">6</span><span class="br"></span>diutina conflictati sunt. Postea populus eos simul censores facit. Atque illi, ubi voce praeconis renuntiati sunt, ibidem in campo statim, nondum dimissa


</p></section><notes></notes></section>