<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

obsurduit non id quoque nihil interesse putat, cuius in corpore cuiusque ex sanguine concretus homo et
<span class="br"></span><span class="lineNumber">12</span><span class="br"></span>coalitus sit? an quia spiritu multo et calore exalbuit, non idem sanguis est nunc in uberibus, qui in utero
<span class="br"></span><span class="lineNumber">13</span><span class="br"></span>fuit? Nonne hac quoque in re sollertia naturae evidens est, quod, postquam sanguis ille opifex in penetralibus suis omne corpus hominis finxit, adventante iam partus tempore, in supernas se partis perfert, ad fovenda vitae atque lucis rudimenta praesto est et recens natis notum et familiarem
<span class="br"></span><span class="lineNumber">14</span><span class="br"></span>victum offert? Quamobrem non frustra creditum est, sicut valeat ad fingendas corporis atque animi similitudines vis et natura seminis, non secus ad eandem rem lactis quoque ingenia et proprietates
<span class="br"></span><span class="lineNumber">15</span><span class="br"></span>valere. Neque in hominibus id solum, sed in pecu-dibus quoque animadversum. Nam si ovium lacte haedi aut caprarum agni alantur, constat ferme in his lanam duriorem, in illis capillum gigni teneriorem.
<span class="br"></span><span class="lineNumber">16</span><span class="br"></span>In arboribus etiam et frugibus maior plerumque vis et potestas est ad earum indolem vel detrectandam vel augendam aquarum atque terrarum quae alunt, quam ipsius quod iacitur seminis, ac saepe videas arborem laetam et nitentem, in locum alium transpositam,
<span class="br"></span><span class="lineNumber">17</span><span class="br"></span>deterioris terrae suco deperisse. Quae, malum, igitur ratio est, nobilitatem istam nati modo hominis corpusque et animum, bene ingeniatis primordiis inchoatum, insitivo degenerique alimento lactis alieni corrumpere? praesertim si istaquamad praebendum lactem adhibebitis, aut serva aut servilis est et, ut plerumque solet, externae et barbarae nationis est,<a class="footnoteLink" href="#note_LCL200_356_1" id="target_note_LCL200_356_1"><sup>1</sup></a> si inproba, si informis, si inpudica, si temulenta est;

</p></section><notes><section class="footnotes"><ul><li class="note" id="note_LCL200_356_1"><a class="footnoteCrossrefLink" href="#target_note_LCL200_356_1" title="Click to highlight in text"><sup class="lineRef">1</sup>et si improba, <span class="italic">Damst√©.</span></a></li><script type="text/javascript">document.getElementById('note_LCL200_356_1').style.display = "none";</script></ul></section></notes></section>