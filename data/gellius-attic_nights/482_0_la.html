<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

tribus et consistere in novem, ut, cum paucissimi convivae sunt, non pauciores sint quam tres, cum
<span class="br"></span><span class="lineNumber">3</span><span class="br"></span>plurimi, non plures quam novem. “Nam multos,” 
inquit, “esse non convenit, quod turba plerumque est turbulenta et Romae quidem stat,<a class="footnoteLink" href="#note_LCL200_438_1" id="target_note_LCL200_438_1"><sup>1</sup></a> sedet Athenis, nusquam autem cubat. Ipsum deinde convivium constat,” inquit, “ex rebus quattuor et tum denique omnibus suis numeris absolutum est, si belli homunculi
conlecti sunt, si electus locus, si tempus lectum, si apparatus non neglectus. Nec loquaces autem,” 
inquit, “convivas nec mutos legere oportet, quia eloquentia in foro et aput subsellia, silentium vero
<span class="br"></span><span class="lineNumber">4</span><span class="br"></span>non in convivio, set in cubiculo esse debet.” Sermones
igitur id temporis habendos censet non super rebus anxiis aut tortuosis, sed iucundos atque invitabiles
et cum quadam inlecebra et voluptate utiles, ex quibus ingenium nostrum venustius fiat et
<span class="br"></span><span class="lineNumber">5</span><span class="br"></span>amoenius. “Quod profecto,” inquit, “eveniet, si de id genus rebus ad communem vitae usum pertinentibus confabulemur, de quibus in foro atque in negotiis agendi non est otium. Dominum autem,” 
inquit, “convivii esse oportet non tam lautum, quam sine sordibus,” et: “In convivio legi nec<a class="footnoteLink" href="#note_LCL200_438_2" id="target_note_LCL200_438_2"><sup>2</sup></a> omnia debent, sed<a class="footnoteLink" href="#note_LCL200_438_3" id="target_note_LCL200_438_3"><sup>3</sup></a> ea potissimum, quae simul sint βιωφελῆ et delectent.”</p>
</section><notes><section class="footnotes"><ul><li class="note" id="note_LCL200_438_1"><a class="footnoteCrossrefLink" href="#target_note_LCL200_438_1" title="Click to highlight in text"><sup class="lineRef">1</sup>stat, <span class="italic">Hertz</span>; constat, <span class="italic">MSS.</span>; concio stat, <span class="italic">Boot.</span></a></li><script type="text/javascript">document.getElementById('note_LCL200_438_1').style.display = "none";</script><li class="note" id="note_LCL200_438_2"><a class="footnoteCrossrefLink" href="#target_note_LCL200_438_2" title="Click to highlight in text"><sup class="lineRef">2</sup>nec, <span class="italic">Gell.</span> i. 22. 5; non, <span class="italic">MSS.</span></a></li><script type="text/javascript">document.getElementById('note_LCL200_438_2').style.display = "none";</script><li class="note" id="note_LCL200_438_3"><a class="footnoteCrossrefLink" href="#target_note_LCL200_438_3" title="Click to highlight in text"><sup class="lineRef">3</sup>et, <span class="italic">Gell.</span> i. 22. 5.</a></li><script type="text/javascript">document.getElementById('note_LCL200_438_3').style.display = "none";</script></ul></section></notes></section>