<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

cum differre a “praepetibu” Nigidius “infera” dixerit.</p>
<p><span class="br"></span><span class="lineNumber">12</span><span class="br"></span>Adulescens ego Romae, cum etiamtum ad grammaticos itarem, audivi Apollinarem Sulpicium, quem inprimis sectabar, cum de iure augurio quaereretur et mentio “praepetum avium” facta esset, Erucio Claro praefecto urbi dicere, “praepetes” sibi videri esse alites, quas Homerus τανυπτέρυγας appellaverit, quoniam istas potissimum augures spectarent quae ingentibus alis patulae atque porrectae praevolarent. Atque ibi hos Homeri versus dixit:</p>
<blockquote><p>
<span class="line indent2">Τύνη δ᾿ οἰωνοῖσι τανυπτερύγεσσι κελεύεις</span><span class="linebreak"></span>
<span class="line indent2">Πείθεσθαι, τῶν οὔ τι μετατρέπομ᾿ οὐδ᾿ ἀλεγίζω.</span><span class="linebreak"></span></p></blockquote>
<h3><span class="ac">VII</span></h3>
<p>De Acca Larentia et Gaia Taracia; deque origine sacerdotii Fratrum Arvalium.</p>
<p><span class="br"></span><span class="lineNumber">1</span><span class="br"></span><span class="sc">Accae</span> Larentiae et Gaiae Taraciae, sive illa Fufetia est, nomina in antiquis annalibus celebria sunt. Earum alterae post mortem, Taraciae autem vivae, amplissimi honores a populo Romano habiti.
<span class="br"></span><span class="lineNumber">2</span><span class="br"></span>Et Taraciam quidem virginem Vestae fuisse lex Horatia testis est quae super ea ad populum lata. Qua lege ei plurimi honores fiunt, inter quos ius quoque testimonii dicendi tribuitur, “testabilis” que una omnium feminarum ut sit datur. Id verbum est
<span class="br"></span><span class="lineNumber">3</span><span class="br"></span>legis ipsius Horatiae; contrarium est in <span class="italic">Duodecim.</span>
</p></section><notes></notes></section>