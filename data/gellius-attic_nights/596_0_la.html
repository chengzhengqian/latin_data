<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

in campo Martio haberi exercitumque imperari praesidii causa solitum, quoniam populus esset in suffragiis ferendis occupatus.‚Äù</p>
<h3><span class="ac">XXVIII</span></h3>
<h3>Quod erravit Cornelius Nepos, cum scripsit Ciceronem tres et viginti annos natum causam pro Sexto Roscio dixisse.</h3>
<p><span class="br"></span><span class="lineNumber">1</span><span class="br"></span><span class="sc">Cornelius Nepos</span> et rerum memoriae non indiligens et M. Ciceronis ut qui maxime amicus familiaris
<span class="br"></span><span class="lineNumber">2</span><span class="br"></span>fuit. Atque is tamen, in primo librorum quos de vita illius composuit, errasse videtur, cum eum scripsit tres et viginti annos natum primum causam iudicii publici egisse Sextumque Roscium parricidii
<span class="br"></span><span class="lineNumber">3</span><span class="br"></span>reum defendisse. Dinumeratis quippe annis a Q. Caepione et Q. Serrano, quibus consulibus ante diem tertium Nonas Ianuar. M. Cicero natus est, ad M. Tullium et Cn. Dolabellam quibus consulibus causam privatam <span class="italic">Pro Quinctio</span> apud Aquilium Gallum iudicem dixit, sex et viginti anni reperiuntur. Neque dubium est quin post annum quam <span class="italic">Pro Quinctio</span> dixerat, Sex. Roscium reum parricidii defenderit, annos iam septem atque viginti natus, L. Sulla Felice II. Q. Metello Pio consulibus.</p>
<p><span class="br"></span><span class="lineNumber">4</span><span class="br"></span>In qua re etiam Fenestellam errasse Pedianus Asconius animadvertit, quod eum scripserit sexto vicesimo aetatis anno pro Sex. Roscio dixisse.
<span class="br"></span><span class="lineNumber">5</span><span class="br"></span>Longior autem Nepotis quam Fenestellae error est, nisi quis vult in animum inducere Nepotem, studio





</p></section><notes></notes></section>