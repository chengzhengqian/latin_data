<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p><span class="br"></span><span class="lineNumber">3</span><span class="br"></span>Cur autem in hoc uno verbo “re” particula huius sententiae vim habeat, equidem<a class="footnoteLink" href="#note_LCL195_174_1" id="target_note_LCL195_174_1"><sup>1</sup></a> adhuc quaero.
<span class="br"></span><span class="lineNumber">4</span><span class="br"></span>Aliter enim dictum esse “rescivi” aut “rescire” apud eos qui diligenter locuti sunt, nondum invenimus
quam super is rebus quae aut consulto consilio latuerint aut contra spem opinionemve usu
<span class="br"></span><span class="lineNumber">5</span><span class="br"></span>venerint; quamquam ipsum “scire” de omnibus communiter rebus dicatur vel adversis vel prosperis
<span class="br"></span><span class="lineNumber">6</span><span class="br"></span>vel insperatis vel expectatis. Naevius in <span class="italic">Triphallo</span> ita scripsit:</p>
<blockquote><p>
<span class="line indent1">Sive<a class="footnoteLink" href="#note_LCL195_174_2" id="target_note_LCL195_174_2"><sup>2</sup></a> úmquam quicquam fílium rescívero,</span><span class="linebreak"></span>
<span class="line indent1">Argéntum amoris caúsa sumpse mútuum,</span><span class="linebreak"></span>
<span class="line indent1">Extémplo illo te dúcam ubi non déspuas.</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">7</span><span class="br"></span>Claudius Quadrigarius in primo <span class="italic">Annali:</span> “Ea Lucani
ubi resciverunt, sibi per fallacias verba data
<span class="br"></span><span class="lineNumber">8</span><span class="br"></span>esse.” Item Quadrigarius in eodem libro in re tristi et inopinata verbo isto ita utitur: “Id ubi rescierunt propinqui obsidum, quos Pontio traditos supra demonstravimus, eorum parentes cum propinquis
<span class="br"></span><span class="lineNumber">9</span><span class="br"></span>capillo passo in viam provolarunt.” M. Cato in quarto <span class="italic">Originum:</span> “Deinde dictator iubet postridie magistrum equitum arcessi: ‘mittam te, si vis, cum equitibus.’ ‘Sero est,’ inquit magister equitum, ‘iam rescivere.’”</p>
</section><notes><section class="footnotes"><ul><li class="note" id="note_LCL195_174_1"><a class="footnoteCrossrefLink" href="#target_note_LCL195_174_1" title="Click to highlight in text"><sup class="lineRef">1</sup>et quidem, ω.</a></li><script type="text/javascript">document.getElementById('note_LCL195_174_1').style.display = "none";</script><li class="note" id="note_LCL195_174_2"><a class="footnoteCrossrefLink" href="#target_note_LCL195_174_2" title="Click to highlight in text"><sup class="lineRef">2</sup>sive, <span class="italic">Skutsch;</span> si umquam, MSS.</a></li><script type="text/javascript">document.getElementById('note_LCL195_174_2').style.display = "none";</script></ul></section></notes></section>