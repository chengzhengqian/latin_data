<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">XXIV</span></h3>
<p>De vetere parsimonia; deque antiquis legibus sumptuariis.</p>
<p><span class="br"></span><span class="lineNumber">1</span><span class="br"></span>Parsimonia apud veteres Romanos et victus atque cenarum tenuitas non domestica solum observatione ac disciplina, sed publica quoque animadversione legumque complurium sanctionibus custodita est.
<span class="br"></span><span class="lineNumber">2</span><span class="br"></span>Legi adeo nuper in Capitonis Atei Coniectaneis senatus decretum vetus C. Fannio et M. Valerio Messalla consulibus factum, in quo iubentur principes
civitatis, qui ludis Megalensibus antiquo ritu “mutitarent” id est mutua inter sese dominia agitarent, iurare apud consules verbis conceptis, non amplius in singulas cenas sumptus se<a class="footnoteLink" href="#note_LCL195_202_1" id="target_note_LCL195_202_1"><sup>1</sup></a> esse facturos quam centenos vicenosque aeris praeter olus et far et vinum, neque vino alienigena, sed patriae usuros, neque argenti in convivio plus pondo quam<a class="footnoteLink" href="#note_LCL195_202_2" id="target_note_LCL195_202_2"><sup>2</sup></a> libras centum inlaturos.</p>
<p><span class="br"></span><span class="lineNumber">3</span><span class="br"></span>Sed post id senatus consultum lex Fannia lata est, quae ludis Romanis, item ludis plebeis et Saturnalibus
et aliis quibusdam diebus, in singulos dies centenos aeris insumi concessit decemque aliis diebus
in singulis mensibus tricenos, ceteris autem
<span class="br"></span><span class="lineNumber">4</span><span class="br"></span>diebus omnibus denos. Hanc Lucilius poeta legem significat, cum dicit:</p>
<blockquote><p><span class="line indent1">Fanni centussis misellus.</span><span class="linebreak"></span></p></blockquote>
</section><notes><section class="footnotes"><ul><li class="note" id="note_LCL195_202_1"><a class="footnoteCrossrefLink" href="#target_note_LCL195_202_1" title="Click to highlight in text"><sup class="lineRef">1</sup>se, <span class="italic">added by Hertz</span>.</a></li><script type="text/javascript">document.getElementById('note_LCL195_202_1').style.display = "none";</script><li class="note" id="note_LCL195_202_2"><a class="footnoteCrossrefLink" href="#target_note_LCL195_202_2" title="Click to highlight in text"><sup class="lineRef">2</sup>quam, <span class="italic">omitted by J. F. Gronov</span>; quam libras, <span class="italic">omitted by Mommsen.</span></a></li><script type="text/javascript">document.getElementById('note_LCL195_202_2').style.display = "none";</script></ul></section></notes></section>