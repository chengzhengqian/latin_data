<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">XX</span></h3>
<p>De genere atque nominibus familiae Porciae.</p>
<p><span class="br"></span><span class="lineNumber">1</span><span class="br"></span><span class="sc">Cum</span> in domus Tiberianae bibliotheca sederemus ego et Apollinaris Sulpicius et quidam alii mihi aut illi familiares, prolatus forte liber est ita inscriptus:
<span class="br"></span><span class="lineNumber">2</span><span class="br"></span>M. Catonis Nepotis. Tum quaeri coeptum est
<span class="br"></span><span class="lineNumber">3</span><span class="br"></span>quisnam is fuisset M. Cato Nepos. Atque ibi adulescens
quispiam, quod ex eius sermonibus coniectare potui, non abhorrens a litteris, “Hic,” inquit, “est M. Cato, non cognomento Nepos, sed M. Catonis Censorii ex filio nepos, qui pater fuit M. Catonis, praetorii viri, qui bello civili Uticae necem sibi gladio manu sua conscivit, de cuius vita liber est M. Ciceronis, qui inscribitur <span class="italic">Laus Catonis,</span> quem in eodem libro idem Cicero pronepotem fuisse dicit
<span class="br"></span><span class="lineNumber">4</span><span class="br"></span>M. Catonis Censorii. Eius igitur quem Cicero laudavit
pater hic fuit M. Cato, cuius orationes feruntur inscriptae M. Catonis Nepotis.”</p>
<p><span class="br"></span><span class="lineNumber">5</span><span class="br"></span>Tum Apollinaris, ut mos eius in reprehendendo fuit, placide admodum leniterque: “Laudo,” inquit, “te, mi fili, quod in tantula aetate, etiamsi hunc M. Catonem, de quo nunc quaeritur, quis fuerit ignoras,
auditiuncula tamen quadam de Catonis familia
<span class="br"></span><span class="lineNumber">6</span><span class="br"></span>aspersus es. Non unus autem, sed conplures M. illius Catonis Censorii nepotes fuerunt, geniti non
<span class="br"></span><span class="lineNumber">7</span><span class="br"></span>eodem patre; duos enim M. ille Cato, qui et orator


</p></section><notes></notes></section>