<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

difficillimis et mentiebatur ad milites, si mendacium prodesset, et litteras compositas pro veris legebat et somnium simulabat et falsas religiones conferebat, si quid istae res eum apud militum animos adiuvabant.
<span class="br"></span><span class="lineNumber">3, 4</span><span class="br"></span>Illud adeo Sertori nobile est: Cerva alba eximiae pulchritudinis et vivacissimae celeritatis a Lusitano
<span class="br"></span><span class="lineNumber">5</span><span class="br"></span>ei quodam dono data est. Hanc sibi oblatam divinitus et instinctam Dianae numine conloqui secum monereque et docere quae utilia factu essent, persuadere omnibus institit ac, si quid durius videbatur quod imperandum militibus foret, a cerva sese monitum praedicabat. Id cum dixerat, universi,
<span class="br"></span><span class="lineNumber">6</span><span class="br"></span>tamquam si deo, libentes parebant. Ea cerva quodam die, cum incursio esset hostium nuntiata, festinatione ac tumultu consternata in fugam se prorupit atque in palude proxima delituit et frustra<a class="footnoteLink" href="#note_LCL212_110_1" id="target_note_LCL212_110_1"><sup>1</sup></a>
<span class="br"></span><span class="lineNumber">7</span><span class="br"></span>requisita perisse credita est. Neque multis diebus post inventam esse cervam Sertorio nuntiatur.
<span class="br"></span><span class="lineNumber">8</span><span class="br"></span>Tum qui nuntiaverat iussit tacere, ac ne cui palam diceret interminatus est, praecepitque ut eam postero die repente in eum locum in quo ipse cum amicis esset inmitteret. Admissis deinde amicis postridie, visum sibi esse ait in quiete cervam quae perisset ad se reverti et, ut prius consuerat, quod opus esset
<span class="br"></span><span class="lineNumber">9</span><span class="br"></span>facto praedicere; tum servo quod imperaverat significat, cerva emissa in cubiculum Sertorii introrupit, clamor factus et orta admiratio est.</p>
</section><notes><section class="footnotes"><ul><li class="note" id="note_LCL212_110_1"><a class="footnoteCrossrefLink" href="#target_note_LCL212_110_1" title="Click to highlight in text"><sup class="lineRef">1</sup>frustra, <span class="italic">Cornelissen</span>; postea, Ï‰.</a></li><script type="text/javascript">document.getElementById('note_LCL212_110_1').style.display = "none";</script></ul></section></notes></section>