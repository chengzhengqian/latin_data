<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
vultus ingenio deque totius corporis filo atque habitu
<span class="br"></span><span class="lineNumber">3</span><span class="br"></span>sciscitari. Tum qui exploratus ab eo idoneusque inventus<a class="footnoteLink" href="#note_LCL195_46_1" id="target_note_LCL195_46_1"><sup>1</sup></a> fuerat recipi in disciplinam statim iubebat et tempus certum tacere; non omnes idem, sed alios<a class="footnoteLink" href="#note_LCL195_46_2" id="target_note_LCL195_46_2"><sup>2</sup></a> aliud tempus pro aestimato captu sollertiae.
<span class="br"></span><span class="lineNumber">4</span><span class="br"></span>Is autem qui tacebat quae dicebantur ab aliis audiebat, neque percontari, si parum intellexerat, commentari quae audierat fas erat; sed non minus quisquam tacuit quam biennium: hi prorsus appellabantur
intra tempus tacendi audiendique ἀκουστικαί.
<span class="br"></span><span class="lineNumber">5</span><span class="br"></span>Ast ubi res didicerant rerum omnium difficillimas,
tacere audireque, atque esse iam coeperant silentio eruditi cui erat nomen ἐχεμυθία, tum verba facere et quaerere, quaeque audissent scribere,
<span class="br"></span><span class="lineNumber">6</span><span class="br"></span>et quae ipsi opinarentur expromere potestas erat; hi dicebantur in eo tempore μαθηματικοί, ab his scilicet artibus quas iam discere atque meditari inceptaverant:
quoniam geometriam, gnomonicam, musicam ceterasque item disciplinas altiores μαθήματα
veteres Graeci appellabant; vulgus autem, quos gentilicio vocabulo “Chaldaeos” dicere oportet,
<span class="br"></span><span class="lineNumber">7</span><span class="br"></span>“mathematicos “dicit. Exinde, his scientiae studiis ornati, ad perspicienda mundi opera et principia




</p></section><notes><section class="footnotes"><ul><li class="note" id="note_LCL195_46_1"><a class="footnoteCrossrefLink" href="#target_note_LCL195_46_1" title="Click to highlight in text"><sup class="lineRef">1</sup>inventus <span class="italic">added by Vahlen.</span></a></li><script type="text/javascript">document.getElementById('note_LCL195_46_1').style.display = "none";</script><li class="note" id="note_LCL195_46_2"><a class="footnoteCrossrefLink" href="#target_note_LCL195_46_2" title="Click to highlight in text"><sup class="lineRef">2</sup>alios, <span class="italic">J. F. Gronov;</span> alius, ω.</a></li><script type="text/javascript">document.getElementById('note_LCL195_46_2').style.display = "none";</script></ul></section></notes></section>