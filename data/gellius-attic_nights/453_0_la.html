<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

omnia quae non sunt mala molestia quoque omni non carent, sed sunt pleraque noxa quidem magna et pernicie privata, quia non sunt turpia, contra naturae tamen mansuetudinem lenitatemque opposita sunt et infesta per obscuram quandam et necessariam ipsius naturae consequentiam. Haec ergo vir sapiens tolerare et exanclare<a class="footnoteLink" href="#note_LCL200_380_1" id="target_note_LCL200_380_1"><sup>1</sup></a> potest, non admittere omnino in sensum sui non potest; ἀναλγησία enim atque ἀπάθεια non meo tantum,” inquit, “sed quorundam etiam ex eadem porticu prudentiorum hominum, sicuti iudicio Panaetii, gravis atque docti viri, inprobata abiectaque est.</p>
<p><span class="br"></span><span class="lineNumber">11</span><span class="br"></span>“Sed cur contra voluntatem suam gemitus facere cogitur philosophus Stoicus, quem nihil cogi posse dicunt? Nihil sane potest cogi vir sapiens, cum est rationi obtinendae locus; cum vero natura cogit, ratio quoque a natura data cogitur. Quaere etiam, si videtur, cur manu alicuius ob oculos suos repente agitata invitus coniveat, cur fulgente caelo a luminis iactu non sua sponte et caput et oculos declinet, cur tonitru vehementius facto<a class="footnoteLink" href="#note_LCL200_380_2" id="target_note_LCL200_380_2"><sup>2</sup></a> sensim pavescat, cur sternumentis quatiatur, cur aut in ardoribus solis
<span class="br"></span><span class="lineNumber">12</span><span class="br"></span>aestuet aut in pruinis inmanibus obrigescat. Haec enim et pleraque alia non voluntas nec consilium nec ratio moderatur, set naturae necessitatisque decreta sunt.</p>
<p><span class="br"></span><span class="lineNumber">13</span><span class="br"></span>“Fortitudo autem non east, quae contra naturam monstri vicem nititur ultraque modum eius egreditur aut stupore animi aut inmanitate aut quadam misera





</p></section><notes><section class="footnotes"><ul><li class="note" id="note_LCL200_380_1"><a class="footnoteCrossrefLink" href="#target_note_LCL200_380_1" title="Click to highlight in text"><sup class="lineRef">1</sup><span class="italic">Hosius;</span> cun(c)tari, ω; eluctari, <span class="italic">Madvdg.</span></a></li><script type="text/javascript">document.getElementById('note_LCL200_380_1').style.display = "none";</script><li class="note" id="note_LCL200_380_2"><a class="footnoteCrossrefLink" href="#target_note_LCL200_380_2" title="Click to highlight in text"><sup class="lineRef">2</sup>facto, <span class="italic">Q</span>; facto sensim, γ; impavescat, <span class="italic">Skutsch.</span></a></li><script type="text/javascript">document.getElementById('note_LCL200_380_2').style.display = "none";</script></ul></section></notes></section>