<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h2><span class="ac">Liber Quintus Decimus</span></h2>
<h3><span class="ac">I</span></h3>
<h3>Quod in Quinti Claudii <span class="italic">Annalibus</span> scriptum est lignum alumine oblitum non ardere.</h3>
<p><span class="br"></span><span class="lineNumber">1</span><span class="br"></span><span class="sc">Declamaverat</span> Antonius Iulianus rhetor, praeterquam semper alias, tum vero nimium quantum delectabiliter et feliciter. Sunt enim ferme scholasticae istae declamationes eiusdem hominis eiusdemque facundiae,
<span class="br"></span><span class="lineNumber">2</span><span class="br"></span>non eiusdem tamen cotidie felicitatis. Nos ergo familiares eius circumfusi undique eum prosequebamur domum, cum inde subeuntes montem Cispium conspicimus insulam quandam occupatam igni multis arduisque tabulatis editam et propinqua iam omnia
<span class="br"></span><span class="lineNumber">3</span><span class="br"></span>flagrare vasto incendio. Tum quispiam ibi ex comitibus Iuliani: “Magni,” inquit, “reditus urbanorum praediorum, sed pericula sunt longe maxima. Si quid autem posset remedii fore, ut ne tam adsidue domus Romae arderent, venum hercle dedissem res
<span class="br"></span><span class="lineNumber">4</span><span class="br"></span>rusticas et urbicas emissem.” Atque illi Iulianus laeta, ut mos eius fuit, inter fabulandum venustate: “Si <span class="italic">Annalem</span>,” inquit, “undevicensimum Q. Claudi legisses, optumi et sincerissimi scriptoris, docuisset te profecto Archelaus, regis Mitridati praefectus, qua medella quaque sollertia ignem defenderes, ut ne
</p></section><notes></notes></section>