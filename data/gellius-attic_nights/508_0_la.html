<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

Cicero duobus verbis idem, sicuti tu putas, significantibus inepte et frigide esse usus ac tali ioco dignus quali apud Aristophanen, facetissimum comicorum, Euripides Aeschylum insectatus est, cum ait:</p>
<blockquote><p>
<span class="line indent1">Δὶς ταὐτὸν ἡμῖν εἶπεν ὁ σοφὸς Αἰσχύλος.</span><span class="linebreak"></span>
<span class="line indent1">Ἥκω γὰρ εἰς γῆν, φησί, καὶ κατέρχομαι·</span><span class="linebreak"></span>
<span class="line indent1">Ἥκω<a class="footnoteLink" href="#note_LCL200_490_1" id="target_note_LCL200_490_1"><sup>1</sup></a> δὲ ταὐτόν ἐστι τῷ κατέρχομαι,</span><span class="linebreak"></span>
<span class="line indent1">Νὴ τὸν Δί᾿, ὥσπερ γ᾿ εἴ τις εἴποι γείτονι,</span><span class="linebreak"></span>
<span class="line indent1">Χρῆσον σὺ μάκτραν, εἰ δὲ βούλει, κάρδοπον?</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">8</span><span class="br"></span>“Nequaquam vero,” inquit ille, “talia videntur, quale est μάκτρα et κάρδοπος, qua vel a poetis vel oratoribus Graecis nostrisque venerandae et ornandae rei gratia duobus eadem pluribusve nominibus frequentantur.”</p>
<p><span class="br"></span><span class="lineNumber">9</span><span class="br"></span>“Quid igitur,” inquit Favorinus, “valet haec repetitio instauratioque eiusdem rei sub alio nomine in ‘manubiis’ et in ‘praeda’? Num ornat, ut alioqui solet, orationem? Num eam modulatiorem aptioremque reddit? Num onerandi vel exprobrandi criminis causa exaggerationem aliquam speciosam facit? Sicut in libro eiusdem M. Tulli, qui <span class="italic">De Constituendo
Accusatore</span> est, una eademque res pluribus verbis vehementer atque atrociter dicitur: ‘Sicilia tota, si una voce loqueretur, hoc diceret: “Quod auri, quod argenti, quod ornamentorum in meis urbibus, sedibus, delubris fuit.”’ Nam cum urbes semel totas dixisset, sedes delubraque addidit, quae




</p></section><notes><section class="footnotes"><ul><li class="note" id="note_LCL200_490_1"><a class="footnoteCrossrefLink" href="#target_note_LCL200_490_1" title="Click to highlight in text"><sup class="lineRef">1</sup>ἥκειν, <span class="italic">Aristoph.</span></a></li><script type="text/javascript">document.getElementById('note_LCL200_490_1').style.display = "none";</script></ul></section></notes></section>