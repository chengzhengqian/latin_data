<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

manus iniectio esto, in ius ducito. Ni iudicatum facit aut quis endo eo in iure vindicit, secum ducito, vincito aut nervo aut compedibus. .Quindecim pondo ne minore aut si volet maiore vincito. Si volet suo vivito. Ni suo vivit, qui eum vinctum habebit, libras farris endo dies dato. Si volet plus
<span class="br"></span><span class="lineNumber">46</span><span class="br"></span>dato.’ Erat autem ius interea paciscendi ac, nisi pacti forent, habebantur in vinculis dies sexaginta.
<span class="br"></span><span class="lineNumber">47</span><span class="br"></span>Inter eos dies trinis nundinis continuis ad praetorem in comitium producebantur, quantaeque pecuniae iudicati essent praedicabatur. Tertiis autem nundinis
capite poenas dabant aut trans Tiberim peregre
<span class="br"></span><span class="lineNumber">48</span><span class="br"></span>venum ibant. Sed eam capitis poenam sanciendae, sicuti dixi, fidei gratia horrificam atrocitatis ostentu novisque terroribus metuendam reddiderunt. Nam si plures forent, quibus reus esset iudicatus,<a class="footnoteLink" href="#note_LCL212_424_1" id="target_note_LCL212_424_1"><sup>1</sup></a> secare, si vellent, atque partiri corpus addicti sibi hominis
<span class="br"></span><span class="lineNumber">49</span><span class="br"></span>permiserunt. Et quidem verba ipsa legis dicam, ne existimes invidiam me istam forte formidare: ‘Tertiis’ inquit, ‘nundinis partis secanto. Si plus
<span class="br"></span><span class="lineNumber">50</span><span class="br"></span>minusve secuerunt, se fraude esto.’ Nihil profecto inmitius, nihil inmanius, nisi, ut re ipsa apparet, eo consilio tanta inmanitas poenae denuntiatast, ne ad





</p></section><notes><section class="footnotes"><ul><li class="note" id="note_LCL212_424_1"><a class="footnoteCrossrefLink" href="#target_note_LCL212_424_1" title="Click to highlight in text"><sup class="lineRef">1</sup>adiudicatus, <span class="italic">Skutsch.</span></a></li><script type="text/javascript">document.getElementById('note_LCL212_424_1').style.display = "none";</script></ul></section></notes></section>