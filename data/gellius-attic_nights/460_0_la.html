<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>ignoraturi forent. Non enim poenae aut infamiae metu non esse peccandum censebat, sed iusti honestique
<span class="br"></span><span class="lineNumber">4</span><span class="br"></span>studio et officio. Si qui tamen non essent tali vel ingenio vel disciplina praediti, uti se vi sua ac sua sponte facile a peccando tenerent, eos omnis tunc peccare proclivius existimabat, cum latere posse id peccatum putarent inpunitatemque ex ea latebra
<span class="br"></span><span class="lineNumber">5</span><span class="br"></span>sperarent. “At si sciant,” inquit, “homines nihil omnium rerum diutius posse celari, repressius pudentiusque
<span class="br"></span><span class="lineNumber">6</span><span class="br"></span>peccabitur.” Propterea versus istos Sophocli, prudentissimi poetarum, in ore esse haben-dos dicebat:</p>
<blockquote><p><span class="line indent1">Πρὸς ταῦτα κρύπτε μηδέν, ὡς ἅπανθ᾿ ὁρῶν</span><span class="linebreak"></span>
<span class="line indent1">Καὶ πάντ᾿ ἀκούων πάντ᾿ ἀναπτύσσει χρόνος.</span><span class="linebreak"></span></p></blockquote>
<p><span class="br"></span><span class="lineNumber">7</span><span class="br"></span>Alius quidam veterum poetarum, cuius nomen mihi nunc memoriae non est, Veritatem Temporis filiam esse dixit.</p>
<h3><span class="ac">XII</span></h3>
<p>Faceta responsio M. Ciceronis, amolientis a se crimen manifesti mendacii.</p>
<p><span class="br"></span><span class="lineNumber">1</span><span class="br"></span><span class="sc">Haec</span> quoque disciplina rhetorica<a class="footnoteLink" href="#note_LCL200_394_1" id="target_note_LCL200_394_1"><sup>1</sup></a> est, callide et cum astu res criminosas citra periculum confiteri, ut si obiectum sit turpe aliquid quod negari non queat, responsione ioculari eludas et rem facias risu magis dignam quam crimine, sicut fecisse Ciceronem scriptum
est, cum id quod infitiari non poterat urbano

</p></section><notes><section class="footnotes"><ul><li class="note" id="note_LCL200_394_1"><a class="footnoteCrossrefLink" href="#target_note_LCL200_394_1" title="Click to highlight in text"><sup class="lineRef">1</sup>Hoc . . . disciplinae rhetoricae, <span class="italic">Nettleship</span>.</a></li><script type="text/javascript">document.getElementById('note_LCL200_394_1').style.display = "none";</script></ul></section></notes></section>