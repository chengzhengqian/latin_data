<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p><span class="br"></span><span class="lineNumber">5</span><span class="br"></span>Praeterea animadvertimus Quadrigarium in octavo <span class="italic">Annalium</span> particula ista usum esse obscurissime. Verba ipsius posuimus: “Romam venit; vix superat
<span class="br"></span><span class="lineNumber">6</span><span class="br"></span>quin triumphus decernatur.” Item in sexto <span class="italic">Annali</span> eiusdem verba haec sunt: “Paene factum est quin
<span class="br"></span><span class="lineNumber">7</span><span class="br"></span>castra relinquerent atque cederent hosti.” Non me autem praeterit dicere aliquem posse de summo
<span class="br"></span><span class="lineNumber">8</span><span class="br"></span>pectore nil esse in his verbis negotii; nam “quin” utrobique positum pro “ut” planissimumque esse, si ita dicas: “Romam venit; vix superat, ut triumphus decernatur”; item alio in loco: “Paene factum est,
<span class="br"></span><span class="lineNumber">9</span><span class="br"></span>ut castra relinquerent atque cederent hosti.” Sed utantur sane, qui tam expediti sunt, perfugiis commutationum in verbis quae non intelleguntur, utantur tamen, ubi id facere poterunt, verecundius.</p>
<p><span class="br"></span><span class="lineNumber">10</span><span class="br"></span>Hanc particulam de qua dicimus, nisi si quis didicerit compositam copulatamque esse neque vim tantum coniungendi habere, sed certa quadam significatione factam, numquam profecto rationes ac
<span class="br"></span><span class="lineNumber">11</span><span class="br"></span>varietates istius comprehensurus est. Quod quia longioris dissertationis est, poterit, cui otium est, reperire hoc in P. Nigidii <span class="italic">Commentariis,</span> quos <span class="italic">Grammaticos</span> inscripsit.</p>
</section><notes></notes></section>