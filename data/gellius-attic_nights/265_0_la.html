<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

mulierem coepisse concepti fetus signa atque sensum pati; exinde mense decimo peperisse natumque esse hunc P. Africanum qui Hannibalem et Carthaginienses
in Africa bello Poenico secundo vicit.
<span class="br"></span><span class="lineNumber">5</span><span class="br"></span>Sed et eum inpendio magis ex rebus gestis quam ex illo ostento virum esse virtutis divinae creditum est.</p>
<p><span class="br"></span><span class="lineNumber">6</span><span class="br"></span>Id etiam dicere haut piget, quod idem illi quos supra nominavi litteris mandaverint, Scipionem hunc Africanum solitavisse noctis extremo, priusquam dilucularet, in Capitolium ventitare ac iubere aperiri cellam Iovis atque ibi solum diu demorari, quasi consultantem de republica cum Iove, aeditumosque eius templi saepe esse demiratos, quod solum id temporis in Capitolium ingredientem canes semper in alios saevientes neque latrarent eum neque incurrerent.</p>
<p><span class="br"></span><span class="lineNumber">7</span><span class="br"></span>Has volgi de Scipione opiniones confirmare atque approbare videbantur dicta factaque eius pleraque admiranda. Ex quibus est unum huiuscemodi:
<span class="br"></span><span class="lineNumber">8</span><span class="br"></span>Assidebat oppugnabatque oppidum in Hispania, situ,<a class="footnoteLink" href="#note_LCL200_4_1" id="target_note_LCL200_4_1"><sup>1</sup></a> moenibus, defensoribus validum et munitum, re etiam cibaria copiosum, nullaque eius potiundi spes erat, et quodam die ius in castris sedens dicebat
<span class="br"></span><span class="lineNumber">9</span><span class="br"></span>atque ex eo loco id oppidum procul visebatur, Tum






</p></section><notes><section class="footnotes"><ul><li class="note" id="note_LCL200_4_1"><a class="footnoteCrossrefLink" href="#target_note_LCL200_4_1" title="Click to highlight in text"><sup class="lineRef">1</sup>situm, ω, <span class="italic">corrected in</span>ϛ.</a></li><script type="text/javascript">document.getElementById('note_LCL200_4_1').style.display = "none";</script></ul></section></notes></section>