<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

quoniam viderent terrena quaedam inter homines caelestium rerum sensu atque ductu moveri, quale est quod oceanus quasi lunae comes cum ea simul senescit adolescitque, hinc videlicet sibi argumentum ad suadendum paravisse ut crederemus omnia rerum humanarum et parva et maxima, tamquam stellis
<span class="br"></span><span class="lineNumber">4</span><span class="br"></span>atque sideribus evincta, duci et regi. Esse autem nimis quam ineptum absurdumque, ut, quoniam aestus oceani cum lunae curriculo congruit, negotium quoque alicuius, quod ei forte de aquae ductu cum rivalibus aut de communi pariete cum vicino apud iudicem est, ut existimemus, id negotium quasi
<span class="br"></span><span class="lineNumber">5</span><span class="br"></span>habena quadam de caelo vinctum gubernari. Quod etsi vi et ratione quapiam divina fieri potest, nequaquam id tamen censebat in tam brevi exiguoque vitae spatio quantovis hominis ingenio conprehendi posse et percipi, set coniectari pauca quaedam, ut verbo ipsius utar, παχυμερέστερον, nullo scientiae fundo concepto, sed fusa et vaga et arbitraria, qualis longinqua oculorum acies est per intervalla media
<span class="br"></span><span class="lineNumber">6</span><span class="br"></span>caligantium; tolli enim quod maxime inter deos atque homines differt, si homines quoque res omnis
<span class="br"></span><span class="lineNumber">7</span><span class="br"></span>post futuras praenoscerent. Ipsam deinde siderum stellarumque observationem, quam esse originem scientiae suae praedicarent, hautquaquam putabat
<span class="br"></span><span class="lineNumber">8</span><span class="br"></span>liquide consistere. “Nam si principes Chaldaei, qui in patentibus campis colebant, stellarum motus et


</p></section><notes></notes></section>