<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="br"></span><span class="lineNumber">13</span><span class="br"></span>Item <span class="italic">In Verrem</span> actionis secandae primo: “Nunc vero quid faciat Hortensius? Avaritiaene crimina frugalitatis laudibus deprecetur? At hominem flagitiosissimum, libidinosissimum nequissimumque defendit.” Sic igitur Catullus eadem se facere dicit quae Lesbiam, quod et malediceret ei palam respueretque et recusaret detestareturque assidue et tamen eam penitus deperiret.</p>
<h3><span class="ac">XVII</span></h3>
<p>Quis omnium primus libros publice praebuerit legendos; quantusque numerus fuerit Athenis ante clades Persicas librorum in bibliothecis publicorum.<a class="footnoteLink" href="#note_LCL200_138_1" id="target_note_LCL200_138_1"><sup>1</sup></a></p>
<p><span class="br"></span><span class="lineNumber">1</span><span class="br"></span><span class="sc">Libros</span> Athenis disciplinarum liberalium publice ad legendum praebendos primus posuisse dicitur Pisistratus tyrannus. Deinceps studiosius accuratiusque ipsi Athenienses auxerunt; sed omnem illam postea librorum copiam Xerxes, Athenarum potitus, urbe ipsa praeter arcem incensa, abstulit asportavitque in
<span class="br"></span><span class="lineNumber">2</span><span class="br"></span>Persas. Eos porro libros universos multis post tempestatibus Seleucus rex, qui Nicanor appellatus est, referendos Athenas curavit.</p>
<p><span class="br"></span><span class="lineNumber">3</span><span class="br"></span>Ingens postea numerus librorum in Aegypto ab Ptolemaeis regibus vel conquisitus vel confectus est ad milia ferme voluminum septingenta;<a class="footnoteLink" href="#note_LCL200_138_2" id="target_note_LCL200_138_2"><sup>2</sup></a> sed ea omnia bello priore Alexandrino, dum diripitur ea civitas, non sponte neque opera consulta, sed a militibus forte auxiliaris incensa sunt.</p>
</section><notes><section class="footnotes"><ul><li class="note" id="note_LCL200_138_1"><a class="footnoteCrossrefLink" href="#target_note_LCL200_138_1" title="Click to highlight in text"><sup class="lineRef">1</sup>publicorum, <span class="italic">MSS.;</span> publicis, <span class="italic">Hertz.</span></a></li><script type="text/javascript">document.getElementById('note_LCL200_138_1').style.display = "none";</script><li class="note" id="note_LCL200_138_2"><a class="footnoteCrossrefLink" href="#target_note_LCL200_138_2" title="Click to highlight in text"><sup class="lineRef">2</sup>septuaginta, ς, <span class="italic">Isid.</span> vi. 3. 5.</a></li><script type="text/javascript">document.getElementById('note_LCL200_138_2').style.display = "none";</script></ul></section></notes></section>