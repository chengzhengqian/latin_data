<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h2><span class="ac">Liber Tertius</span></h2>
<h3><span class="ac">I</span></h3>
<p>Quaesitum atque tractatum quam ob causam Sallustius avaritiam dixerit non animum modo virilem, sed corpus quoque ipsum effeminare.</p>
<p><span class="br"></span><span class="lineNumber">1</span><span class="br"></span><span class="sc">Hieme</span> iam decedente, apud balneas Titias in area subcalido sole cum Favorino philosopho ambulabamus; atque ibi inter ambulandum legebatur <span class="italic">Catilina</span> Sallustii, quem in manu amici conspectum legi
<span class="br"></span><span class="lineNumber">2</span><span class="br"></span>iusserat. Cumque haec verba ex eo libro lecta essent: “Avaritia pecuniae studium habet, quam nemo sapiens concupivit; ea quasi venenis malis imbuta corpus animumque virilem effeminat, semper infinita et<a class="footnoteLink" href="#note_LCL195_234_1" id="target_note_LCL195_234_1"><sup>1</sup></a> insatiabilis est, neque copia neque inopia
<span class="br"></span><span class="lineNumber">3</span><span class="br"></span>minuitur,” tum Favorinus me aspiciens “Quo,” inquit, “pacto corpus hominis avaritia effeminat? Quid enim istuc sit, quod animum virilem ab ea effeminari dixit, videor ferme assequi, set quonam modo corpus quoque hominis effeminet nondum reperio.” “Et
<span class="br"></span><span class="lineNumber">4</span><span class="br"></span>ego,” inquam, “longe iamdiu in eo ipse quaerendo fui ac, nisi tu occupasses, ultro te hoc rogassem”</p>
<p><span class="br"></span><span class="lineNumber">5</span><span class="br"></span>Vix ego haec dixeram cunctabundus, atque inibi quispiam de sectatoribus Favorini, qui videbatur esse



</p></section><notes><section class="footnotes"><ul><li class="note" id="note_LCL195_234_1"><a class="footnoteCrossrefLink" href="#target_note_LCL195_234_1" title="Click to highlight in text"><sup class="lineRef">1</sup><span class="italic">MSS. of Sall. omit</span> et.</a></li><script type="text/javascript">document.getElementById('note_LCL195_234_1').style.display = "none";</script></ul></section></notes></section>