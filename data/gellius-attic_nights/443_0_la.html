<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="br"></span><span class="lineNumber">22</span><span class="br"></span>aut certe quidem diluunt deteruntque. Nam ubi infantis aliorsum dati facta ex oculis amolitiost, vigor ille maternae flagrantiae sensim atque paulatim restinguitur omnisque inpatientissimae sollicitudinis strepitus consilescit, neque multo minor amendati ad nutricem aliam filii, quam morte amissi, obliviost.
<span class="br"></span><span class="lineNumber">23</span><span class="br"></span>Ipsius quoque infantis adfectio animi, amoris, consuetudinis<a class="footnoteLink" href="#note_LCL200_360_1" id="target_note_LCL200_360_1"><sup>1</sup></a> in ea sola unde alitur occupatur, et proinde, ut in expositis usu venit, matris quae genuit neque sensum ullum neque desiderium capit. Ac propterea, oblitteratis et abolitis nativae pietatis elementis, quicquid ita educati liberi amare patrem atque matrem videntur, magnam fere partem non naturalis ille amor est, sed civilis et opinabilis.‚Äù</p>
<p><span class="br"></span><span class="lineNumber">24</span><span class="br"></span>Haec Favorinum dicentem audivi Graeca oratione. Cuius sententias communis utilitatis gratia, quantum meminisse potui, rettuli, amoenitates vero et copias ubertatesque verborum Latina omnis facundia vix quaedam indipisci potuerit,mea tenuitas nequaquam.</p>
<h3><span class="ac">II</span></h3>
<p>Quod Annaeus Seneca, iudicans de Q. Ennio deque M. Tullio, levi futtilique iudicio fuit.</p>
<p><span class="br"></span><span class="lineNumber">1</span><span class="br"></span><span class="sc">De</span> Annaeo Seneca partim existimant ut de
scriptore minime utili, cuius libros adtingere nullum
pretium operae sit, quod oratio eius vulgaria videatur
et protrita, res atque sententiae aut inepto inanique

</p></section><notes><section class="footnotes"><ul><li class="note" id="note_LCL200_360_1"><a class="footnoteCrossrefLink" href="#target_note_LCL200_360_1" title="Click to highlight in text"><sup class="lineRef">1</sup>amoris eonsuetudine, <span class="italic">Eussner.</span></a></li><script type="text/javascript">document.getElementById('note_LCL200_360_1').style.display = "none";</script></ul></section></notes></section>