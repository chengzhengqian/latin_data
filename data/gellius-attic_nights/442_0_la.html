<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

nam plerumque sine discrimine, quaecumque id temporis lactans est adhiberi solet.</p>
<p><span class="br"></span><span class="lineNumber">18</span><span class="br"></span>“Patiemurne igitur infantemhunc nostrum pernicioso contagio infici et spiritum ducere in animum atque in corpus suum ex corpore et animo deterrimo?
<span class="br"></span><span class="lineNumber">19</span><span class="br"></span>Id hercle ipsum est quod saepenumero miramur, quosdam pudicarum mulierum liberos parentum suorum neque corporibus neque animis similes
<span class="br"></span><span class="lineNumber">20</span><span class="br"></span>existere. Scite igitur et perite noster Maro, quod, cum versus illos Homeri consectaretur:</p>
<blockquote><p><span class="line indent6">οὐκ ἄρα σοί γε πατὴρ ἦν ἱππότα Πηλεύς,</span><span class="linebreak"></span>
<span class="line indent1">Οὐδὲ Θέτις μήτηρ· γλαυκὴ δέ σε τίκτε θάλασσα</span><span class="linebreak"></span>
<span class="line indent1">Πέτραι τ᾿ ἠλίβατοι, ὅτι τοι νόος ἐστὶν ἀπηνής,</span><span class="linebreak"></span></p></blockquote>
<p class="noindent">non partionem solam, tamquam ille quem sequebatur, sed alituram quoque feram et saevam criminatus est; addidit enim hoc de suo:</p>
<blockquote><p><span class="line indent3">Hyrcanaeque admorunt ubera tigres,</span><span class="linebreak"></span></p></blockquote>
<p class="noindent">quoniam videlicet in moribus inolescendis magnam fere partem ingenium altricis et natura lactis tenet, quae iam a principio imbuta paterni seminis concretione, ex matris etiam corpore et animo recentem indolem configurat.</p>
<p><span class="br"></span><span class="lineNumber">21</span><span class="br"></span>“Et praeter haec autem, quis illud etiam neglegere aspernarique possit, quod quae partus suos deserunt ablegantque a sese et aliis nutriendos dedunt, vinculum illud coagulumque animi atque amoris, quo parentes cum filiis natura consociat, interscindunt



</p></section><notes></notes></section>