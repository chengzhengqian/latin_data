<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

ergo rarissimum videbatur, invenimus “quadrigam” 
numero singulari dictam in libro <span class="italic">Saturarum</span> M.
<span class="br"></span><span class="lineNumber">18</span><span class="br"></span>Varronis, qui inscriptus est <span class="italic">Ecdemeticus</span>. “Harenas” 
autem πληθυντικῶς dictas minore studio quaerimus,
quia praeter C. Caesarem, quod equidem meminerim, nemo id doctorum hominum dedit.</p>
<h3><span class="ac">IX</span></h3>
<h3>Antonii Iuliani in convivio ad quosdam Graecos lepidissima responsio.</h3>
<p><span class="br"></span><span class="lineNumber">1</span><span class="br"></span><span class="sc">Adulescens</span> e terra Asia de equestri loco, laetae indolis moribusque et fortuna bene ornatus et ad rem musicam facili ingenio ac lubenti, cenam dabat amicis ac magistris sub urbe in rusculo celebrandae lucis annuae, quam principem sibi vitae habuerat.
<span class="br"></span><span class="lineNumber">2</span><span class="br"></span>Venerat tum nobiscum ad eandem cenam Antonius Iulianus rhetor, docendis publice iuvenibus magister, Hispano ore florentisque homo facundiae et rerum
<span class="br"></span><span class="lineNumber">3</span><span class="br"></span>litterarumque veterum peritus. Is, ubi eduliis finis et poculis mox sermonibusque tempus fuit, desideravit
exhiberi, quos habere eum adulescentem sciebat,
scitissimos utriusque sexus, qui canerent voce
<span class="br"></span><span class="lineNumber">4</span><span class="br"></span>et qui psallerent. Ac posteaquam introducti pueri puellaeque sunt, iucundum in modum Ἀνακρεόντεια pleraque et Sapphica et poetarum quoque recentium ἐλεγεῖα quaedam erotica dulcia et venusta cecinerunt.
<span class="br"></span><span class="lineNumber">5</span><span class="br"></span>Oblectati autem sumus praeter multa alia versiculis lepidissimis Anacreontis senis, quos equidem scripsi, ut interea labor hic vigiliarum et inquies suavitate paulisper vocum atque modulorum adquiesceret:</p>
</section><notes></notes></section>