<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

petentibus nobis lectitarentur, admoniti a Castricio sumus ut consideraremus quae vis quodve emolumentum
eius sententiae foret, neque pateremur ut aures nostrae cadentis apte orationis modis eblanditae
animum quoque nobis voluptate inani
perfunderent.</p>
<p>Cumque nos admonitione ista adtentiores fecisset,
“Inspicite,” inquit, “penitus quid efficiant verba haec, dicatque mihi, quaeso, aliqui vestrum, an sit uila huiusce sententiae gravitas aut gratia: ‘Quae vos cupide per hosce annos adpetistis atque voluistis, ea si temere repudiaritis, abesse non potest quin aut olim cupide adpetisse aut nunc temere repudiasse
<span class="br"></span><span class="lineNumber">6</span><span class="br"></span>dicamini.’ Cui enim omnium hominum in mentem non venit id profecto usu venire, ut quod cupide adpetieris, cupide adpetisse et quod temere repudiaveris,
<span class="br"></span><span class="lineNumber">7</span><span class="br"></span>temere repudiasse dicaris? At si, opinor,” 
inquit, “ita scriptum esset:
‘Quae vos per hosce annos adpetistis atque voluistis, ea nunc si repudiaritis,
abesse non potest quin aut olim cupide adpetisse
<span class="br"></span><span class="lineNumber">8</span><span class="br"></span>aut nunc temere repudiasse dicamini’; si ita,” inquit, “diceretur, gravior scilicet solidiorque fieret sententia et acciperet aliquid iustae in audiendo expectationis;
<span class="br"></span><span class="lineNumber">9</span><span class="br"></span>nunc autem verba haec ‘cupide’ et ‘temere,’ in quibus verbis omne momentum rei est, non in concludenda
sententia tantum dicuntur, sed supra quoque
nondum desiderata ponuntur et quae nasci oririque ex ipsa rei conceptione debebant, ante omnino quam res postulat dicuntur. Nam qui ita dicit: ‘si hoc feceris, cupide fecisse diceris,’ rem
</p></section><notes></notes></section>