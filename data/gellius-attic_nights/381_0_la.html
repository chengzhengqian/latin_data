<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

“cuneus,” “orbis,” “globus,” “forfices,” “serra,” 
<span class="br"></span><span class="lineNumber">2</span><span class="br"></span>“alae,” “turres.” Haec et quaedam item alia invenire est in libris eorum qui de militari disciplina
<span class="br"></span><span class="lineNumber">3</span><span class="br"></span>scripserunt. Tralata autem sunt ab ipsis rebus quae ita proprie nominantur, earumque rerum in acie instruenda sui cuiusque vocabuli imagines ostenduntur.</p>
<h3><span class="ac">X</span></h3>
<p>Quae eius rei causa sit, quod et Graeci veteres et Romani anulum hoc digito gestaverint qui est in manu sinistra minimo proximus.</p>
<p><span class="br"></span><span class="lineNumber">1</span><span class="br"></span><span class="sc">Veteres Graecos</span> anulum habuisse in digito accepimus sinistrae manus qui minimo est proximus. Romanos quoque homines aiunt sic plerumque anulis
<span class="br"></span><span class="lineNumber">2</span><span class="br"></span>usitatos. Causam esse huius rei Apion in libris <span class="italic">Aegyptiacis</span> hanc dicit, quod insectis apertisque humanis corporibus, ut mos in Aegypto fuit, quas Graeci ἀνατομάς appellant, repertum est nervum quendam tenuissimum ab eo uno digito de quo dixi-mus, ad cor hominis pergere ac pervenire; propterea non inscitum visum esse eum potissimum digitum tali honore decorandum, qui continens et quasi conexus esse cum principatu cordis videretur.</p>
</section><notes></notes></section>