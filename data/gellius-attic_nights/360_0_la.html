<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">XIII</span></h3>
<p>Verba ex historia Claudi Quadrigari, quibus Manli Torquati, nobilis adulescentis, et hostis Galli provocantis pugnam depinxit.</p>
<p>
<span class="sc">Titus Manlius</span> summo loco natus adprimeque
<span class="br"></span><span class="lineNumber">1, 2</span><span class="br"></span>nobilis fuit. Ei Manlio cognomentum factum est
<span class="br"></span><span class="lineNumber">3</span><span class="br"></span>Torquatus. Causam cognomenti fuisse accepimus torquis ex auro induvies, quam ex hoste quem
<span class="br"></span><span class="lineNumber">4</span><span class="br"></span>occiderat detractam induit. Sed quis hostis et quid genus, quam formidandae vastitatis et quantum insolens provocator et cuimodi fuerit pugna decertatum, Q. Claudius primo <span class="italic">Annalium</span> purissime atque inlustrissime simplicique et incompta orationis antiquae
<span class="br"></span><span class="lineNumber">5</span><span class="br"></span>suavitate descripsit. Quem locum ex eo libro philosophus Favorinus cum legeret, non minoribus quati adficique animum suum motibus pulsibusque dicebat, quam si ipse coram depugnantes eos spectaret.</p>
<p>

    Verba Q. Claudi, quibus pugna ista depicta est,
<span class="br"></span><span class="lineNumber">6, 7</span><span class="br"></span>adscripsi: â€œCum interim Gallus quidam nudus praeter scutum et gladios duos torque atque armillis decoratus processit, qui et viribus et magnitudine et adulescentia simulque virtute ceteris antistabat.
<span class="br"></span><span class="lineNumber">8</span><span class="br"></span>Is maxime proelio commoto atque utrisque summo studio pugnantibus, manu significare coepit utrisque,
<span class="br"></span><span class="lineNumber">9</span><span class="br"></span>quiescerent. Pugnae facta pausa est. Extemplo
<span class="br"></span><span class="lineNumber">10</span><span class="br"></span>silentio facto cum voce maxima conclamat,
</p></section><notes></notes></section>