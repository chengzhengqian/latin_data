<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p><span class="br"></span><span class="lineNumber">13</span><span class="br"></span>Hoc ego verbum ξυνετοὶ γάρ εἰσιν quaerens uno itidem verbo dicere, aliud non repperi quam quod est scriptum a M. Catone in sexta <span class="italic">Origine</span>: “Itaque ego,” inquit, “cognobiliorem cognitionem esse arbitror.”</p>
<h3><span class="ac">VI</span></h3>
<h3>Quaesitum atque tractatum utrum siet rectius dicere
“habeo curam vestri,” an “vestrum.”</h3>
<p><span class="br"></span><span class="lineNumber">1</span><span class="br"></span><span class="sc">Percontabar</span> Apollinarem Sulpicium, cum eum Romae adulescentulus sectarer, qua ratione diceretur
“habeo curam vestri” aut “misereor vestri” et iste casus “vestri” eo in loco quem videretur
<span class="br"></span><span class="lineNumber">2</span><span class="br"></span>habere casum rectum. Is hic mihi ita respondit:
“Quaeris,” inquit, “ex me, quod mihi quoque est iamdiu in perpetua quaestione. Videtur enim non ‘vestri’ oportere dici, sed ‘vestrum,’ sicuti Graeci locuntur: ἐπιμελοῦμαι ὑμῶν, κήδομαι ὑμῶν, in quo loco ὑμῶν aptius ‘vestrum’ dicitur quam ‘vestri’ et habet casum nominandi, quem tu ‘rectum’
<span class="br"></span><span class="lineNumber">3</span><span class="br"></span>appellasti, ‘vos.’<a class="footnoteLink" href="#note_LCL212_436_1" id="target_note_LCL212_436_1"><sup>1</sup></a> Invenio tamen,” inquit, “non paucis in locis ‘nostri’ atque ‘vestri’ dictum, non ‘nostrum’ aut ‘vestrum.’ L. Sulla <span class="italic">Rerum Gestarum</span> libro secundo: ‘Quod si fieri potest, ut etiam nunc nostri vobis in mentem veniat, nosque magis dignos creditis quibus civibus quam hostibus utamini quique
pro vobis potius quam contra vos pugnemus, neque nostro neque maiorum nostrorum immerito<a class="footnoteLink" href="#note_LCL212_436_2" id="target_note_LCL212_436_2"><sup>2</sup></a>
<span class="br"></span><span class="lineNumber">4</span><span class="br"></span>nobis id continget.’ Terentius in <span class="italic">Phormione:</span></p>
</section><notes><section class="footnotes"><ul><li class="note" id="note_LCL212_436_1"><a class="footnoteCrossrefLink" href="#target_note_LCL212_436_1" title="Click to highlight in text"><sup class="lineRef">1</sup>vos <span class="italic">added by Hertz</span>.</a></li><script type="text/javascript">document.getElementById('note_LCL212_436_1').style.display = "none";</script><li class="note" id="note_LCL212_436_2"><a class="footnoteCrossrefLink" href="#target_note_LCL212_436_2" title="Click to highlight in text"><sup class="lineRef">2</sup>immerito, <span class="italic">Madvig</span>; merito, ω.</a></li><script type="text/javascript">document.getElementById('note_LCL212_436_2').style.display = "none";</script></ul></section></notes></section>