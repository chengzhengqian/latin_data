<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

περὶ ἀξιωμάτων discendum, quae M. Varro alias “profata,” lias “proloquia” appellat, <span class="italic">Commentarium De Proloquiis</span> L. Aelii, docti hominis, qui magister Varronis fuit, studiose quaesivimus eumque in Pacis
<span class="br"></span><span class="lineNumber">3</span><span class="br"></span>bibliotheca repertum legimus. Sed in eo nihil edo-center neque ad instituendum explanate scriptum est, fecisseque videtur eum librum Aelius sui magis admonendi quam aliorum docendi gratia.</p>
<p><span class="br"></span><span class="lineNumber">4</span><span class="br"></span>Redimus igitur necessario ad Graecos libros. Ex quibus accepimus ἀξίωμα esse his verbis definitum:<a class="footnoteLink" href="#note_LCL212_158_1" id="target_note_LCL212_158_1"><sup>1</sup></a>
<span class="br"></span><span class="lineNumber">5</span><span class="br"></span>λεκτὸν αὐτοτελὲς ἀπόφαντον ὅσον ἐφ᾿ αὐτῷ. Hoc ego supersedi vertere, quia novis et inconditis vocibus utendum fuit, quas pati aures per insolentiam vix
<span class="br"></span><span class="lineNumber">6</span><span class="br"></span>possent. Sed M. Varro in libro <span class="italic">De Lingua Latina</span> ad Ciceronem quarto vicesimo expeditissime ita finit: “Proloquium est sententia in qua nihil desideratur.”</p>
<p><span class="br"></span><span class="lineNumber">7</span><span class="br"></span>Erit autem planius quid istud sit, si exemplum eius dixerimus. Ἀξίωμα igitur, sive id “proloquium” dicere placet, huiuscemodi est: “Hannibal Poenus fuit”; “Scipio Numantiam delevit”; “Milo caedis
<span class="br"></span><span class="lineNumber">8</span><span class="br"></span>damnatus est”; “neque bonum est voluptas neque malum”; et omnino quicquid ita dicitur plena atque perfecta verborum sententia, ut id necesse sit aut verum aut falsum esse, id a dialecticis ἀξίωμα appellatum est, a M. Varrone, sicuti dixi, “proloquium,” a M. autem Cicerone “pronuntiatum,” quo






</p></section><notes><section class="footnotes"><ul><li class="note" id="note_LCL212_158_1"><a class="footnoteCrossrefLink" href="#target_note_LCL212_158_1" title="Click to highlight in text"><sup class="lineRef">1</sup>definitum <span class="italic">added by Skutsch.</span></a></li><script type="text/javascript">document.getElementById('note_LCL212_158_1').style.display = "none";</script></ul></section></notes></section>