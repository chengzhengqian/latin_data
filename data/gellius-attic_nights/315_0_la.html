<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

tricesimo et quarto, <span class="italic">Coniectaneorum</span> autem secundo: “In foedere,” inquit, “quod inter populum Romanum et Carthaginienses factum est, scriptum invenitur ut Carthaginienses quotannis populo Romano darent certum pondus ‘argenti puri puti,’ quaesi-tumque est quid esset ‘purum putum.’ Respondi,” inquit, “ego ‘putum’ esse ‘valde purum,’ sicut novum ‘novicium’ dicimus et proprium ‘propicium,’ augere atque intendere volentes ‘novi’ et ‘proprii’ significationem.”</p>
<p><span class="br"></span><span class="lineNumber">2</span><span class="br"></span>Hoc ubi legimus, mirabamur eandem adfinitatem visam esse Alfeno “puri” et “puti,” quae sit
<span class="br"></span><span class="lineNumber">3</span><span class="br"></span>“novicii” et “novi”; nam, si esset “puricium,” 
<span class="br"></span><span class="lineNumber">4</span><span class="br"></span>tum sane videretur dici quasi “novicium.” Id etiam mirum fuit, quod “novicium” per augendi figuram dictum existimavit, cum sit “novicium” non quod magis novum sit, sed quod a “novo” dictum sit
<span class="br"></span><span class="lineNumber">5</span><span class="br"></span>inclinatumque. His igitur assentimus, qui “putum” esse dicunt a “putando” dictum et ob eam causam prima syllaba brevi pronuntiant, non longa, ut existimasse Alfenus videtur, qui a “puro” id esse factum
<span class="br"></span><span class="lineNumber">6</span><span class="br"></span>scripsit. “Putare” autem veteres dixerunt vacantia ex quaque re ac non necessaria aut etiam obstantia et aliena auferre et excidere, et quod esse utile ac
<span class="br"></span><span class="lineNumber">7</span><span class="br"></span>sine vitio videretur relinquere. Sic namque arbores et vites et sic rationes etiam “putari” dictum.
<span class="br"></span><span class="lineNumber">8</span><span class="br"></span>Verbum quoque ipsum “puto,” quod declarandae sententiae nostrae causa dicimus, non significat profecto
aliud quam id agere nos in re dubia obscuraque, ut decisis amputatisque falsis opinionibus, quod videatur



</p></section><notes></notes></section>