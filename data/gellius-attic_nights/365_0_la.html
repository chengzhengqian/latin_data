<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p><span class="br"></span><span class="lineNumber">23</span><span class="br"></span>Lucilius in libro septimo:</p>
<blockquote><p><span class="line indent3">Qui te diligat, aetati facieque tuae se</span><span class="linebreak"></span>
<span class="line indent3">Fautorem ostendat, fore amicum polliceatur;</span><span class="linebreak"></span></p></blockquote>
<p class="noindent">

    sunt tamen non pauci qui utrobique “facii” legant.
<span class="br"></span><span class="lineNumber">24, 25</span><span class="br"></span>Sed C. Caesar in libro <span class="italic">De Analogia</span> secundo “huius die” et “huius specie” dicendum putat.</p>
<p><span class="br"></span><span class="lineNumber">26</span><span class="br"></span>Ego quoque in <span class="italic">Iugurtha</span> Sallustii summae fidei et reverendae vetustatis libro “die” casu patrio scriptum inveni. Verba haec ita erant: “Vix decima parte die reliqua.” Non enim puto argutiolam istam recipiendam, ut die dictum quasi “ex die” existimemus.</p>
<h3><span class="ac">XV</span></h3>
<p>De genere controversiae quod Graece ἄπορον appellatur.</p>
<p><span class="br"></span><span class="lineNumber">1</span><span class="br"></span><span class="sc">Cum</span> Antonio Iuliano rhetore, per feriarum tempus aestivarum decedere ex urbis aestu volentes, Neapolim
<span class="br"></span><span class="lineNumber">2</span><span class="br"></span>concesseramus. Atque ibi erat adulescens tunc quispiam ex ditioribus cum utriusque linguae magistris meditans et exercens ad causas Romae orandas eloquentiae Latinae facultatem; atque is
<span class="br"></span><span class="lineNumber">3</span><span class="br"></span>rogat Iulianum, uti sese audiat declamantem. It auditum Iulianus imusque nos cum eo simul.
<span class="br"></span><span class="lineNumber">4</span><span class="br"></span>Introit adulescens et praefatur arrogantius et elatius quam aetatem eius decebat, ac deinde iubet exponi controversias.</p>
</section><notes></notes></section>