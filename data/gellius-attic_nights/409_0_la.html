<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

altera caduceum, in altera hastae simulacra fuerint incisa.</p>
<h3><span class="ac">XXVIII</span></h3>
<p>De aetatum finibus pueritiae, iuventae, senectae, ex Tuberonis historia sumptum.</p>
<p><span class="br"></span><span class="lineNumber">1</span><span class="br"></span><span class="sc">Tubero</span> in <span class="italic">Historiarum</span> primo scripsit Servium Tullium regem, populi Romani cum illas quinque classes seniorum et<a class="footnoteLink" href="#note_LCL200_292_1" id="target_note_LCL200_292_1"><sup>1</sup></a> iuniorum census faciendi gratia institueret, “pueros” esse existimasse qui minores essent annis septem decem, atque inde ab anno septimo decimo, quo idoneos iam esse reipublicae arbitraretur, milites scripsisse, eosque ad annum quadragesimum sextum “iuniores” supraque eum annum “seniores” appellasse.</p>
<p><span class="br"></span><span class="lineNumber">2</span><span class="br"></span>Eam rem propterea notavi, ut discrimina, quae fuerint iudicio moribusque maiorum “pueritiae,” 
“iuventae,” “senectae,” ex ista censione Servi Tulli, prudentissimi regis, noscerentur.</p>
<h3><span class="ac">XXIX</span></h3>
<p>Quod particula “atque” non complexiva tantum sit, sed vim habeat plusculam varianique.</p>
<p><span class="br"></span><span class="lineNumber">1</span><span class="br"></span>“<span class="sc">Atque” </span> particula a grammaticis quidem coniunctio
esse dicitur conexiva. Et plerumque sane coniungit verba et conectit; sed interdum alias

</p></section><notes><section class="footnotes"><ul><li class="note" id="note_LCL200_292_1"><a class="footnoteCrossrefLink" href="#target_note_LCL200_292_1" title="Click to highlight in text"><sup class="lineRef">1</sup>seniorum et, <span class="italic">added by Thysius; Lipsius deleted</span> iuniorum.</a></li><script type="text/javascript">document.getElementById('note_LCL200_292_1').style.display = "none";</script></ul></section></notes></section>