<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h2><span class="ac">Liber Nonus</span></h2>
<h3><span class="ac">I</span></h3>
<p>Quamobrem Quintus Clandius Quadrigarius, in undevicesimo<a class="footnoteLink" href="#note_LCL200_152_1" id="target_note_LCL200_152_1"><sup>1</sup></a> <span class="italic">Annoli,</span> scripserit rectiores certioresque ictus fieri, si sursum quid mittas quam si deorsum.</p>
<p><span class="br"></span><span class="lineNumber">1</span><span class="br"></span><span class="sc">Quintus Claudius</span> in undevicesimo <span class="italic">Annali</span>, cum oppidum a Metello proconsule oppugnari, contra ab oppidanis desuper e muris propugnari describeret, ita scripsit: “Sagittarius cum funditore utrimque summo studio spargunt fortissime. Sed sagittam atque lapidem deorsum an sursum mittas, hoc interest; nam neutrum potest deorsum versum recte mitti, sed sursum utrumque optime. Quare milites Metelli sauciabantur multo minus et, quod maxime opus erat, a pinnis hostis defendebant facillime funditore.”</p>
<p><span class="br"></span><span class="lineNumber">2</span><span class="br"></span>Percontabar ego Antonium Iulianum rhetorem, cur hoc ita usu veniret quod Quadrigarius dixisset, ut contigui magis directioresque ictus fiant, si vel lapidem vel sagittam sursum versus iacias quam deorsum, cum proclivior faciliorque iactus sit ex supernis in infima quam ex infimis in superna.



</p></section><notes><section class="footnotes"><ul><li class="note" id="note_LCL200_152_1"><a class="footnoteCrossrefLink" href="#target_note_LCL200_152_1" title="Click to highlight in text"><sup class="lineRef">1</sup>undevicesimo. <span class="italic">Q</span>; duodevicesimo, ω.</a></li><script type="text/javascript">document.getElementById('note_LCL200_152_1').style.display = "none";</script></ul></section></notes></section>