<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

inquit, “argutiola haec qua de congio vini usus es exposita in libris: sed, ut scis, captio magis lepida quam probum aut simile argumentum videri
<span class="br"></span><span class="lineNumber">13</span><span class="br"></span>debet. Congius enim, cum deest, efficit quidem ne sit iustae mensurae amphora: sed cum accedit et additur, non ille unus facit amphoram, sed supplet.
<span class="br"></span><span class="lineNumber">14</span><span class="br"></span>Virtus autem, ut isti dicunt, non accessio neque supplementum, sed sola ipsa vitae beatae instar est et propterea beatam vitam sola una, cum adest, facit.”</p>
<p><span class="br"></span><span class="lineNumber">15</span><span class="br"></span>Haec atque alia quaedam minuta magis et nodosa, tamquam apud arbitrum Favorinum, in suam uterque
<span class="br"></span><span class="lineNumber">16</span><span class="br"></span>sententiam conferebant. Sed cum iam prima fax noctis et densiores esse tenebrae coepissent, prosecuti Favorinum in domum, ad quam devertebat, discessimus.</p>
<h3><span class="ac">II</span></h3>
<h3>Cuiusmodi quaestionum certationibus Saturnalicia ludicra
Athenis agitare soliti simus; atque inibi expressa quaedam sophismatia et aenigmata oblectatoria.</h3>
<p><span class="br"></span><span class="lineNumber">1</span><span class="br"></span><span class="sc">Saturnalia</span> Athenis agitabamus hilare prorsum ac modeste, non, ut dicitur, “remittentes animum”—nam
“remittere,” inquit Musonius, “animum quasi amittere est”—,sed demulcentes eum paulum atque
<span class="br"></span><span class="lineNumber">2</span><span class="br"></span>laxantes iucundis honestisque sermonum inlectationibus.
Conveniebamus autem ad eandem cenam conplusculi, qui Romani in Graeciam veneramus quique easdem auditiones eosdemque doctores colebamus.
<span class="br"></span><span class="lineNumber">3</span><span class="br"></span>Tum qui et cenulam ordine suo curabat, praemium solvendae quaestionis ponebat librum



</p></section><notes></notes></section>