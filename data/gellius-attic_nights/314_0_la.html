<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

captum ad ea quae in senatu Romae dixit, suadens ne captivi cum Carthaginiensibus permutarentur, id quoque addidisse, venenum sibi Carthaginienses dedisse, non praesentarium, sed eiusmodi quod mortem in diem proferret, eo consilio, ut viveret quidem tantisper quoad fieret permutatio, post autem grassante sensim veneno contabesceret.</p>
<p><span class="br"></span><span class="lineNumber">2</span><span class="br"></span>Eundem Regulum Tubero in <span class="italic">Historiis</span> redisse Carthaginem novisque exemplorum modis excruciatum
<span class="br"></span><span class="lineNumber">3</span><span class="br"></span>a Poenis dicit: “In atras,” inquit, “et profundas tenebras eum claudebant ac diu post, ubi erat visus sol ardentissimus, repente educebant et adversus ictus solis oppositum continebant atque intendere in caelum oculos cogebant. Palpebras quoque eius, ne conivere posset, sursum ac deorsum diductas
<span class="br"></span><span class="lineNumber">4</span><span class="br"></span>insuebant.” Tuditanus autem somno diu prohibitum atque ita vita privatum refert, idque ubi Romae cognitum est, nobilissimos Poenorum captivos liberis Reguli a senatu deditos et ab his in armario muri-cibus praefixo destitutos eademque insomnia cruciatos interisse.</p>
<h3><span class="ac">V</span></h3>
<p>Quod Alfenus iureconsultus in verbis veteribus interpretandis erravit.</p>
<p><span class="br"></span><span class="lineNumber">1</span><span class="br"></span><span class="sc">Alfenus</span> iureconsultus, Servii Sulpicii discipulus rerumque antiquarum non incuriosus, in libro <span class="italic">Digestorum</span>
</p></section><notes></notes></section>