<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

dialecticus: “Quod ego sum, id tu non es?” et Diogenes adnuisset, atque ille addidisset: “Homo autem ego sum,” cum id quoque adsensus esset, contra dialecticus ita conclusisset: “Homo igitur tu non es,” “Hoc quidem,” inquit Diogenes, “falsum est, et si verum fieri vis, a me incipe.”</p>
<h3><span class="ac">XIV</span></h3>
<h3>Quid sit numerus “hemiolios,” quid “epitritos”; et quod vocabula ista non facile nostri ausi sunt convertere in linguam Latinam.</h3>
<p><span class="br"></span><span class="lineNumber">1</span><span class="br"></span><span class="sc">Figurae</span> quaedam numerorum, quas Graeci certis nominibus appellant, vocabula in lingua Latina non
<span class="br"></span><span class="lineNumber">2</span><span class="br"></span>habent. Sed qui de numeris Latine scripserunt Graeca ipsa dixerunt, fingere autem nostra, quoniam
<span class="br"></span><span class="lineNumber">3</span><span class="br"></span>id absurde futurum erat, noluerunt. Quale enim fieri nomen posset “hemiolio” numero aut “epitrito”?
<span class="br"></span><span class="lineNumber">4</span><span class="br"></span>Est autem “hemiolios” qui numerum aliquem totum in sese habet dimidiumque eius, ut tres ad duo, quindecim
ad decem, triginta ad viginti; “epitritos” est
<span class="br"></span><span class="lineNumber">5</span><span class="br"></span>qui habet totum aliquem numerum et eiusdem partem tertiam, ut quattuor ad tres, duodecim ad novem,
<span class="br"></span><span class="lineNumber">6</span><span class="br"></span>quadraginta ad triginta. Haec autem notare meminisseque
non esse abs re visum est, quoniam vocabula ista numerorum nisi intelleguntur, rationes quaedam subtilissimae in libris philosophorum scriptae percipi non queunt.</p>
</section><notes></notes></section>