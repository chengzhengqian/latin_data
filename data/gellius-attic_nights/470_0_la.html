<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h2><span class="ac">Liber Tertius Decimus</span></h2>
<h3><span class="ac">I</span></h3>
<p>Inquisitio verborum istorum M. Tulli curiosior quae sunt<a class="footnoteLink" href="#note_LCL200_414_1" id="target_note_LCL200_414_1"><sup>1</sup></a> in primo <span class="italic">Antonianarum</span> libro, “multa autem inpendere videntur praeter naturam etiam praeterque fatum”; tracta-tumque an idem duo ista significent, “fatum” atque “natura,” an diversum.</p>
<p><span class="br"></span><span class="lineNumber">1</span><span class="br"></span><span class="sc">Marcus Cicero</span> in primo <span class="italic">Antonianarum</span> ita scriptum
reliquit: “Hunc igitur ut sequerer properavi quem praesentes non sunt secuti; non ut proficerem aliquid, neque enim sperabam id nec praestare poteram, sed ut, si quid mihi humanitus accidisset, multa autem inpendere videntur praeter naturam etiam<a class="footnoteLink" href="#note_LCL200_414_2" id="target_note_LCL200_414_2"><sup>2</sup></a> praeterque fatum, huius diei vocem testem reipublicae relinquerem meae perpetuae erga se
<span class="br"></span><span class="lineNumber">2</span><span class="br"></span>voluntatis.” “Praeter naturam,” inquit, “praeterque
fatum.” An utrurnque idem valere voluerit “fatum” atque “naturam” et duas res καθ᾿ ἑνὸς ὑποκειμένου posuerit, an vero diviserit separaritque, ut alios casus natura ferre videatur, alios fatum, considerandum equidem puto, atque id maxime requirendum, qua ratione dixerit accidere multa humanitus posse praeter fatum, quando sic ratio et ordo et insuperabilis quaedam necessitas fati





</p></section><notes><section class="footnotes"><ul><li class="note" id="note_LCL200_414_1"><a class="footnoteCrossrefLink" href="#target_note_LCL200_414_1" title="Click to highlight in text"><sup class="lineRef">1</sup>sunt, <span class="italic">Damsté</span>; fuit, ω.</a></li><script type="text/javascript">document.getElementById('note_LCL200_414_1').style.display = "none";</script><li class="note" id="note_LCL200_414_2"><a class="footnoteCrossrefLink" href="#target_note_LCL200_414_2" title="Click to highlight in text"><sup class="lineRef">2</sup><span class="italic">Many MSS. of Cic. omit</span> etiam.</a></li><script type="text/javascript">document.getElementById('note_LCL200_414_2').style.display = "none";</script></ul></section></notes></section>