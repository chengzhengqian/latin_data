<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

nam neque rationem verbum hoc neque auctoritates
<span class="br"></span><span class="lineNumber">6</span><span class="br"></span>habet.” Ibi ille amicus ridens, “Amabo te,” inquit,
“vir bone, quia nunc mihi a magis seriis rebus otium est, velim doceas nos cur ‘pluria’ sive ‘compluria,’ nihil enim differt, non Latine sed barbare dixerint M. Cato, Q. Claudius, Valerius Antias, L. Aelius, P. Nigidius, M. Varro, quos subscriptores approbatoresque
huius verbi habemus praeter poetarum oratorumque
<span class="br"></span><span class="lineNumber">7</span><span class="br"></span>veterum multam copiam.” Atque ille nimis arroganter “Tibi,” inquit, “habeas auctoritates istas, ex Faunorum et Aboriginum saeculo repetitas, atque
<span class="br"></span><span class="lineNumber">8</span><span class="br"></span>huic rationi respondeas. Nullum enim vocabulum neutrum comparativum numero plurativo, recto casu, ante extremum ‘a’ habet ‘i’ litteram, sicuti ‘meliora, maiora, graviora.’ Proinde igitur ‘plura,’ non ‘pluria,’ dici convenit, ne contra formam perpetuam in comparativo ‘i’ littera sit ante extremum ‘a’.”</p>
<p><span class="br"></span><span class="lineNumber">9</span><span class="br"></span>Tum ille amicus noster, cum hominem confidentem pluribus verbis non dignum existimaret, “Sinni,” inquit, “Capitonis, doctissimi viri, epistulae sunt uno in libro multae positae, opinor, in templo Pacis.
<span class="br"></span><span class="lineNumber">10</span><span class="br"></span>Prima epistula scripta est ad Pacuvium Labeonem, cui titulus praescriptus est ‘Pluria, non plura dici
<span class="br"></span><span class="lineNumber">11</span><span class="br"></span>debere.’ In ea epistula rationes grammaticas posuit per quas docet ‘pluria’ Latinum esse, ‘plura’ barbarum. Ad Capitonem igitur te dimittimus.
<span class="br"></span><span class="lineNumber">12</span><span class="br"></span>Ex eo id quoque simul disces, si modo assequi
<span class="br"></span><span class="lineNumber">13</span><span class="br"></span>poteris quod in ea epistula scriptum est, ‘pluria’ sive ‘plura’ absolutum esse et simplex, non, ut tibi videtur, comparativum.”</p>
<p><span class="br"></span><span class="lineNumber">14</span><span class="br"></span>Huius opinionis Sinnianae id quoque adiumentum







</p></section><notes></notes></section>