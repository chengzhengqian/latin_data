<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

eorum, sed necessitati cuidam et instantiae, quae oritur ex fato,” omnium quae sit rerum domina et arbitra, per quam necesse sit fieri quicquid futurum est; et propterea nocentium poenas legibus inique constitutas, si homines ad maleficia non sponte veniunt, sed fato trahuntur.</p>
<p><span class="br"></span><span class="lineNumber">6</span><span class="br"></span>Contra ea Chrysippus tenuiter multa et argute disserit; sed omnium fere quae super ea re scripsit
<span class="br"></span><span class="lineNumber">7</span><span class="br"></span>huiuscemodi sententia est: “Quamquam ita sit,” inquit, “ut ratione quadam necessaria et principali coacta atque conexa sint fato omnia, ingenia tamen ipsa mentium nostrarum proinde sunt fato obnoxia,
<span class="br"></span><span class="lineNumber">8</span><span class="br"></span>ut proprietas eorum est ipsa et qualitas. Nam si sunt per naturam primitus salubriter utiliterque ficta, omnem illam vim, quae de fato extrinsecus ingruit, inoffensius tractabiliusque transmittunt. Sin vero sunt aspera et inscita et rudia nullisque artium bonarum adminiculis fulta, etiamsi parvo sive nullo fatalis incommodi conflictu urgeantur, sua tamen scaevitate et voluntario impetu in assidua delicta et
<span class="br"></span><span class="lineNumber">9</span><span class="br"></span>in errores se ruunt. Idque ipsum ut ea ratione fiat, naturalis illa et necessaria rerum consequentia efficit,
<span class="br"></span><span class="lineNumber">10</span><span class="br"></span>quae ‘fatum’ vocatur. Est enim genere ipso quasi fatale et consequens, ut mala ingenia peccatis et erroribus non vacent.”</p>
<p><span class="br"></span><span class="lineNumber">11</span><span class="br"></span>Huius deinde fere rei exemplo non hercle nimis alieno neque inlepido utitur. “Sicut,” inquit, “lapidem cylindrum si per spatia terrae prona atque derupta iacias, causam<a class="footnoteLink" href="#note_LCL200_96_1" id="target_note_LCL200_96_1"><sup>1</sup></a> quidem ei et initium praecipitantiae




</p></section><notes><section class="footnotes"><ul><li class="note" id="note_LCL200_96_1"><a class="footnoteCrossrefLink" href="#target_note_LCL200_96_1" title="Click to highlight in text"><sup class="lineRef">1</sup>causam, <span class="italic">Hosius</span> (<span class="italic">cf.</span> ii. 17. 6); causa, ω.</a></li><script type="text/javascript">document.getElementById('note_LCL200_96_1').style.display = "none";</script></ul></section></notes></section>