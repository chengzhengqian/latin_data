<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>Epicurus afluere semper ex omnibus corporibus simulacra quaedam corporum ipsorum eaque sese in oculos inferre atque ita fieri sensum videndi
<span class="br"></span><span class="lineNumber">4</span><span class="br"></span>putat. Plato existimat, genus quoddam ignis lucisque de oculis exire idque, coniunctum continuatumque vel cum luce solis vel cum alterius ignis lumine, sua vi et externa nixum efficere ut quaecumque offenderit
<span class="br"></span><span class="lineNumber">5</span><span class="br"></span>inlustraveritque cernamus. Set hic aeque<a class="footnoteLink" href="#note_LCL195_430_1" id="target_note_LCL195_430_1"><sup>1</sup></a> non diutius muginandum, eiusdemque illius Enniani Neoptolemi, de quo supra scripsimus, consilio utendum est, qui “degustandum” ex philosophia censet,
“non in eam ingurgitandum.”</p>
<h3><span class="ac">XVII</span></h3>
<p>Quam ob causam dies primi post Kalendas, Nonas, Idus atri habeantur; et cur diem quoque quartum ante Kalendas vel Nonas vel Idus quasi religiosum plerique vitent.</p>
<p><span class="br"></span><span class="lineNumber">1</span><span class="br"></span><span class="sc">Verrius Flaccus,</span> in quarto <span class="italic">De Verborum Significatu,</span> dies qui sunt postridie Kalendas, Nonas, Idus, quos vulgus imperite “nefastos” dicit, propter hanc causam dictos habitosque “atros” esse scribit.
<span class="br"></span><span class="lineNumber">2</span><span class="br"></span>“Urbe,” inquit, “a Gallis Senonibus recuperata, L. Atilius in senatu verba fecit, Q. Sulpicium tribunum militum, ad Alliam adversus Gallos pugnaturum,
rem divinam dimicandi gratia postridie Idus fecisse; tum exercitum populi Romani occidione occisum et post diem tertium eius diei urbem praeter







</p></section><notes><section class="footnotes"><ul><li class="note" id="note_LCL195_430_1"><a class="footnoteCrossrefLink" href="#target_note_LCL195_430_1" title="Click to highlight in text"><sup class="lineRef">1</sup>aeque, <span class="italic">Petschenig;</span> eaque, ω; quoque, <span class="italic">Madvig.</span></a></li><script type="text/javascript">document.getElementById('note_LCL195_430_1').style.display = "none";</script></ul></section></notes></section>