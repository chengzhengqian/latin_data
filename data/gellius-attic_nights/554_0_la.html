<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

suspiciones non suo, sed faventium studio delabitur. <span class="br"></span><span class="lineNumber">11</span><span class="br"></span>Proinde igitur et Xenophon et Plato, Socraticae amoenitatis duo lumina, certare aemularique inter sese existimati sunt, quia de his apud alios uter esset exuperantior certabatur et quia duae eminentiae, cum simul iunctae in arduum nituntur, simulacrum quoddam contentionis aemulae pariunt.</p>
<h3><span class="ac">IV</span></h3>
<h3>Quod apte Chrysippus et graphice imaginem Iustitiae modulis coloribusque verborum depinxit.</h3>
<p><span class="br"></span><span class="lineNumber">1</span><span class="br"></span><span class="sc">Condigne</span> mehercule et condecore Chrysippus, in librorum qui inscribuntur Περὶ Καλοῦ καὶ Ἡδονῆς primo, os et oculos Iustitiae vultumque eius severis atque venerandis verborum coloribus depinxit.
<span class="br"></span><span class="lineNumber">2</span><span class="br"></span>Facit quippe imaginem Iustitiae fierique solitam esse dicit a pictoribus rhetoribusque antiquioribus ad hunc ferme modum: “Forma atque filo virginali, aspectu vehementi et formidabili, luminibus oculorum acribus, neque humilis neque atrocis, sed
<span class="br"></span><span class="lineNumber">3</span><span class="br"></span>reverendae cuiusdam tristitiae dignitate.” Ex imaginis autem istius significatione intellegi voluit, iudicem, qui Iustitiae antistes est, oportere esse gravem, sanctum, severum, incorruptum, inadulabilem contraque improbos nocentesque inmisericordem atque inexorabilem erectumque et arduum ac potentem, vi et maiestate aequitatis veritatisque terrificum.
<span class="br"></span><span class="lineNumber">4</span><span class="br"></span>Verba ipsa Chrysippi de Ιustitia scripta haec


</p></section><notes></notes></section>