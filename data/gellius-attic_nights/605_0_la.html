<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p><span class="br"></span><span class="lineNumber">9</span><span class="br"></span>In eodem libro Erasistratus vim quandam famis non tolerabilem, quam Graeci βούλιμον appellant, in diebus frigidissimis multo facilius accidere ait quam cum serenum atque placidum est, atque eius rei causas, cur is morbus in eo plerumque tempore <span class="br"></span><span class="lineNumber">10</span><span class="br"></span>oriatur, nondum sibi esse compertas dicit. Verba quibus id dicit, haec sunt: Ἄπορον δὲ καὶ δεόμενον ἐπισκέψεως καὶ ἐπὶ τούτου καὶ ἐπὶ τῶν λοιπῶν βουλιμιώντων, διὰ τί ἐν τοῖς ψύχεσιν μᾶλλον τὸ σύμπτωμα τοῦτο γίνεται ἢ ἐν ταῖς εὐδίαις;</p>
<h3><span class="ac">IV</span></h3>
<h3>Quo ritu quibusque verbis fetialis populi Roraani bellum in-dicere solitus sit his quibus populus bellum fieri iusserat; et item in quae verba conceptum fuerit iusiurandum de furtis militaribus sanciendis; et uti milites scripti intra praedictum diem in loco certo frequentitarent, causis quibusdam exceptis, propter quas id iusiurandum remitti aecum esset.</h3>
<p><span class="br"></span><span class="lineNumber">1</span><span class="br"></span><span class="sc">Cincius</span> in libro tertio <span class="italic">De Re Militari,</span> fetialem populi Romani bellum indicentem hostibus telumque in agrum eorum iacientem, hisce verbis uti scripsit: “Quod populus Hermundulus hominesque populi Hermunduli adversus populum Romanum bellum<a class="footnoteLink" href="#note_LCL212_138_1" id="target_note_LCL212_138_1"><sup>1</sup></a> fecere deliqueruntque, quodque populus Romanus cum populo Hermundulo hominibusque Hermundulis bellum iussit, ob eam rem ego populusque Romanus populo Hermundulo hominibusque Hermundulis bellum dico facioque.”</p>
<p><span class="br"></span><span class="lineNumber">2</span><span class="br"></span>Item in libro eiusdem Cincii <span class="italic">De Re Militari</span>
</p></section><notes><section class="footnotes"><ul><li class="note" id="note_LCL212_138_1"><a class="footnoteCrossrefLink" href="#target_note_LCL212_138_1" title="Click to highlight in text"><sup class="lineRef">1</sup>bellum <span class="italic">deleted by H. J. Müller and A. Schmidt.</span></a></li><script type="text/javascript">document.getElementById('note_LCL212_138_1').style.display = "none";</script></ul></section></notes></section>