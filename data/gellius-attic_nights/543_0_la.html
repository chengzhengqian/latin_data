<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

ibi ludentium vincat? An videlicet magna sciunt, parva nesciunt, et minora maioribus inperceptiora
<span class="br"></span><span class="lineNumber">25</span><span class="br"></span>sunt? Sed si magnitudines rerum sibi vindicant magisque esse perspicuas et facilius comprehendi posse dicunt, volo,” inquit, “mihi respondeant quid in hac totius mundi contemplatione, prae tantis naturae operibus, in tam parvis atque brevibus negotiis fortunisque hominum magnum putent?
<span class="br"></span><span class="lineNumber">26</span><span class="br"></span>Atque id velim etiam,” inquit, “ut respondeant: si tam parvum atque rapidum est momentum temporis, in quo homo nascens fatum accipit, ut in eodem illo puncto sub eodem circulo caeli plures simul ad eandem competentiam nasci non queant, et si idcirco gemini quoque non eadem vitae sorte sunt, quoniam non eodem temporis puncto editi sunt—peto,” inquit, “respondeant, cursum illum temporis transvolantis, qui vix cogitatione animi conprehendi potest, quonam pacto aut consulto adsequi queant aut ipsi perspicere et reprehendere, cum in tam praecipiti dierum noctiumque vertigine minima
<span class="br"></span><span class="lineNumber">27</span><span class="br"></span>momenta ingentes facere dicant mutationes?” Ad postremum autem et quid esset quod adversum hoc dici posset requirebat, quod homines utriusque sexus, omnium aetatum, diversis stellarum motibus in vitam editi, regionibus sub quibus geniti sunt longe di-stantibus, omnes tamen isti, aut hiantibus terris aut labentibus tectis aut oppidorum expugnationibus aut eadem in navi fluctu obruti, eodem genere mortis eodemque ictu temporis universi simul interirent.
<span class="br"></span><span class="lineNumber">28</span><span class="br"></span>“Quod scilicet,” inquit, “numquam eveniret, si momenta nascendi singulis adtributa suas unumquidque
</p></section><notes></notes></section>