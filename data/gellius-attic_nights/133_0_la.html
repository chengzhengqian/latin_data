<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

apologos commentus, res salubriter ac prospicienter animadversas in mentes animosque hominum
<span class="br"></span><span class="lineNumber">2</span><span class="br"></span>cum audiendi quadam inlecebra induit. Velut haec eius fabula de aviculae nidulo lepide atque iucunde promonet, spem fiduciamque rerum quas efficere quis possit haut umquam in alio, sed in semetipso
<span class="br"></span><span class="lineNumber">3</span><span class="br"></span>habendam. “Avicula,” inquit, “est parva,
<span class="br"></span><span class="lineNumber">4</span><span class="br"></span>nomen est cassita. Habitat nidulaturque in segetibus, id ferme temporis, ut appetat messis pullis iam
<span class="br"></span><span class="lineNumber">5</span><span class="br"></span>iam plumantibus. Ea cassita in sementes forte congesserat tempestiviores; propterea frumentis flavescentibus pulli etiam tunc involucres erant.
<span class="br"></span><span class="lineNumber">6</span><span class="br"></span>Dum igitur ipsa iret cibum pullis quaesitum, monet eos ut, si quid ibi rei novae fieret dicereturve, animadverterent idque uti sibi, ubi redisset, nuntiarent.
<span class="br"></span><span class="lineNumber">7</span><span class="br"></span>Dominus postea segetum illarum filium adulescentem vocat et ‘Videsne,’ inquit, ‘haec ematuruisse et manus iam postulare? Idcirco die crastini, ubi primum diluculabit, fac amicos eas et roges veniant operamque mutuam dent et messim
<span class="br"></span><span class="lineNumber">8</span><span class="br"></span>hanc nobis adiuvent.’ Haec ubi ille dixit, et discessit. Atque ubi redit cassita, pulli tremibundi, trepidulr circumstrepere orareque matrem ut iam statim properet inque alium locum sese asportet; ‘nam dominus,’ inquiunt, ‘misit qui amicos roget
<span class="br"></span><span class="lineNumber">9</span><span class="br"></span>uti luce oriente veniant et metant.’ Mater iubet eos otioso animo esse: ‘Si enim dominus,’ inquit, ‘messim ad amicos reicit, crastino seges non metetur
<span class="br"></span><span class="lineNumber">10</span><span class="br"></span>neque necessum est hodie uti vos auferam.’ Die,” 


</p></section><notes></notes></section>