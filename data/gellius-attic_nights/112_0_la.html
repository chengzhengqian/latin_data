<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="br"></span><span class="lineNumber">9</span><span class="br"></span>colendaeque terrae idoneos. Itaque hoc sidus, quod a figura posituraque ipsa, quia simile plaustri videtur, antiqui Graecorum ἅμαξαν dixerunt, nostri quoque veteres a bubus iunctis ‘septentriones’ appellarunt, id est septem stellas,<a class="footnoteLink" href="#note_LCL195_182_1" id="target_note_LCL195_182_1"><sup>1</sup></a> ex quibus quasi iuncti ‘triones’
<span class="br"></span><span class="lineNumber">10</span><span class="br"></span>figurantur. Praeter hanc,” inquit, “opinionem id quoque Varro addit, dubitare sese an propterea magis hae septem stellae ‘triones’ appellatae sint, quia ita sunt sitae ut ternae stellae proximae quaeque inter sese faciant ‘trigona,’ id est triquetras figuras.”</p>
<p><span class="br"></span><span class="lineNumber">11</span><span class="br"></span>Ex his duabus rationibus quas ille dixit, quod posterius est subtilius elegantiusque est<a class="footnoteLink" href="#note_LCL195_182_2" id="target_note_LCL195_182_2"><sup>2</sup></a> visum. Ιntuentibus enim nobis in illud, ita propemodum res erat, ut forma esse<a class="footnoteLink" href="#note_LCL195_182_3" id="target_note_LCL195_182_3"><sup>3</sup></a> triquetra viderentur.</p>
<h3><span class="ac">XXII</span></h3>
<p>De vento “Iapyge” deque aliorum ventorum vocabulis regionibusque accepta ex Favorini sermonibus.</p>
<p><span class="br"></span><span class="lineNumber">1</span><span class="br"></span><span class="sc">Apud</span> mensam Favorini in convivio familari legi solitum erat aut vetus carmen melici poetae aut historia partim Graecae linguae, alias Latinae.
<span class="br"></span><span class="lineNumber">2</span><span class="br"></span>Legebatur ergo ibi tunc in carmine Latino “Iapyx” ventus quaesitumque est quis hic ventus et quibus ex locis spiraret et quae tam infrequentis vocabuli ratio esset; atque etiam petebamus, ut super ceterorum
nominibus regionibusque docere nos ipse vellet,





</p></section><notes><section class="footnotes"><ul><li class="note" id="note_LCL195_182_1"><a class="footnoteCrossrefLink" href="#target_note_LCL195_182_1" title="Click to highlight in text"><sup class="lineRef">1</sup>stellas, <span class="italic">Skutsch;</span> stellis, <span class="italic">MSS.</span></a></li><script type="text/javascript">document.getElementById('note_LCL195_182_1').style.display = "none";</script><li class="note" id="note_LCL195_182_2"><a class="footnoteCrossrefLink" href="#target_note_LCL195_182_2" title="Click to highlight in text"><sup class="lineRef">2</sup>est, <span class="italic">Lion;</span> esse, ω</a></li><script type="text/javascript">document.getElementById('note_LCL195_182_2').style.display = "none";</script><li class="note" id="note_LCL195_182_3"><a class="footnoteCrossrefLink" href="#target_note_LCL195_182_3" title="Click to highlight in text"><sup class="lineRef">3</sup>esse, <span class="italic">Carrio;</span> esset ut, ω.</a></li><script type="text/javascript">document.getElementById('note_LCL195_182_3').style.display = "none";</script></ul></section></notes></section>