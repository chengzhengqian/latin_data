<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p class="noindent"><span class="br"></span><span class="lineNumber">6</span><span class="br"></span>Antiochus est qui hoc dixit, Asiae rex. Is admiratur et permovetur, quod Hannibal Carthaginiensis bellum
<span class="br"></span><span class="lineNumber">7</span><span class="br"></span>se facere populo Romano volentem dehortetur. Hos autem versus Caesellius sic accipit, tamquam si Antiochus
sic dicat: “Hannibal me ne bellum geram dehortatur; quod cum facit, ecquale putat cor habere me et quam stultum esse me credit, cum id mihi persuadere vult?”</p>
<p>

    Hoc Caesellius quidem, sed aliud longe Ennius.
<span class="br"></span><span class="lineNumber">8, 9</span><span class="br"></span>Nam tres versus sunt, non duo, ad hance Ennii sententiam pertinentes, ex quibus tertium versum Caesellius non respexit:</p>
<blockquote><p><span class="line indent1">Hannibal audaci dum pectore de me hortatur</span><span class="linebreak"></span>
<span class="line indent1">Ne bellum faciam, quem credidit esse meum cor</span><span class="linebreak"></span>
<span class="line indent1">Suasorem summum et studiosum robore belli.</span><span class="linebreak"></span></p></blockquote>
<p class="noindent"><span class="br"></span><span class="lineNumber">10</span><span class="br"></span>Horum versuum sensus atque ordo sic, opinor, est: “Hannibal ille audentissimus atque fortissimus, quem ego credidi”—hoc est enim: “cor meum credidit,” proinde atque diceret “quem ego stultus homo credidi”—“summum fore suasorem ad bellandum, is me dehortatur dissuadetque ne bellum
<span class="br"></span><span class="lineNumber">11</span><span class="br"></span>faciam.” Caesellius autem forte ῥαθυμότερον iunctura ista verborum captus “quem cor” dictum putavit et “quem” accentu acuto legit, quasi ad “cor” referretur,
<span class="br"></span><span class="lineNumber">12</span><span class="br"></span>non ad “Hannibalem.” Sed non fugit me, si aliquis sit tam inconditus, sic posse defendi “cor” Caeselli masculinum, ut videatur tertius versus separatim atque divise legendus, proinde quasi praecisis interruptisque verbis exclamet Antiochus: “suasorem summum!” Sed non dignum est eis qui hoc dixerint responderi.</p>
</section><notes></notes></section>