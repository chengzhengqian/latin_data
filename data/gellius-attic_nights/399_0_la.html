<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">XXII</span></h3>
<p>Locus exemptus ex Platonis libro qui inscribitur <span class="italic">Gorgias</span>,
de falsae philosophiae probris, quibus philosophos temere
incessunt qui emolumenta verae philosophiae ignorant.</p>
<p><span class="br"></span><span class="lineNumber">1</span><span class="br"></span><span class="sc">Plato</span>, veritatis homo amicissimus eiusque omnibus
exhibendae promptissimus, quae omnino dici
possint in desides istos ignavosque, qui obtentu
philosophiae nominis inutile otium et linguae vitaeque
tenebras secuntur, ex persona quidem non gravi
<span class="br"></span><span class="lineNumber">2</span><span class="br"></span>neque idonea, vere tamen ingenueque dixit. Nam
etsi Callicles, quem dicere haec facit, verae philosophiae
ignarus, inhonesta indignaque in philosophos
confert, proinde tamen accipienda sunt quae dicuntur,
ut nos sensim moneri intellegamus, ne ipsi
quoque culpationes huiuscemodi mereamur neve
inerti inanique desidia cultum et studium philosophiae
mentiamur.</p>
<p><span class="br"></span><span class="lineNumber">3</span><span class="br"></span>Verba ipsa super hac re Platonis ex libro qui
appellatur <span class="italic">Gorgias</span> scripsi, quoniam vertere ea consilium
non fuit, cum ad proprietates eorum nequaquam
possit Latina oratio aspirare ac multo minus
<span class="br"></span><span class="lineNumber">4</span><span class="br"></span>etiam mea: φιλοσοφία γάρ τοί ἐστιν, ὦ Σώκρατες,
χαρίεν, ἐάν τις αὐτοῦ μετρίως ἅψηται ἐν τῇ ἡλικίᾳ· ἐὰν
δὲ περαιτέρω τοῦ δέοντος ἐνδιατρίψῃ, διαφθορὰ τῶν ἀνθρώπων.
<span class="br"></span><span class="lineNumber">5</span><span class="br"></span>ἐὰν γὰρ καὶ πάνυ εὐφυὴς ᾖ καὶ πόρρω τῆς
ἡλικίας φιλοσοφῇ, ἀνάγκη πάντων ἄπειρον γεγονέναι
ἐστίν, ὧν χρὴ ἔμπειρον εἶναι τὸν μέλλοντα καλὸν κἀγαθὸν
<span class="br"></span><span class="lineNumber">6</span><span class="br"></span>καὶ εὐδόκιμον ἔσεσθαι ἄνδρα. Καὶ γὰρ τῶν νόμων
ἄπειροι γίγνονται τῶν κατὰ τὴν πόλιν καὶ τῶν λόγων, οἷς



</p></section><notes></notes></section>