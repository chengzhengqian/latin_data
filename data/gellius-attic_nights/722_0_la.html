<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

multitudinis numero appellanda sit, sicuti neque
<span class="br"></span><span class="lineNumber">4</span><span class="br"></span>‘caelum’ neque ‘triticum’; contra autem ‘quadrigas’ etiamsi currus unus, equorum quattuor iunctorum agmen unum sit, plurativo semper numero dicendas putat, sicut ‘arma’<a class="footnoteLink" href="#note_LCL212_372_1" id="target_note_LCL212_372_1"><sup>1</sup></a> et ‘moenia’ et ‘comitia’ et ‘inimicitias’—nisi quid contra ea dicis, poetarum pulcherrime, quo et te purges et non esse id vitium demonstres.”</p>
<p><span class="br"></span><span class="lineNumber">5</span><span class="br"></span>“De ‘caelo,’” inquit ille, “et ‘tritico’ non infitias eo, quin singulo semper numero dicenda sint, neque de ‘armis’ et ‘moenibus’ et ‘comitiis,’ quin figura
<span class="br"></span><span class="lineNumber">6</span><span class="br"></span>multitudinis perpetua censeantur; videbimus autem potius<a class="footnoteLink" href="#note_LCL212_372_2" id="target_note_LCL212_372_2"><sup>2</sup></a> de ‘inimicitiis’ et ‘quadrigis.’ Ac fortassean de ‘quadrigis’ veterum auctoritati concessero, ‘inimicitiam’
tamen, sicuti ‘inscientiam’ et ‘inpotentiam’
et ‘iniuriam,’ quae ratio est quamobrem C. Caesar vel dictam esse a veteribus vel dicendam a nobis non putat, quando Plautus, linguae Latinae decus,‘deliciam’ quoque ἑνικῶς dixerit pro ‘deliciis’?</p>
<blockquote><p><span class="line indent3">Mea (inquit) voluptas, méa delicia.<a class="footnoteLink" href="#note_LCL212_372_3" id="target_note_LCL212_372_3"><sup>3</sup></a></span><span class="linebreak"></span></p></blockquote>
<p class="noindent">‘Inimicitiam’ autem Q. Ennius in illo memoratissimo libro dixit:</p>
<blockquote><p><span class="line indent1">Eo ego (inquit) ingenio natus sum;</span><span class="linebreak"></span>
<span class="line indent1">Amicitiam atque inimicitiam in frontem promptam</span><span class="linebreak"></span>
<span class="line indent2">gero.</span><span class="linebreak"></span></p></blockquote>
</section><notes><section class="footnotes"><ul><li class="note" id="note_LCL212_372_1"><a class="footnoteCrossrefLink" href="#target_note_LCL212_372_1" title="Click to highlight in text"><sup class="lineRef">1</sup>circa arma, <span class="italic">Q;</span> castra, arma, <span class="italic">Vogel.</span></a></li><script type="text/javascript">document.getElementById('note_LCL212_372_1').style.display = "none";</script><li class="note" id="note_LCL212_372_2"><a class="footnoteCrossrefLink" href="#target_note_LCL212_372_2" title="Click to highlight in text"><sup class="lineRef">2</sup>potius, <span class="italic">Hosius</span>; post. ω.</a></li><script type="text/javascript">document.getElementById('note_LCL212_372_2').style.display = "none";</script><li class="note" id="note_LCL212_372_3"><a class="footnoteCrossrefLink" href="#target_note_LCL212_372_3" title="Click to highlight in text"><sup class="lineRef">3</sup>meae deliciae, <span class="italic">codd. Plaut.</span>; mea delicia, <span class="italic">Lindsay.</span></a></li><script type="text/javascript">document.getElementById('note_LCL212_372_3').style.display = "none";</script></ul></section></notes></section>