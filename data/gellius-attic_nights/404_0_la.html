<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p class="noindent"><span class="br"></span><span class="lineNumber">6</span><span class="br"></span>Suppetit etiam Coelianum illud ex libro <span class="italic">Historiarum</span> secuado: “Si vis mihi equitatum dare et ipse cum cetero exercitu me sequi, diequinti Romae in Capitolium
<span class="br"></span><span class="lineNumber">7</span><span class="br"></span>curabo tibi cena sit cocta.” Et historiam autem et verbum hoc sumpsit Coelius ex <span class="italic">Origine</span> IV.<a class="footnoteLink" href="#note_LCL200_282_1" id="target_note_LCL200_282_1"><sup>1</sup></a> M. Catonis, in qua ita scriptum est: “Igitur dictatorem
Carthaginiensium magister equitum monuit: ‘Mitte mecum Romam equitatum; diequinti in Capitolio tibi cena cocta erit.”’</p>
<p><span class="br"></span><span class="lineNumber">8</span><span class="br"></span>Extremam istius vocis syllabam tum per <span class="italic">e</span> tum per <span class="italic">i</span> scriptam legi; nam sane quam consuetum is veteribus fuerit, litteris is plerumque uti indifferenter, sicuti “praefiscine” et “praefiscini,” “proclivi” et
“proclive” atque alia item multa hoc genus varie dixerunt; “die pristini” quoque eodem modo dicebatur,
quod significabat “die pristino,” id est priore, quod vulgo “pridie” dicitur, converso compositionis ordine, quasi “pristino die.” Atque item simili figura “die crastini” dicebatur, id erat “crastino
<span class="br"></span><span class="lineNumber">9</span><span class="br"></span>die.” (Sacerdotes quoque populi Romani, cum condicunt
<span class="br"></span><span class="lineNumber">10</span><span class="br"></span>in diem tertium, “die<a class="footnoteLink" href="#note_LCL200_282_2" id="target_note_LCL200_282_2"><sup>2</sup></a> perendini” dicunt. Sed ut plerique “die pristini,” ita M. Cato in oratione <span class="italic">Contra Furium</span> “die proximi” dixit, “die quarto” 
autem Cn. Matius, homo impense doctus, in <span class="italic">Mimiambis</span>
pro eo dicit, quod “nudius quartus” nos dicimus, in his versibus:</p>
<blockquote><p><span class="line indent1">Nuper die quarto, ut recordor, et certe</span><span class="linebreak"></span>
<span class="line indent1">Aquarium urceum unicum domi fregit.</span><span class="linebreak"></span></p></blockquote>
</section><notes><section class="footnotes"><ul><li class="note" id="note_LCL200_282_1"><a class="footnoteCrossrefLink" href="#target_note_LCL200_282_1" title="Click to highlight in text"><sup class="lineRef">1</sup>IV. <span class="italic">added by Hertz.</span></a></li><script type="text/javascript">document.getElementById('note_LCL200_282_1').style.display = "none";</script><li class="note" id="note_LCL200_282_2"><a class="footnoteCrossrefLink" href="#target_note_LCL200_282_2" title="Click to highlight in text"><sup class="lineRef">2</sup>die, <span class="italic">Skutsch;</span> diem, ω.</a></li><script type="text/javascript">document.getElementById('note_LCL200_282_2').style.display = "none";</script></ul></section></notes></section>