<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">


stellas hyadas idcirco “suculas” nominarent, quod ὕες Latine “sues” dicantur; sed ut quod Graeci ὑπέρ, nos “super” dicimus, quod illi ὕπτιος, nos “supinus,” quod illi ὑφορβός, nos “subulcus,” quod item illi ὕπνος, nos primo “sypnus,” deinde per <span class="italic">y</span> Graecae Latinaeque o<a class="footnoteLink" href="#note_LCL200_434_1" id="target_note_LCL200_434_1"><sup>1</sup></a> litterae cognationem “somnus”:
sic quod ab illis ὑάδες, a nobis primo “syades,” 
deinde “suculae.” appellatae.</p>
<p><span class="br"></span><span class="lineNumber">6</span><span class="br"></span>Stellae autem istae non in capite tauri sunt, ut Tiro dicit, nullum enim videtur praeter eas stellas tauri caput, set hae ita circulo qui “zodiacus” 
dicitur sitae locataeque sunt, ut ex earum positu species quaedam et simulacrum esse videatur tauri capitis, sicuti ceterae partes et reliqua imago tauri conformata et quasi depicta est locis regionibusque earum stellarum quas Graeci Πλειάδας, nos “Vergilias” vocamus.</p>
<h3><span class="ac">X</span></h3>
<p>Quid “sororis” ἔτυμον esse dixerit Labeo Antistius, et quid “fratris” P. Nigidius.</p>
<p><span class="br"></span><span class="lineNumber">1</span><span class="br"></span><span class="sc">Labeo Antistius</span> iuris quidem civilis disciplinam principali studio exercuit et consulentibus de iure publice responsitavit; ceterarum quoque bonarum artium non expers fuit et in grammaticam sese atque dialecticam litterasque antiquiores altioresque penetraverat
Latinarumque vocum origines rationesque percalluerat, eaque praecipue scientia ad enodandos
<span class="br"></span><span class="lineNumber">2</span><span class="br"></span>plerosque iuris laqueos utebatur. Sunt adeo libri

</p></section><notes><section class="footnotes"><ul><li class="note" id="note_LCL200_434_1"><a class="footnoteCrossrefLink" href="#target_note_LCL200_434_1" title="Click to highlight in text"><sup class="lineRef">1</sup>o <span class="italic">added in</span> σ; litterae cum o littera, <span class="italic">Hertz.</span></a></li><script type="text/javascript">document.getElementById('note_LCL200_434_1').style.display = "none";</script></ul></section></notes></section>