<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
oceanus circumscribat omnis terras et ambiat? Nam ‘citra’ quod est, id extra est; qui autem potest ‘intra’ esse dici, quod extra est? Sed si ex una tantum parte orbis oceanus foret, tum quae terra ad eam partem foret, ‘citra oceanum’ esse dici posset vel ‘ante oceanum’; cum vero omnis terras omni-fariam et undiqueversum circumfluat, nihil citra eum est, sed, undarum illius ambitu terris omnibus convallatis, in medio eius sunt omnia, quae intra oras eius inclusa sunt, sicuti hercle sol non citra caelum vertitur, sed in caelo et intra caelum.”</p>
<p>Haec tunc Apollinaris scite acuteque dicere visus
<span class="br"></span><span class="lineNumber">21</span><span class="br"></span>est. Set postea in libro M. Tullii <span class="italic">Epistularum ad Servium Sulpicium</span> sic dictum esse invenimus “intra modum,” ut “intra Kalendas” dicunt qui dicere
<span class="br"></span><span class="lineNumber">22</span><span class="br"></span>“citra Kalendas” volunt. Verba haec Ciceronis sunt, quae adposui: “Sed tamen, quoniam effugi eius offensionem,<a class="footnoteLink" href="#note_LCL200_404_1" id="target_note_LCL200_404_1"><sup>1</sup></a> qui fortasse arbitraretur me hanc rem publicam<a class="footnoteLink" href="#note_LCL200_404_2" id="target_note_LCL200_404_2"><sup>2</sup></a> non putare, si perpetuo tacerem, modice hoc faciam aut etiam intra modum, ut et
<span class="br"></span><span class="lineNumber">23</span><span class="br"></span>illius voluntati et meis studiis serviam.” “Modice” dixerat “hoc faciam,”<a class="footnoteLink" href="#note_LCL200_404_3" id="target_note_LCL200_404_3"><sup>3</sup></a> id est cum modo aequo et
<span class="br"></span><span class="lineNumber">24</span><span class="br"></span>pari; deinde, quasi hoc displiceret et corrigere id vellet, addit: “aut etiam intra modum,” per quod ostendit minus sese id facturum esse quam quod fieri modice videretur; id est, non ad ipsum modum, sed retro paululum et citra modum.</p>
</section><notes><section class="footnotes"><ul><li class="note" id="note_LCL200_404_1"><a class="footnoteCrossrefLink" href="#target_note_LCL200_404_1" title="Click to highlight in text"><sup class="lineRef">1</sup>offensionem, <span class="italic">Cic.</span>; occasionem, ω.</a></li><script type="text/javascript">document.getElementById('note_LCL200_404_1').style.display = "none";</script><li class="note" id="note_LCL200_404_2"><a class="footnoteCrossrefLink" href="#target_note_LCL200_404_2" title="Click to highlight in text"><sup class="lineRef">2</sup>rem publicam, <span class="italic">Cic.</span>; rem imperite, ω (impertire, <span class="italic">Q</span>).</a></li><script type="text/javascript">document.getElementById('note_LCL200_404_2').style.display = "none";</script><li class="note" id="note_LCL200_404_3"><a class="footnoteCrossrefLink" href="#target_note_LCL200_404_3" title="Click to highlight in text"><sup class="lineRef">3</sup>faciam <span class="italic">omitted by</span> ω.</a></li><script type="text/javascript">document.getElementById('note_LCL200_404_3').style.display = "none";</script></ul></section></notes></section>