<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="br"></span><span class="lineNumber">5</span><span class="br"></span>tectus redibat. At nunc,” inquit, “videre est philosophos ultro currere, ut doceant, ad fores iuvenum divitum eosque ibi sedere atque opperiri prope ad meridiem, donec discipuli nocturnum omne vinum edormiant.”</p>
<h3><span class="ac">XI</span></h3>
<p>Verba ex oratione Q. Metelli Numidici, quae libuit meminisse, ad officium gravitatis dignitatisque vitae ducentia.</p>
<p><span class="br"></span><span class="lineNumber">1</span><span class="br"></span><span class="sc">Cum</span> inquinatissimis hominibus non esse convicio decertandum neque in maledictis adversum inpudentes et inprobos velitandum, quia tantisper similis et compar eorum fias, dum paria et consimilia dicas atque audis,<a class="footnoteLink" href="#note_LCL200_120_1" id="target_note_LCL200_120_1"><sup>1</sup></a> non minus ex oratione Q. Metelli Numidici, sapientis viri, cognosci potest quam ex
<span class="br"></span><span class="lineNumber">2</span><span class="br"></span>libris et disciplinis philosophorum. Verba haec sunt Metelli <span class="italic">Adversus C. Manlium, tribunum plebis,</span> a quo apud populum in contione lacessitus iactatusque
<span class="br"></span><span class="lineNumber">3</span><span class="br"></span>fuerat dictis petulantibus: “Nunc quod ad illum attinet, Quirites, quoniam se ampliorem putat esse, si se mihi inimicum dictitarit, quem ego mihi neque amicum recipio neque inimicum respicio, in eum ego non sum plura dicturus. Nam cum indignissimum arbitror cui a viris bonis benedicatur, tum ne idoneum quidem cui a probis maledicatur. Nam si in eo tempore huiusmodi homunculum nomines, in quo punire non possis, maiore honore quam contumelia adficias.”</p>
</section><notes><section class="footnotes"><ul><li class="note" id="note_LCL200_120_1"><a class="footnoteCrossrefLink" href="#target_note_LCL200_120_1" title="Click to highlight in text"><sup class="lineRef">1</sup>audis, <span class="italic">Hosius</span> (<span class="italic">cf.</span> v. 11. 1, vi. 15. 2, <span class="italic">etc.</span>); audias, ω.</a></li><script type="text/javascript">document.getElementById('note_LCL200_120_1').style.display = "none";</script></ul></section></notes></section>