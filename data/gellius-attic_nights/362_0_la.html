<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

“Manlia” dicta sunt, quoniam postea bello adversum Latinos cum esset consul, filium suum securi percussit, qui speculatum ab eo missus, . . . inter-dicto, hostem, a quo provocatus fuerat, occiderat.</p>
<h3><span class="ac">XIV</span></h3>
<p>Quod idem Quadrigarius “huius facies” patrio casu probe et Latine dixit; et quaedam alia adposita de similium vocabulorum declinationibus.</p>
<p><span class="br"></span><span class="lineNumber">1</span><span class="br"></span><span class="sc">Quod</span> autem supra scriptum est in Q. Claudi verbis: “Propter magnitudinem atque inmanitatem facies,” id nos aliquot veteribus libris inspectis exploravimus atque ita esse, ut scriptum est, comperimus.
<span class="br"></span><span class="lineNumber">2</span><span class="br"></span>Sic enim pleraque aetas veterum declinavit: “haec facies, huius facies,” quod nunc propter rationem grammaticam “faciei” dicitur. Corruptos autem quosdam libros repperi, in quibus “faciei” scriptum est, illo quod ante scriptum erat oblitterato.</p>
<p><span class="br"></span><span class="lineNumber">3</span><span class="br"></span>Meminimus etiam in Tiburti bibliotheca invenire nos in eodem Claudii libro scriptum utrumque “facie” et “facii” Sed “facie” in ordinem scriptum fuit et contra per <span class="italic">i</span> geminum “facii” 
<span class="br"></span><span class="lineNumber">4</span><span class="br"></span>neque id abesse a quadam consuetudine prisca existimavimus; nam et ab eo quod est “hic dies,” tam “huius dies,” quam “huius dii,” et ab eo quod est “haec fame”, tam “huius fami”, quam “huius fami” dixerunt.</p>
</section><notes></notes></section>