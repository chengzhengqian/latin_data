<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

et “haec ego,” inquit, “super irascendo sentio;
<span class="br"></span><span class="lineNumber">4</span><span class="br"></span>sed, quid et Plutarchus noster, vir doctissimus ac prudentissimus, senserit, non ab re est ut id quoque
<span class="br"></span><span class="lineNumber">5</span><span class="br"></span>audias. Plutarchus,” inquit, “servo suo, nequam homini et contumaci, sed libris disputationibusque philosophiae aures inbutas habenti, tunicam detrahi ob nescio quod delictum caedique eum loro iussit.
<span class="br"></span><span class="lineNumber">6</span><span class="br"></span>Coeperat verberari et obloquebatur non meruisse ut vapulet,<a class="footnoteLink" href="#note_LCL195_116_1" id="target_note_LCL195_116_1"><sup>1</sup></a> nihil mali, nihil sceleris admisisse.
<span class="br"></span><span class="lineNumber">7</span><span class="br"></span>Postremo vociferari inter vapulandum incipit, neque iam querimonias aut gemitus eiulatusque facere,<a class="footnoteLink" href="#note_LCL195_116_2" id="target_note_LCL195_116_2"><sup>2</sup></a> sed verba seria et obiurgatoria: non ita esse Plutarchum, ut philosophum deceret; irasci turpe esse: saepe eum de malo irae dissertavisse, librum quoque Περὶ Ἀοργησίας pulcherrimum conscripsisse; his omnibus quae in eo libro scripta sint nequaquam convenire, quod provolutus effususque in iram plurimis
<span class="br"></span><span class="lineNumber">8</span><span class="br"></span>se plagis multaret. Tum Plutarchus lente et leniter ‘quid autem’ inquit, ‘verbero, nunc ego tibi irasci videor? Ex vultune meo an ex voce an ex colore an etiam ex verbis correptum esse me ira intellegis? Mihi quidem neque oculi, opinor, truces sunt neque os turbidum neque inmaniter clamo neque in spumam ruboremve effervesco neque pudenda dico aut paenitenda neque omnino trepido
<span class="br"></span><span class="lineNumber">9</span><span class="br"></span>ira et gestio. Haec enim omnia, si ignoras, signa esse irarum solent.’ Et simul ad eum qui caedebat




</p></section><notes><section class="footnotes"><ul><li class="note" id="note_LCL195_116_1"><a class="footnoteCrossrefLink" href="#target_note_LCL195_116_1" title="Click to highlight in text"><sup class="lineRef">1</sup>vapularet, <span class="italic">Veen; Damsté regards as a gloss.</span></a></li><script type="text/javascript">document.getElementById('note_LCL195_116_1').style.display = "none";</script><li class="note" id="note_LCL195_116_2"><a class="footnoteCrossrefLink" href="#target_note_LCL195_116_2" title="Click to highlight in text"><sup class="lineRef">2</sup>iacere, <span class="italic">Falster.</span></a></li><script type="text/javascript">document.getElementById('note_LCL195_116_2').style.display = "none";</script></ul></section></notes></section>