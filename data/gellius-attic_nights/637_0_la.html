<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p><span class="br"></span><span class="lineNumber">5</span><span class="br"></span>“Domus”, inquit, “suas quemque ire iubet et sua omnia frunisc” . “Frunis”<a class="footnoteLink" href="#note_LCL212_202_1" id="target_note_LCL212_202_1"><sup>1</sup></a> rarius quidem fuit in aetate M. Tulli ac deinceps infra rarissimum, dubitatumque est ab inperitis antiquitatis an Latinum
<span class="br"></span><span class="lineNumber">6</span><span class="br"></span>foret. Non modo autem Latinum, sed iucundius amoeniusque etiam verbum est “fruniscor” quam “fruor,” et ut “fatiscor” a “fateor,” ita “fruniscor” 
<span class="br"></span><span class="lineNumber">7</span><span class="br"></span>factum est a “fruor.” Q. Metellus Numidicus, qui caste pureque lingua usus Latina videtur, in epistula quam exul <span class="italic">Ad Domitios</span> misit, ita scripsit: “Illi vero omni iure atque honestate interdicti, ego neque aqua neque igni careo et summa gloria fruniscor.” 
<span class="br"></span><span class="lineNumber">8</span><span class="br"></span>Novius, in Atellania quae <span class="italic">Parcus</span> inscripta est, hoc verbo ita utitur:</p>
<blockquote><p>
<span class="line indent1">Quód magno opere quaésiverunt, íd frunisci nón</span><span class="linebreak"></span>
<span class="line indent2">queunt.</span><span class="linebreak"></span>
<span class="line indent1">Quí non parsit ápud se, . . . . . frunítus est.</span><span class="linebreak"></span>
</p></blockquote>
<p><span class="br"></span><span class="lineNumber">9</span><span class="br"></span>“Et Romani,” inquit, “multis armis et magno commeatu praedaque ingenti copiantur.” “Copiantur”<a class="footnoteLink" href="#note_LCL212_202_2" id="target_note_LCL212_202_2"><sup>2</sup></a> verbum castrense est nec facile id reperias apud civilium causarum oratores, ex eademque figura est qua “lignantur” et “pabulantur” et “aquantur.”</p>
<p><span class="br"></span><span class="lineNumber">10</span><span class="br"></span>“Sole,” inquit, “occaso.” “Sole occaso” non insuavi vetustate est, si quis aurem habeat non sordidam nec proculcatam; in <span class="italic">Duodecim</span> autem








</p></section><notes><section class="footnotes"><ul><li class="note" id="note_LCL212_202_1"><a class="footnoteCrossrefLink" href="#target_note_LCL212_202_1" title="Click to highlight in text"><sup class="lineRef">1</sup>frunisci, <span class="italic">added by Carrio.</span></a></li><script type="text/javascript">document.getElementById('note_LCL212_202_1').style.display = "none";</script><li class="note" id="note_LCL212_202_2"><a class="footnoteCrossrefLink" href="#target_note_LCL212_202_2" title="Click to highlight in text"><sup class="lineRef">2</sup>copiantur, <span class="italic">added by Hertz</span> (<span class="italic">Carrio</span>)</a></li><script type="text/javascript">document.getElementById('note_LCL212_202_2').style.display = "none";</script></ul></section></notes></section>