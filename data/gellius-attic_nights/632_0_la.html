<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

fundum. Navitae, hautquaquam dubitantes quin perisset, cursum quem facere coeperant tenuerunt.
<span class="br"></span><span class="lineNumber">16</span><span class="br"></span>Sed novum et mirum et pium facinus contigit.‚Äù Delphinum repente inter undas adnavisse fluitantique sese homini subdidisse et dorso super fluctus edito vectavisse incolumique eum corpore et ornatu
<span class="br"></span><span class="lineNumber">17</span><span class="br"></span>Taenarum in terram Laconicam devexisse. Tum Arionem prorsus ex eo loco Corinthum petivisse talemque Periandro regi, qualis delphino vectus fuerat, inopinanti sese optulisse eique rem, sicuti
<span class="br"></span><span class="lineNumber">18</span><span class="br"></span>acciderat, narravisse. Regem istaec parum credidisse, Arionem, quasi falleret, custodiri iussisse,
<span class="br"></span><span class="lineNumber">19</span><span class="br"></span>navitas inquisitos, ablegato Arione, dissimulanter interrogasse ecquid audissent in his locis unde
<span class="br"></span><span class="lineNumber">20</span><span class="br"></span>venissent super Arione? Eos dixisse, hominem, cum inde irent, in terra Italia fuisse eumque illic bene agitare et studiis delectationibusque urbium florere atque in gratia pecuniaque magna opulentum fortunatumque
<span class="br"></span><span class="lineNumber">21</span><span class="br"></span>esse. Tum inter haec eorum verba Arionem cum fidibus et indumentis cum quibus se in
<span class="br"></span><span class="lineNumber">22</span><span class="br"></span>salum eiaculaverat extitisse, navitas stupefactos
<span class="br"></span><span class="lineNumber">23</span><span class="br"></span>convictosque ire infitias non quisse. Eam fabulam dicere Lesbios et Corinthios atque esse fabulae argumentum, quod simulacra duo aenea ad Taenarum viserentur, delphinus vehens et homo insidens.</p>
</section><notes></notes></section>