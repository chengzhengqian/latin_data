<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

erratum animadvertit errorisque istius hanc esse causam dixit, quod scriptum ita sit ‘quem tibi longaevo.’ ‘Longaevo’”<a class="footnoteLink" href="#note_LCL195_166_1" id="target_note_LCL195_166_1"><sup>1</sup></a> inquit, “non seni significat,
hoc enim<a class="footnoteLink" href="#note_LCL195_166_2" id="target_note_LCL195_166_2"><sup>2</sup></a> est contra historiae fidem, sed in longum <span class="br"></span><span class="lineNumber">9</span><span class="br"></span>iam aevum et perpetuum recepto immortalique facto. Anchises enim, qui haec ad filium dicit, sciebat eum, cum hominum vita discessisset, immortalem atque indigetem futurum et longo perpetuoque aevo <span class="br"></span><span class="lineNumber">10</span><span class="br"></span>potiturum.” Hoc sane Apollinaris argute. Sed aliud tamen est “longum aevum,” aliud “perpetuum,” neque dii
“longaevi” appellantur, sed “inmortales.”</p>
<h3><span class="ac">XVII</span></h3>
<p>Cuiusmodi esse naturam quarundam praepositionum M. Cicero animadverterit; disceptatumque ibi super eo ipso quod Cicero observaverat.</p>
<p><span class="br"></span><span class="lineNumber">1</span><span class="br"></span><span class="sc">Observate</span> curioseque animadvertit M. Tullius
“in” et “con” praepositiones verbis aut vocabulis praepositas tunc produci atque protendi, cum litterae
sequerentur quae primae sunt in “sapiente” 
atque “felice,” in aliis autem omnibus correpte pronuntiari.</p>
<p><span class="br"></span><span class="lineNumber">2</span><span class="br"></span>Verba Ciceronis haec sunt: “Quid vero hoc elegantius, quod non fit natura, sed quodam instituto? ‘Indoctus’ dicimus brevi prima littera, ‘insanus’ producta, ‘immanis’<a class="footnoteLink" href="#note_LCL195_166_3" id="target_note_LCL195_166_3"><sup>3</sup></a> brevi, ‘infelix’ longa et, ne multis, quibus in verbis hae primae litterae sunt quae in ‘sapiente’ atque ‘felice,’ producte dicuntur, in ceteris omnibus breviter; itemque ‘conposuit,’ ‘consuevit,’ ‘concrepuit,’ ‘confecit.’



</p></section><notes><section class="footnotes"><ul><li class="note" id="note_LCL195_166_1"><a class="footnoteCrossrefLink" href="#target_note_LCL195_166_1" title="Click to highlight in text"><sup class="lineRef">1</sup>longaevo, <span class="italic">added by Carrio.</span></a></li><script type="text/javascript">document.getElementById('note_LCL195_166_1').style.display = "none";</script><li class="note" id="note_LCL195_166_2"><a class="footnoteCrossrefLink" href="#target_note_LCL195_166_2" title="Click to highlight in text"><sup class="lineRef">2</sup>significato (-tio, <span class="italic">P</span>) enim, ω.</a></li><script type="text/javascript">document.getElementById('note_LCL195_166_2').style.display = "none";</script><li class="note" id="note_LCL195_166_3"><a class="footnoteCrossrefLink" href="#target_note_LCL195_166_3" title="Click to highlight in text"><sup class="lineRef">3</sup>immanis, <span class="italic">L. Müller;</span> inhumanus, ω.</a></li><script type="text/javascript">document.getElementById('note_LCL195_166_3').style.display = "none";</script></ul></section></notes></section>