<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p><span class="br"></span><span class="lineNumber">10</span><span class="br"></span>Ecce autem per tibicinia Laconica tibiae quoque illius contionariae in mentem venit, quam C. Graccho cum populo agente praeisse ac praeministrasse modulos
<span class="br"></span><span class="lineNumber">11</span><span class="br"></span>ferunt. Sed nequaquam sic est, ut a vulgo dicitur, canere tibia solitum qui pone eum loquentem staret, et variis modis tum demulcere animum
<span class="br"></span><span class="lineNumber">12</span><span class="br"></span>actionemque eius, tum intendere. Quid enim foret ista re ineptius, si, ut planipedi saltanti, ita Graccho contionanti numeros et modos et frequentamenta<a class="footnoteLink" href="#note_LCL195_56_1" id="target_note_LCL195_56_1"><sup>1</sup></a>
<span class="br"></span><span class="lineNumber">13</span><span class="br"></span>quaedam varia tibicen incineret? Sed qui hoc compertius memoriae tradiderunt, stetisse in circumstantibus
dicunt occultius, qui fistula brevi sensim graviusculum sonum inspiraret ad reprimendum sedandumque inpetus vocis eius effervescentes;<a class="footnoteLink" href="#note_LCL195_56_2" id="target_note_LCL195_56_2"><sup>2</sup></a>
<span class="br"></span><span class="lineNumber">14</span><span class="br"></span>namque inpulsu et instinctu extraneo naturalis illa Gracchi vehementia indiguisse, non, opinor, existimanda
<span class="br"></span><span class="lineNumber">15</span><span class="br"></span>est. M. tamen Cicero fistulatorem istum utrique rei adhibitum esse a Graccho putat, ut sonis tum placidis tum citatis aut demissam iacentemque orationem eius erigeret aut ferocientem saevientemque
cohiberet. Verba ipsius Ciceronis apposui:
<span class="br"></span><span class="lineNumber">16</span><span class="br"></span>“Itaque idem Gracchus, quod potes audire, Catule, ex Licinio cliente tuo, litterato homine, quem servum sibi habuit ad manum, cum eburnea<a class="footnoteLink" href="#note_LCL195_56_3" id="target_note_LCL195_56_3"><sup>3</sup></a> solitus est habere fistula, qui staret occulte post ipsum cum contionaretur, peritum hominem, qui inflaret celeriter
eum sonum, qui<a class="footnoteLink" href="#note_LCL195_56_4" id="target_note_LCL195_56_4"><sup>4</sup></a> illum aut remissum excitaret aut a contentione revocaret.”</p>
</section><notes><section class="footnotes"><ul><li class="note" id="note_LCL195_56_1"><a class="footnoteCrossrefLink" href="#target_note_LCL195_56_1" title="Click to highlight in text"><sup class="lineRef">1</sup>fritamenta, <span class="italic">W. Heraeus, Berl. phil. Woch. 1904, comparing
v. 1. 1 and Corp. Gloss. Lat. ii. 580. 42; see note on v. 1. 1.</span></a></li><script type="text/javascript">document.getElementById('note_LCL195_56_1').style.display = "none";</script><li class="note" id="note_LCL195_56_2"><a class="footnoteCrossrefLink" href="#target_note_LCL195_56_2" title="Click to highlight in text"><sup class="lineRef">2</sup>effervescente namque, ω; <span class="italic">corr. by Mommsen.</span></a></li><script type="text/javascript">document.getElementById('note_LCL195_56_2').style.display = "none";</script><li class="note" id="note_LCL195_56_3"><a class="footnoteCrossrefLink" href="#target_note_LCL195_56_3" title="Click to highlight in text"><sup class="lineRef">3</sup>eburneola, <span class="italic">Cic.</span></a></li><script type="text/javascript">document.getElementById('note_LCL195_56_3').style.display = "none";</script><li class="note" id="note_LCL195_56_4"><a class="footnoteCrossrefLink" href="#target_note_LCL195_56_4" title="Click to highlight in text"><sup class="lineRef">4</sup>quo, <span class="italic">Cic.</span></a></li><script type="text/javascript">document.getElementById('note_LCL195_56_4').style.display = "none";</script></ul></section></notes></section>