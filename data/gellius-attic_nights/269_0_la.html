<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

sunt, verbisque suppliciter pro causa sua factis e curia excesserunt, sententiae rogari coeptae;
<span class="br"></span><span class="lineNumber">7</span><span class="br"></span>cumque partim senatorum de Rodiensibus quererentur maleque animatos eos fuisse dicerent bellumque
illis faciendum censerent, tum M. Cato exurgit et optimos fidissimosque socios, quorum opibus diripiendis possidendisque non pauci ex summatibus viris intenti infensique erant, defensum conservatumque
pergit orationemque inclutam dicit, quae et seorsum fertur inscriptaque est <span class="italic">Pro Rodiensibus</span> et in quintae <span class="italic">Originis</span> libro scripta est.</p>
<p><span class="br"></span><span class="lineNumber">8</span><span class="br"></span>Tiro autem Tullius, M. Ciceronis libertus, sane quidem fuit ingenio homo eleganti hautquaquam rerum litterarumque veterum indoctus, eoque ab ineunte aetate liberaliter instituto adminiculatore et quasi administro in studiis litterarum Cicero usus
<span class="br"></span><span class="lineNumber">9</span><span class="br"></span>est. Sed profecto plus ausus est quam ut tolerari
<span class="br"></span><span class="lineNumber">10</span><span class="br"></span>ignoscique possit. Namque epistulam conscripsit ad Q. Axium, familiarem patroni sui, confidenter nimis et calide, in qua sibimet visus est orationem istam <span class="italic">Pro Rodiensibus</span> acri subtilique iudicio percensuisse.
<span class="br"></span><span class="lineNumber">11</span><span class="br"></span>Ex ea epistula lubitum forte nobis est reprehensiones eius quasdam attingere, maiore scilicet venia reprehensuri Tironem, cum ille reprehenderit
Catonem.</p>
<p><span class="br"></span><span class="lineNumber">12</span><span class="br"></span>Culpavit autem primum hoc, quod Cato “inerudite et ἀναγώγως,” ut ipse ait, principio nimis insolenti nimisque acri et obiurgatorio usus sit, cum vereri sese ostendit ne patres, gaudio atque laetitia


</p></section><notes></notes></section>