<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p>

    Lis namque inter eos et controversia super pacta
<span class="br"></span><span class="lineNumber">4, 5</span><span class="br"></span>mercede haec fuit. Euathlus, adulescens dives, eloquentiae
discendae causarumque orandi cupiens fuit.
<span class="br"></span><span class="lineNumber">6</span><span class="br"></span>Is in disciplinam Protagorae sese dedit daturumque promisit mercedem grandem pecuniam, quantam Protagoras petiverat, dimidiumque eius dedit iam tunc statim priusquam disceret, pepigitque ut reliquum
dimidium daret quo primo die causam apud
<span class="br"></span><span class="lineNumber">7</span><span class="br"></span>iudices orasset et vicisset. Postea cum diutule auditor adsectatorque Protagorae fuisset et<a class="footnoteLink" href="#note_LCL195_406_1" id="target_note_LCL195_406_1"><sup>1</sup></a> in studio quidem facundiae abunde promovisset, causas tamen non reciperet tempusque iam longum transcurreret et facere id videretur, ne relicum mercedis daret,
<span class="br"></span><span class="lineNumber">8</span><span class="br"></span>capit consilium Protagoras, ut tum existimabat, astutum; petere institit ex pacto mercedem, litem cum Euathlo contestatur.</p>
<p><span class="br"></span><span class="lineNumber">9</span><span class="br"></span>Et cum ad iudices coniciendae consistendaeque causae gratia venissent, tum Protagoras sic exorsus est: “Disce,” inquit, “stultissime adulescens, utroque
id modo fore uti reddas quod peto, sive contra
<span class="br"></span><span class="lineNumber">10</span><span class="br"></span>te pronuntiatum erit sive pro te. Nam si contra te lis data erit, merces mihi ex sententia debebitur, quia ego vicero; sin vero secundum te iudicatum erit, merces mihi ex pacto debebitur, quia tu viceris.”</p>
<p><span class="br"></span><span class="lineNumber">11</span><span class="br"></span>Ad ea respondit Euathlus: “Potui,” inquit, “huic tuae tam ancipiti captioni isse obviam, si verba non
<span class="br"></span><span class="lineNumber">12</span><span class="br"></span>ipse facerem atque alio patrono uterer. Sed maius

</p></section><notes><section class="footnotes"><ul><li class="note" id="note_LCL195_406_1"><a class="footnoteCrossrefLink" href="#target_note_LCL195_406_1" title="Click to highlight in text"><sup class="lineRef">1</sup>et, <span class="italic">added in</span> σ.</a></li><script type="text/javascript">document.getElementById('note_LCL195_406_1').style.display = "none";</script></ul></section></notes></section>