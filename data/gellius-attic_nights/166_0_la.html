<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent noindent">

causa cognosci potest in libro Hippocratis qui in-scriptus est Περὶ Τροφῆς, ex quo libro verba haec
<span class="br"></span><span class="lineNumber">8</span><span class="br"></span>sunt: Ἔστιν δὲ καὶ οὐκ ἔστιν τὰ ὀκτάμηνα. Id tam obscure atque praecise et<a class="footnoteLink" href="#note_LCL195_290_91_1" id="target_note_LCL195_290_91_1"><sup>1</sup></a> tamquam adverse dictum Sabinus medicus, qui Hippocratem commodissime commentatus est, verbis his<a class="footnoteLink" href="#note_LCL195_290_91_2" id="target_note_LCL195_290_91_2"><sup>2</sup></a> enarravit: Ἔστιν μέν,
φαινόμενα ὡς ζῶα μετὰ τὴν ἔκτρωσιν· οὐκ ἔστιν δέ, θνήσκοντα μετὰ ταῦτα· καὶ ἔστιν οὖν καὶ οὐκ ἔστιν, φαντασίᾳ μὲν παραυτίκα ὄντα, δυνάμει δὲ οὐκέτι.</p>
<p><span class="br"></span><span class="lineNumber">9</span><span class="br"></span>Antiquos autem Romanos Varro dicit non recepisse huiuscemodi quasi monstruosas raritates, sed nono mense aut decimo, neque praeter hos aliis, partionem mulieris secundum naturam fieri existimasse idcircoque eos nomina Fatistribus fecisse apariendo
<span class="br"></span><span class="lineNumber">10</span><span class="br"></span>et a nono atque decimo mense. Nam “‘Parca,’” inquit, “inmutata una littera, a partu nominata, item ‘Nona’ et ‘Decima’ a partus tempestivi tempore.” 
<span class="br"></span><span class="lineNumber">11</span><span class="br"></span>Caesellius autem Vindex in <span class="italic">Lectionibus</span> suis <span class="italic">Antiquis</span>: “Tria,” inquit, “nomina Parcarum sunt: ‘Nona,’ ‘Decuma,’ ‘Morta,’” et versum hunc Livii, antiquissimi poetae, ponit ex Ὀδυσσείᾳ:</p>
<blockquote><p><span class="line indent1">Quandó diés advéniet quém profáta Mórta est?</span><span class="linebreak"></span></p></blockquote>
<p class="noindent">Sed homo minime malus Caesellius “Mortam” quasi nomen accepit, cum accipere quasi Moeram deberet.</p>
</section><notes></notes></section>