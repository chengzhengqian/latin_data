<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

ignobiles, qui commentaria in Vergilium composuerunt,
reprehendunt quasi incuriose et abiecte verbum positum in his versibus:</p>
<blockquote><p>
<span class="line indent1">Candida succinctam latrantibus inguina monstris</span><span class="linebreak"></span>
<span class="line indent1">Dulichias vexasse rates et gurgite in alto</span><span class="linebreak"></span>
<span class="line indent1">A! timidos nautas canibus lacerasse marinis;</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">2</span><span class="br"></span>“vexasse” enim putant verbum esse leve et tenuis ac parvi incommodi, nec tantae atrocitati congruere, cum homines repente a belua immanissima rapti laniatique sint.</p>
<p><span class="br"></span><span class="lineNumber">3</span><span class="br"></span>Item aliud huiuscemodi reprehendunt:</p>
<blockquote><p>
<span class="line indent6">Quis aut Eurysthea durum</span><span class="linebreak"></span>
<span class="line indent2">Aut inlaudati nescit Busiridis aras?</span><span class="linebreak"></span>
</p></blockquote>
<p class="noindent">“Inlaudati” parum idoneum verbum esse dicunt, neque id satis esse ad faciendam scelerati hominis detestationem,
qui, quod hospites omnium gentium immolare
solitus fuit, non laude indignus,sed detestatione<a class="footnoteLink" href="#note_LCL195_134_1" id="target_note_LCL195_134_1"><sup>1</sup></a> execrationeque totius generis humani dignus esset.</p>
<p><span class="br"></span><span class="lineNumber">4</span><span class="br"></span>Item aliud verbum culpaverunt:</p>
<blockquote><p>
<span class="line indent1">Per tunicam squalentem auro latus haurit apertum,</span><span class="linebreak"></span>
</p></blockquote>
<p class="noindent">tamquam si non convenerit dicere “auro squalentem,” 
quoniam nitoribus splendoribusque auri squaloris inluvies sit contraria.</p>
<p><span class="br"></span><span class="lineNumber">5</span><span class="br"></span>Sed de verbo “vexasse” ita responderi posse credo:
“Vexasse” grave verbum est factumque ab eo videtur,





</p></section><notes><section class="footnotes"><ul><li class="note" id="note_LCL195_134_1"><a class="footnoteCrossrefLink" href="#target_note_LCL195_134_1" title="Click to highlight in text"><sup class="lineRef">1</sup>detestatione, <span class="italic">Macr. vi. 7, and iii. 5. 9;</span> de retractacione (retractione, <span class="italic">P</span>), ω; detract(at)ione, <span class="italic">TY;</span> deprecatione, <span class="italic">Mdg.</span></a></li><script type="text/javascript">document.getElementById('note_LCL195_134_1').style.display = "none";</script></ul></section></notes></section>