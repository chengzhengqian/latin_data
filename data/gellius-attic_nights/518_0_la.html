<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">XXX</span></h3>
<p>Non hactenus esse “faciem” qua vulgo dicitur.</p>
<p><span class="br"></span><span class="lineNumber">1</span><span class="br"></span><span class="sc">Animadvertere</span> est pleraque verborum Latinorum ex ea significatione de qua nata sunt decessisse vel in aliam longe vel in proximam, eamque decessionem factam esse consuetudine et inscitia temere
<span class="br"></span><span class="lineNumber">2</span><span class="br"></span>dicentium quae cuimodi sint non didicerint. Sicuti quidam “faciem” esse hominis putant os tantum et oculos et genas, quod Graeci πρόσωπον dicunt, quando “facies” sit forma omnis et modus et factura quaedam corporis totius, a “faciendo” dicta, ut
<span class="br"></span><span class="lineNumber">3</span><span class="br"></span>ab “aspectu” “species” et a “fingendo” “figura.” Itaque Pacuvius in tragoedia, quae <span class="italic">Niptra</span> inscribitur, “faciem” dixit hominis pro corporis longitudine:</p>
<blockquote><p><span class="line indent10">aetate (inquit) íntegra,</span><span class="linebreak"></span>
<span class="line indent4">Feroci ingenio, facie procera virum.</span><span class="linebreak"></span></p></blockquote>
<p><span class="br"></span><span class="lineNumber">4</span><span class="br"></span>Non solum autem in hominum corporibus, sed etiam in rerum cuiusquemodi aliarum “facies” dicitur. Nam montis et caeli et maris “facies,” 
<span class="br"></span><span class="lineNumber">5</span><span class="br"></span>si tempestive dicatur, probe dicitur. Sallustii verba sunt ex <span class="italic">Historia</span> secunda: “Sardinia in Africo mari facie vestigii humani in orientem quam occidentem
<span class="br"></span><span class="lineNumber">6</span><span class="br"></span>latior prominet.” Ecce autem id quoque in mentem venit, quod etiam Plautus in <span class="italic">Poenulo</span> “faciem” pro




</p></section><notes></notes></section>