<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p><span class="br"></span><span class="lineNumber">6</span><span class="br"></span>Has ille inanes glorias cura flaret iamque omnes finem cuperent verbisque eius defetigati pertaeduissent, tum Herodes Graeca, uti plurimus ei mos fuit, oratione utens, “Permitte,” inquit, “philosophorum amplissime, quoniam respondere nos tibi, quos vocas idiotas, non quimus, recitari ex libro quid de huiuscemodi magniloquentia vestra senserit dixeritque Epictetus, Stoicorum maximus,” iussitque proferri Dissertationum Epicteti digestarum ab Arriano
primum librum, in quo ille venerandus senex iuvenes qui se “Stoicos” appellabant, neque frugis neque operae probae, sed theorematis tantum nugalibus et puerilium isagogarum commentationibus deblaterantes, obiurgatione iusta incessuit.</p>
<p><span class="br"></span><span class="lineNumber">7</span><span class="br"></span>Lecta igitur sunt ex libro qui prolatus est ea quae addidi; quibus verbis Epictetus severe simul et festiviter seiunxit atque divisit a vero atque sincero Stoico, qui esset procul dubio ἀκώλυτος, ἀνανάγκαστος, ἀπαραπόδιστος, ἐλεύθερος, εὐπορῶν, εὐδαιμονῶν, vulgus aliud nebulonum hominum qui se “Stoicos” nuncuparent, atraque verborum et argutiarum fuligine ob oculos audientium iacta<a class="footnoteLink" href="#note_LCL195_8_1" id="target_note_LCL195_8_1"><sup>1</sup></a> sanctissimae disciplinae nomen ementirentur: Εἰπέ μοι περὶ ἀγαθῶν καὶ
<span class="br"></span><span class="lineNumber">8</span><span class="br"></span>κακῶν. Ἄκουε.</p>
<blockquote><p><span class="line indent2">Ἰλιόθεν με φέρων ἄνεμος Κικόνεσσι πέλασσεν.</span><span class="linebreak"></span></p></blockquote>
<p class="noindent"><span class="br"></span><span class="lineNumber">9</span><span class="br"></span>Τῶν ὄντων τὰ μέν ἐστιν ἀγαθά, τὰ δὲ κακά, τὰ δὲ ἀδιάφορα. Ἀγαθὰ μὲν οὖν ἀρεταὶ καὶ τὰ μετέχοντα αὐτῶν, κακὰ δὲ κακία καὶ τὰ μετέχοντα κακίας, ἀδιάφορα δὲ τὰ μεταξὺ




</p></section><notes><section class="footnotes"><ul><li class="note" id="note_LCL195_8_1"><a class="footnoteCrossrefLink" href="#target_note_LCL195_8_1" title="Click to highlight in text"><sup class="lineRef">1</sup>atro . . . iacto, ω.</a></li><script type="text/javascript">document.getElementById('note_LCL195_8_1').style.display = "none";</script></ul></section></notes></section>