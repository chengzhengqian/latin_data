<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

“homines stulti cur non hoc etiam desiderant, ut veritas sit et non sit mendacium? Namque itidem sunt bona et mala, felicitas et infortunitas, dolor et
<span class="br"></span><span class="lineNumber">6</span><span class="br"></span>voluptas. Alterum enim ex altero, sicuti Plato ait, verticibus inter se contrariis deligatum est; si tuleris unum, abstuleris utrumque.”</p>
<p><span class="br"></span><span class="lineNumber">7</span><span class="br"></span>Idem Chrysippus in eodem libro tractat consideratque dignumque esse id quaeri putat,εἰ αἰ τῶι. ἀνθρώπων νόσοι κατὰ φύσιν γίνονται, id est, si<a class="footnoteLink" href="#note_LCL200_92_1" id="target_note_LCL200_92_1"><sup>1</sup></a> natura ipsa rerum vel providentia, quae compagem hanc mundi et genus hominum fecit, morbos quoque et debilitates et aegritudines corporum, quas patiuntur
<span class="br"></span><span class="lineNumber">8</span><span class="br"></span>homines, fecerit. Existimat autem non fuisse hoc principale naturae consilium, ut faceret homines morbis obnoxios, numquam enim hoc convenisse naturae auctori parentique omnium rerum bonarum.
<span class="br"></span><span class="lineNumber">9</span><span class="br"></span>“Sed cum multa,” inquit, “atque magna gigneret pareretque aptissima et utilissima, alia quoque simul adgnata sunt incommoda his ipsis quae faciebat cohaerentia”; eaque non<a class="footnoteLink" href="#note_LCL200_92_2" id="target_note_LCL200_92_2"><sup>2</sup></a> per naturam, sed per sequellas quasdam necessarias facta dicit, quod ipse
<span class="br"></span><span class="lineNumber">10</span><span class="br"></span>appellat κατὰ παρακολούθησιν. “Sicut,” inquit, “cum corpora hominum natura fingeret, ratio subtilior et utilitas ipsa operis postulavit ut tenuissimis minutisque
<span class="br"></span><span class="lineNumber">11</span><span class="br"></span>ossiculis caput compingeret. Sed hanc utilitatem rei maiorem alia quaedam incommoditas extrinsecus consecuta est, ut fieret caput tenuiter munitum et ictibus offensionibusque parvis fragile.
<span class="br"></span><span class="lineNumber">12</span><span class="br"></span>Proinde morbi quoque et aegritudines partae sunt,





</p></section><notes><section class="footnotes"><ul><li class="note" id="note_LCL200_92_1"><a class="footnoteCrossrefLink" href="#target_note_LCL200_92_1" title="Click to highlight in text"><sup class="lineRef">1</sup>si <span class="italic">added by J. Gronov, or by Otho.</span></a></li><script type="text/javascript">document.getElementById('note_LCL200_92_1').style.display = "none";</script><li class="note" id="note_LCL200_92_2"><a class="footnoteCrossrefLink" href="#target_note_LCL200_92_2" title="Click to highlight in text"><sup class="lineRef">2</sup>neque, <span class="italic">J. Gronov.</span></a></li><script type="text/javascript">document.getElementById('note_LCL200_92_2').style.display = "none";</script></ul></section></notes></section>