<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

quaquam indoctos viros opinari “vestibulum” esse partem domus primorem, quam vulgus “atrium” 
<span class="br"></span><span class="lineNumber">3</span><span class="br"></span>vocat. C. Aelius Gallus, in libro <span class="italic">De Significatione Verborum Quae ad Ιus Civile Pertinent</span> secundo, “vestibulum” esse dicit non in ipsis aedibus neque partem aedium, sed locum ante ianuam domus vacuum, per quem a via aditus accessusque ad aedis est, cum dextra sinistraque ianuam tecta saepiunt<a class="footnoteLink" href="#note_LCL212_144_1" id="target_note_LCL212_144_1"><sup>1</sup></a> viae iuncta atque ipsa ianua procul a via est, area vacanti inter-sita.</p>
<p><span class="br"></span><span class="lineNumber">4</span><span class="br"></span>Quae porro huic vocabulo ratio sit, quaeri multum solet; sed quae scripta legi, ea ferme omnia inconcinna
<span class="br"></span><span class="lineNumber">5</span><span class="br"></span>atque absurda visa sunt. Quod Sulpicium autem Apollinarem memini dicere, virum eleganti scientia ornatum, huiuscemodi est: “‘Ve’ particula, sicuti quaedam alia, tum intentionem significat, tum
<span class="br"></span><span class="lineNumber">6</span><span class="br"></span>minutionem. Nam ‘vetus’ et ‘vehemens,’ alterum ab aetatis magnitudine compositum elisumque est, alterum a mentis vi atque impetu dicitur. ‘Vescum’ autem, quod ex ‘ve’ particula et ‘esca’ copulatum est, utriusque diversae significationis vim capit.
<span class="br"></span><span class="lineNumber">7</span><span class="br"></span>Aliter enim Lucretius ‘vescum’ salem dicit ex edendi intentione, aliter Lucilius ‘vescum’ appellat
<span class="br"></span><span class="lineNumber">8</span><span class="br"></span>cum edendi fastidio. Qui domos igitur amplas antiquitus faciebant, locum ante ianuam vacuum relinquebant, qui inter fores domus et viam medius
<span class="br"></span><span class="lineNumber">9</span><span class="br"></span>esset. In eo loco, qui dominum eius domus saluta-






</p></section><notes><section class="footnotes"><ul><li class="note" id="note_LCL212_144_1"><a class="footnoteCrossrefLink" href="#target_note_LCL212_144_1" title="Click to highlight in text"><sup class="lineRef">1</sup>ianuam tecta saepiunt, <span class="italic">Madvig;</span> tecta qu(a)e, NOIIQ<sup>2</sup>; tectaque, QZ (<span class="italic">Hosius</span>); tecte, X; tecta, <span class="italic">Carrio.</span></a></li><script type="text/javascript">document.getElementById('note_LCL212_144_1').style.display = "none";</script></ul></section></notes></section>