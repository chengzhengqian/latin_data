<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h2><span class="ac">Liber Octavus Decimus</span></h2>
<h3><span class="ac">I</span></h3>
<h3>Disputationes a philosopho Stoico et contra a Peripatetico, arbitro Favorino, factae: quaesitumque inter eos quantum in perficienda vita beata virtus valeret quantumque esset in his quae dicuntur extranea.</h3>
<p><span class="br"></span><span class="lineNumber">1</span><span class="br"></span><span class="sc">Familiares</span> Favorini erant duo quidam non incelebres
in urbe Roma philosophi. Eorum fuit unus
<span class="br"></span><span class="lineNumber">2</span><span class="br"></span>Peripateticae disciplinae sectator, alter Stoicae. His quondam ego acriter atque contente pro suis utrimque
decretis propugnantibus, cum essemus una omnes Ostiae cum Favorino, interfui. Ambulabamus
<span class="br"></span><span class="lineNumber">3</span><span class="br"></span>autem in litore, cum iam advesperasceret, aestate anni novi.<a class="footnoteLink" href="#note_LCL212_292_1" id="target_note_LCL212_292_1"><sup>1</sup></a></p>
<p><span class="br"></span><span class="lineNumber">4</span><span class="br"></span>Atque ibi Stoicus censebat et vitam beatam homini
virtute animi sola et miseriam summam malitia sola posse effici, etiamsi cetera bona omnia quae corporalia
et externa appellarentur virtuti deessent,
<span class="br"></span><span class="lineNumber">5</span><span class="br"></span>malitiae adessent. Ille contra Peripateticus miseram quidem vitam vitiis animi et malitia sola fieri concedebat,
sed ad conplendos omnes vitae beatae numeros virtutem solam nequaquam satis esse existimabat, quoniam et corporis integritas sanitasque
et honestus modus formae et pecunia familiaris<a class="footnoteLink" href="#note_LCL212_292_2" id="target_note_LCL212_292_2"><sup>2</sup></a>
et bona existimatio ceteraque omnia corporis et fortunae bona necessaria viderentur perficiendae vitae beatae.</p>
</section><notes><section class="footnotes"><ul><li class="note" id="note_LCL212_292_1"><a class="footnoteCrossrefLink" href="#target_note_LCL212_292_1" title="Click to highlight in text"><sup class="lineRef">1</sup>nova, <span class="italic">Salmasius:</span> novi, ω: molli, <span class="italic">Damsté.</span></a></li><script type="text/javascript">document.getElementById('note_LCL212_292_1').style.display = "none";</script><li class="note" id="note_LCL212_292_2"><a class="footnoteCrossrefLink" href="#target_note_LCL212_292_2" title="Click to highlight in text"><sup class="lineRef">2</sup>fortunae et pecuniae reique familiaris, <span class="italic">Madvig:</span> res familiaris, <span class="italic">Damsté: but cf.</span> iii. 17. 1.</a></li><script type="text/javascript">document.getElementById('note_LCL212_292_2').style.display = "none";</script></ul></section></notes></section>