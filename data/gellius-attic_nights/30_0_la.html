<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

ait, “nasceretur.” Set id quaero, id desidero: cum pro amico contra ius, contra quam licet, salva tamen libertate atque pace, faciendum est et cum de via, sicut ipse ait, declinandum est, quid et quantum et in quali causa et quonam usque id fieri debeat.
<span class="br"></span><span class="lineNumber">20</span><span class="br"></span>Pericles ille Atheniensis, vir egregio ingenio bonisque
omnibus disciplinis ornatus, in una quidem specie, set planius tamen quid existimaret professus est. Nam cum amicus eum rogaret ut pro re causaque
eius falsum deiuraret,<a class="footnoteLink" href="#note_LCL195_18_1" id="target_note_LCL195_18_1"><sup>1</sup></a> his ad eum verbis usus est: “Δεῖ μὲν συμπράττειν τοῖς φίλοις, ἀλλὰ μέχρι τῶν
θεῶν.”</p>
<p><span class="br"></span><span class="lineNumber">21</span><span class="br"></span>Theophrastus autem in eo quo dixi libro inquisitius quidem super hac ipsa re et exactius expressiusque<a class="footnoteLink" href="#note_LCL195_18_2" id="target_note_LCL195_18_2"><sup>2</sup></a>
<span class="br"></span><span class="lineNumber">22</span><span class="br"></span>quam Cicero disserit. Set is quoque in docendo non de unoquoque facto singillatim existimat
neque certis exemplorum documentis, set generibus rerum summatim universimque utitur ad hunc ferme modum:</p>
<p><span class="br"></span><span class="lineNumber">23</span><span class="br"></span>“Parva,” inquit, “et tenuis vel turpitudo vel infamia subeunda est, si ea re magna utilitas amico quaeri potest. Rependitur quippe et compensatur leve damnum delibatae honestatis maiore alia gravioreque
in adiuvando amico honestate, minimaque illa labes et quasi lacuna famae munimentis partarum





</p></section><notes><section class="footnotes"><ul><li class="note" id="note_LCL195_18_1"><a class="footnoteCrossrefLink" href="#target_note_LCL195_18_1" title="Click to highlight in text"><sup class="lineRef">1</sup>deieraret, <span class="italic">seripsi; cf. Thes. Ling. Lat.</span>; deiraret, <span class="italic">A</span>; deiuraret, ω.</a></li><script type="text/javascript">document.getElementById('note_LCL195_18_1').style.display = "none";</script><li class="note" id="note_LCL195_18_2"><a class="footnoteCrossrefLink" href="#target_note_LCL195_18_2" title="Click to highlight in text"><sup class="lineRef">2</sup>expressiusque, <span class="italic">Skutsch</span>; pressiusque, ω.</a></li><script type="text/javascript">document.getElementById('note_LCL195_18_2').style.display = "none";</script></ul></section></notes></section>