<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="br"></span><span class="lineNumber">7</span><span class="br"></span>Atque ego his eius verbis, ut tum ferebat aetas, inritatior, “Audi,” inquam, “mi magister, rationem falsam quidem, sed quam redarguere falsam esse tu
<span class="br"></span><span class="lineNumber">8</span><span class="br"></span>non queas. Omnia,” inquam, “vocabula tribus litteris finita quibus ‘frons’ finitur, generis masculini sunt, si in genetivo quoque casu eadem syllaba
<span class="br"></span><span class="lineNumber">9</span><span class="br"></span>finiantur, ut ‘mons,’ ‘fons,’ ‘pons,’ ‘frons.’” At ille contra renidens: “Audi,” inquit, “discipule, plura alia consimilia, quae non sint generis masculini.” 
<span class="br"></span><span class="lineNumber">10</span><span class="br"></span>Petebant ibi omnes ut vel unum statim diceret. Sed cum homo voltum intorqueret et non hisceret et colores mutaret, tum ego intercessi et “Vade,” inquam, “nunc et habeto ad requirendum triginta dies; postquam inveneris, repetes nos.” 
<span class="br"></span><span class="lineNumber">11</span><span class="br"></span>Atque ita hominem nulli rei ad indagandum vocabulum, quo rescinderet finitionem fictam, dimisimus.</p>
<h3><span class="ac">X</span></h3>
<h3>De voluntario et admirando interitu virginum Milesiarum.</h3>
<p><span class="br"></span><span class="lineNumber">1</span><span class="br"></span><span class="sc">Plutarchus</span> in librorum quos ΙΙερὶ Ψυχῆς inscripsit primo, cum de morbis dissereret in animos hominum incidentibus, virgines<a class="footnoteLink" href="#note_LCL212_84_1" id="target_note_LCL212_84_1"><sup>1</sup></a> dixit Milesii nominis fere quot tum in ea civitate erant repente sine ulla evidenti causa voluntatem cepisse obeundae mortis ac
<span class="br"></span><span class="lineNumber">2</span><span class="br"></span>deinde plurimas vitam suspendio amisisse. Id cum accideret in dies crebrius neque animis earum mori perseverantium medicina adhiberi quiret, decrevisse Milesios ut virgines quae corporibus suspensis demortuae



</p></section><notes><section class="footnotes"><ul><li class="note" id="note_LCL212_84_1"><a class="footnoteCrossrefLink" href="#target_note_LCL212_84_1" title="Click to highlight in text"><sup class="lineRef">1</sup>virginem, δ; virginum, <span class="italic">Hertz</span>.</a></li><script type="text/javascript">document.getElementById('note_LCL212_84_1').style.display = "none";</script></ul></section></notes></section>