<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

autem multa est ovis unius. “Suprema” multa est eius numeri cuius diximus, ultra quem multam dicere in dies singulos ius non est, et propterea “suprema” appellatur, id est summa et maxima.</p>
<p><span class="br"></span><span class="lineNumber">4</span><span class="br"></span>Quando igitur nunc quoque a magistratibus populi Romani more maiorum multa dicitur vel minima vel suprema, observari solet ut “oves” genere virili appellentur;
atque ita M. Varro verba haec legitima, quibus minima multa diceretur, concepit: “M. Terentio, quando citatus neque respondit neque excusatus est, ego ei unum ovem multam dico”; ac nisi eo genere diceretur, negaverunt iustam videri multam.</p>
<p><span class="br"></span><span class="lineNumber">5</span><span class="br"></span>Vocabulum autem ipsum “multae” idem M. Varro in uno vicesimo <span class="italic">Rerum Humanarum</span> non Latinum,
sed Sabinum esse dicit, idque ad suam memoriam
mansisse ait in lingua Samnitium, qui sunt a Sabinis orti. Sed turba grammaticorum novicia
κατ᾿ ἀντίφρασιν, ut quaedam alia, hoc quoque dici
<span class="br"></span><span class="lineNumber">6</span><span class="br"></span>tradiderunt. Cum autem usus et mos sermonum is sit, ut ita et nunc loquamur, ut plerique veterum locuti sunt: “multam dixit” et “multa dicta est,” 
non esse abs re putavi notare quod M. Cato aliter dixit. Nam in quarto <span class="italic">Originum</span> verba haec sunt:
“Imperator noster, si quis extra ordinem depugnatum
<span class="br"></span><span class="lineNumber">7</span><span class="br"></span>ivit, ei multam facit.” Potest autem videri consulta elegantia mutasse verbum, cum in castris et






</p></section><notes></notes></section>