<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

apud eandem caeli plagam singulariae velocitatis, vestigia pedum habentes retro porrecta, non, ut ceterorum hominum, prosum spectantia;<a class="footnoteLink" href="#note_LCL200_164_1" id="target_note_LCL200_164_1"><sup>1</sup></a> praeterea traditum esse memoratumque in ultima quadam terra, quae “Albania” dicitur, gigni homines, qui in pueritia canescant et plus cernant oculis per noctem quam interdiu; item esse compertum et creditum, Sauromatas, qui ultra Borysthenen fluvium longe colunt, cibum capere semper diebus tertiis, medio abstinere.</p>
<p><span class="br"></span><span class="lineNumber">7</span><span class="br"></span>Id etiam in isdem libris scriptum offendimus, quod postea in libro quoque Plinii Secundi <span class="italic">Naturalis Hisloriae</span> septimo legi, esse quasdam in terra Africa hominum familias voce atque lingua effascinantium,
<span class="br"></span><span class="lineNumber">8</span><span class="br"></span>qui si impensius forte laudaverint pulchras arbores, segetes laetiores, infantes amoeniores, egregios equos, pecudes pastu atque cultu opimas, emoriantur repente haec omnia, nulli aliae causae obnoxia. Oculis quoque exitialem fascinationem fieri in isdem libris scriptum est traditurque esse homines in Illyriis qui interimant videndo quos diutius irati viderint, eosque ipsos mares feminasque, qui visu ita<a class="footnoteLink" href="#note_LCL200_164_2" id="target_note_LCL200_164_2"><sup>2</sup></a> nocenti sunt, pupillas in singulis oculis binas
<span class="br"></span><span class="lineNumber">9</span><span class="br"></span>habere. Item esse in montibus terrae Indiae homines caninis capitibus et latrantibus eosque vesci avium et ferarum venatibus; atque esse item alia aput ultimas orientis terras miracula homines,





</p></section><notes><section class="footnotes"><ul><li class="note" id="note_LCL200_164_1"><a class="footnoteCrossrefLink" href="#target_note_LCL200_164_1" title="Click to highlight in text"><sup class="lineRef">1</sup>prosum spectantia, <span class="italic">Hagen;</span> prosprofium petet anti-spectancia, δ; prospectantia, γ.</a></li><script type="text/javascript">document.getElementById('note_LCL200_164_1').style.display = "none";</script><li class="note" id="note_LCL200_164_2"><a class="footnoteCrossrefLink" href="#target_note_LCL200_164_2" title="Click to highlight in text"><sup class="lineRef">2</sup>ita, <span class="italic">Q;</span> tam, ω.</a></li><script type="text/javascript">document.getElementById('note_LCL200_164_2').style.display = "none";</script></ul></section></notes></section>