<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

ambigi video quod tu quaeris, an Kalendis quoque
<span class="br"></span><span class="lineNumber">7</span><span class="br"></span>iure pronuntietur. Ipsum autem verbum sic procul dubio natum est atque ita sese habet, ut, cum dicitur ‘intra Kalendas,’ non alius accipi dies debeat quam solae Kalendae. Nam tres istae voces ‘intra, citra, ultra,’ quibus certi locorum fines demonstrantur, singularibus apud veteres syllabis appellabantur ‘in, cis,
<span class="br"></span><span class="lineNumber">8</span><span class="br"></span>uls.’ Haec deinde particulae quoniam parvo exiguoque
sonitu obscurius promebantur, addita est tribus omnibus eadem syllaba, et quod dicebatur ‘cis Tiberim’
et ‘uls Tiberim’ dici coeptum est ‘citra Tiberim’
et ‘ultra Tiberim’; item quod erat ‘in,’ accedente
<span class="br"></span><span class="lineNumber">9</span><span class="br"></span>eadem syllaba, ‘intra’ factum est. Sunt ergo haec omnia quasi contermina iunctis inter se finibus cohaerentia: ‘intra oppidum,’ ‘ultra oppidum,’ ‘citra oppidum,’ ex quibus ‘intra,’ sicuti dixi, ‘in’
<span class="br"></span><span class="lineNumber">10</span><span class="br"></span>significat; nam qui dicit ‘intra oppidum,’ ‘intra cubiculum,’ ‘intra ferias,’ non dicit aliud quam ‘in oppido,’ ‘in cubiculo,’ ‘in feriis.’</p>
<p><span class="br"></span><span class="lineNumber">11</span><span class="br"></span>“‘Intra Kalendas’ igitur non ‘ante Kalendas’ est, sed ‘in Kalendis’; id est, eo ipso die quo Kalendae
<span class="br"></span><span class="lineNumber">12</span><span class="br"></span>sunt. Itaque secundum verbi ipsius rationem qui iussus est ‘intra Kalendas’ pronuntiare, nisi Kalendis
<span class="br"></span><span class="lineNumber">13</span><span class="br"></span>pronuntiet, contra iussum vocis facit; nam, si ante id
<span class="br"></span><span class="lineNumber">14</span><span class="br"></span>fiat, non ‘intra’ pronuntiat, sed ‘citra.’ Nescio quo autem pacto recepta vulgo interpretatio est absurdissima,
</p></section><notes></notes></section>