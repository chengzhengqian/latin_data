<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent noindent">
<span class="br"></span><span class="lineNumber">6</span><span class="br"></span>et volebat suos<a class="footnoteLink" href="#note_LCL200_364_1" id="target_note_LCL200_364_1"><sup>1</sup></a> versus videri bonos.” Postea hoc etiam addidit insulsissime: “Aput ipsum quoque,” inquit, “Ciceronem invenies, etiam in prosa oratione, quaedam ex quibus intellegas illum non perdidisse
<span class="br"></span><span class="lineNumber">7</span><span class="br"></span>operam, quod Ennium legit.” Ponit deinde quae apud Ciceronem reprehendat, quasi Enniana, quod ita scripserit in libris <span class="italic">De Republlca:</span> “Ut Menelao Laconi quaedam fuit suaviloquens iucunditas,” et quod alio in loco dixerit: “breviloquentiam in dicendo colit.” Atque ibi homo nugator Ciceronis errores deprecatur et: “Non fuit,” inquit, “Ciceronis hoc vitium, sed temporis; necesse erat haec dici,
<span class="br"></span><span class="lineNumber">9</span><span class="br"></span>cum illa legerentur.” Deinde adscribit Ciceronem haec ipsa interposuisse ad effugiendam infamiam nimis lascivae orationis et nitidae.</p>
<p><span class="br"></span><span class="lineNumber">10</span><span class="br"></span>De Vergilio quoque eodem in loco verba haec ponit: “Vergilius quoque noster non ex alia causa duros quosdam versus et enormes et aliquid supra mensuram trahentis interposuit quam ut Ennianus populus adgnosceret in novo carmine aliquid antiquitatis.”</p>
<p><span class="br"></span><span class="lineNumber">11</span><span class="br"></span>Sed iam verborum Senecae piget; haec tamen inepti et insubidi hominis ioca non praeteribo: “Quidam sunt,” inquit, “tam magni sensus Q. Ennii, ut, licet scripti sint inter hircosos, possint tamen inter unguentatos placere”; et, cum reprehendisset versus quos supra de Cetego posuimus: “Qui huiuscemodi,” inquit, “versus amant, liqueat tibi eosdem admirari et Soterici lectos.”</p>
</section><notes><section class="footnotes"><ul><li class="note" id="note_LCL200_364_1"><a class="footnoteCrossrefLink" href="#target_note_LCL200_364_1" title="Click to highlight in text"><sup class="lineRef">1</sup>suos, <span class="italic">Skutsch;</span> hos, <span class="italic">MSS.</span></a></li><script type="text/javascript">document.getElementById('note_LCL200_364_1').style.display = "none";</script></ul></section></notes></section>