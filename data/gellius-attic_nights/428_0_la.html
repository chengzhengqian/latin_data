<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

dicit sensus alicuius ratione conlectam et consertam; qui vero ita dicit: ‘si cupide feceris, cupide fecisse diceris,’ non longe secus dicit atque si diceret: ‘si
<span class="br"></span><span class="lineNumber">10</span><span class="br"></span>cupide feceris, cupide feceris.’ Haec ego,” inquit, “admonui, non ut C. Graccho vitio darem,—dii enim mentem meliorem mihi! nam, si quicquam in tam fortis facundiae viro vitii vel erroris esse dici potest, id omne et auctoritas eius exhausit et vetustas consumpsit,—sed uti caveretis ne vos facile praestringeret modulatus aliqui currentis facundiae sonitus atque ut vim ipsam rerum virtutemque verborum
prius pensitaretis et, si quidem gravis atque integra et sincera sententia diceretur, tum, si ita videretur, gressibus quoque ipsis orationis<a class="footnoteLink" href="#note_LCL200_330_1" id="target_note_LCL200_330_1"><sup>1</sup></a> et gestibus
plauderetis; si vero frigidi et leves et futtiles sensus in verba apte numeroseque posita includerentur,
non esse id secus crederetis quam cum homines insigni deformitate ac facie deridicula imitantur histriones et gestiunt.”</p>
<h3><span class="ac">XIV</span></h3>
<p>Sobria et pulcherrima Romuli regis responsio circa vini usum.</p>
<p><span class="br"></span><span class="lineNumber">1</span><span class="br"></span><span class="sc">Simplicissima</span> suavitate et rei et orationis L. Piso Frugi usus est in primo <span class="italic">Annali,</span> cum de Romuli regis
<span class="br"></span><span class="lineNumber">2</span><span class="br"></span>vita atque victu scriberet. Ea verba, quae scripsit, haec sunt: “Eundem Romulum dicunt, ad cenam

</p></section><notes><section class="footnotes"><ul><li class="note" id="note_LCL200_330_1"><a class="footnoteCrossrefLink" href="#target_note_LCL200_330_1" title="Click to highlight in text"><sup class="lineRef">1</sup>oratoris, <span class="italic">Eussner.</span></a></li><script type="text/javascript">document.getElementById('note_LCL200_330_1').style.display = "none";</script></ul></section></notes></section>