<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent noindent">
<span class="br"></span><span class="lineNumber">10</span><span class="br"></span>se ei<a class="footnoteLink" href="#note_LCL195_76_1" id="target_note_LCL195_76_1"><sup>1</sup></a> nemo committit, si aeger est.” Idem Cato in eadem oratione eidem M. Caelio tribuno plebi vilitatem
obprobrans non loquendi tantum, verum etiam tacendi: “Frusto,” inquit, “panis conduci potest,
<span class="br"></span><span class="lineNumber">11</span><span class="br"></span>vel uti taceat vel uti loquatur.” Neque non merito Homerus unum ex omnibus Thersitam ἀμετροεπῆ et ἀκριτόμυθον appellat verbaque illius multa et ἄκοσμα strepentium sine modo graculorum similia esse dicit.
<span class="br"></span><span class="lineNumber">12</span><span class="br"></span>Quid enim est aliud ἐκολώα? Eupolidis quoque versus de id genus hominibus consignatissime factus est:</p>
<blockquote><p>
<span class="line indent4">Λαλεῖν ἄριστος, ἀδυνατώτατος λέγειν,</span><span class="linebreak"></span>
</p></blockquote>
<p class="noindent">

    quod Sallustius noster imitari volens<a class="footnoteLink" href="#note_LCL195_76_2" id="target_note_LCL195_76_2"><sup>2</sup></a> sic scribit:
<span class="br"></span><span class="lineNumber">13, 14</span><span class="br"></span>“Loquax,” inquit, “magis quam facundus.” Quapropter
Hesiodus, poetarum prudentissimus, linguam non vulgandam, sed recondendam esse dicit proinde ut thesaurum, eiusque esse in promendo gratiam plurimam, si modesta et parca et modulata sit:</p>
<blockquote><p><span class="line indent2">Γλώσσης τοι θησαυρὸς ἐν ἀνθρώποισιν ἄριστος,</span><span class="linebreak"></span>
<span class="line indent2">Φειδωλῆς πλείστη δὲ χάρις κατὰ μέτρον ἰούσης,</span><span class="linebreak"></span></p></blockquote>
<p class="noindent"><span class="br"></span><span class="lineNumber">15</span><span class="br"></span>Epicharmium quoque illud non inscite se habet:</p>
<blockquote><p>
<span class="line indent2">Οὐ λέγειν τύγ᾿ ἐσσὶ δεινός, ἀλλὰ σιγᾶν ἀδύνατος,</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">16</span><span class="br"></span>ex quo hoc profecto sumptum est: “Qui cum loqui non posset, tacere non potuit.”</p>
</section><notes><section class="footnotes"><ul><li class="note" id="note_LCL195_76_1"><a class="footnoteCrossrefLink" href="#target_note_LCL195_76_1" title="Click to highlight in text"><sup class="lineRef">1</sup>ei, <span class="italic">added by</span> σ.</a></li><script type="text/javascript">document.getElementById('note_LCL195_76_1').style.display = "none";</script><li class="note" id="note_LCL195_76_2"><a class="footnoteCrossrefLink" href="#target_note_LCL195_76_2" title="Click to highlight in text"><sup class="lineRef">2</sup>sic, <span class="italic">added by Hertz.</span></a></li><script type="text/javascript">document.getElementById('note_LCL195_76_2').style.display = "none";</script></ul></section></notes></section>