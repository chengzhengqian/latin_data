<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="br"></span><span class="lineNumber">6</span><span class="br"></span>Graeco vocabulo ἀδιάφορον appellavit. Critolaus Peripateticus et malum esse voluptatem ait et multa alia mala parere ex sese, iniurias,<a class="footnoteLink" href="#note_LCL200_170_1" id="target_note_LCL200_170_1"><sup>1</sup></a> desidias,
<span class="br"></span><span class="lineNumber">7</span><span class="br"></span>obliviones, ignavias. Plato ante hos omnis ita varie et multiformiter de voluptate disseruit, ut cunctae istae sententiae quas exposui videantur ex sermonum eius fontibus profluxisse; nam proinde unaquaque utitur, ut et ipsius voluptatis natura fert, quae est multiplex, et causarum quas tractat, rerumque quas
<span class="br"></span><span class="lineNumber">8</span><span class="br"></span>efficere vult ratio desiderat. Taurus autem noster, quotiens facta mentio Epicuri erat, in ore atque in lingua habebat verba haec Hieroclis Stoici, viri sancti et gravis, ἡδονὴ τέλος, πόρνης δόγμα· οὐκ ἔστιν πρόνοια, οὐδὲ πόρνης δόγμα.</p>
<h3><span class="ac">VI</span></h3>
<p>Verbum quod est ab “ago” frequentativum, in syllaba prima quonam sit modulo pronuntiandum.</p>
<p><span class="br"></span><span class="lineNumber">1</span><span class="br"></span><span class="sc">Ab</span> eo quod est “ago” et “egi,” verba sunt quae appellant grammatici “frequentativa,” “actito” et
<span class="br"></span><span class="lineNumber">2</span><span class="br"></span>“actitavi.” Haec quosdam non sane indoctos viros audio ita pronuntiare, ut primam in his litteram corripiant, rationemque dicunt, quoniam in verbo principali, quod est “ago,” prima littera breviter
<span class="br"></span><span class="lineNumber">3</span><span class="br"></span>pronuntiatur. Cur igitur ab eo quod est “edo” et “ungo,” in quibus verbis prima littera breviter dicitur, “esito” et “unctito,” quae sunt eorum frequentativa, prima littera longa promimus et contra

</p></section><notes><section class="footnotes"><ul><li class="note" id="note_LCL200_170_1"><a class="footnoteCrossrefLink" href="#target_note_LCL200_170_1" title="Click to highlight in text"><sup class="lineRef">1</sup>incurias, <span class="italic">Kronenberg.</span></a></li><script type="text/javascript">document.getElementById('note_LCL200_170_1').style.display = "none";</script></ul></section></notes></section>