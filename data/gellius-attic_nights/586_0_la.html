<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

adessent, inmissis in cavernas arboris digitis, diducere et rescindere quercum conatus est. Ac mediam <span class="br"></span><span class="lineNumber">4</span><span class="br"></span>quidem partem<a class="footnoteLink" href="#note_LCL212_100_1" id="target_note_LCL212_100_1"><sup>1</sup></a> discidit divellitque; quercus autem in duas diducta partis, cum ille, quasi perfecto quod erat conixus, manus laxasset, cessante vi rediit in naturam manibusque eius retentis inclusisque stricta denuo et cohaesa, dilacerandum hominem feris praebuit.</p>
<h3><span class="ac">XVII</span></h3>
<h3>Quam ob causam nobiles pueri Atheniensium tibiis canere desierint, cum patrium istum morem canendi haberent.</h3>
<p><span class="br"></span><span class="lineNumber">1</span><span class="br"></span><span class="sc">Alcibiades</span> Atheniensis, cum apud avunculum Periclen puer artibus ac disciplinis liberalibus erudiretur et arcessi Pericles Antigenidam tibicinem iussisset, ut eum canere tibiis, quod honestissimum tum videbatur, doceret, traditas sibi tibias, cum ad os adhibuisset inflassetque, pudefactus oris deformitate
<span class="br"></span><span class="lineNumber">2</span><span class="br"></span>abiecit infregitque. Ea res cum percrebuisset, omnium tum Atheniensium consensu disciplina
<span class="br"></span><span class="lineNumber">3</span><span class="br"></span>tibiis canendi desita est. Scriptum hoc in <span class="italic">Conmentario</span> Pamphilae nono et vicesimo.</p>
</section><notes><section class="footnotes"><ul><li class="note" id="note_LCL212_100_1"><a class="footnoteCrossrefLink" href="#target_note_LCL212_100_1" title="Click to highlight in text"><sup class="lineRef">1</sup>partem <span class="italic">deleted by Ranchinus</span>.</a></li><script type="text/javascript">document.getElementById('note_LCL212_100_1').style.display = "none";</script></ul></section></notes></section>