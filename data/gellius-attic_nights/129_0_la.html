<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">


    Sed ne viridis quidem color pluribus a vobis vocabulis
<span class="br"></span><span class="lineNumber">17, 18</span><span class="br"></span>dicitur, neque non potuit Vergilius, colorem equi significare viridem volens, ‘caerulum’ magis dicere ecum quam ‘glaucum,’ sed maluit verbo uti notiore
<span class="br"></span><span class="lineNumber">19</span><span class="br"></span>Graeco quam inusitato Latino. Nostris autem veteribus ‘caesia’ dicta est, quae a Graecis γλαυκῶπις, ut Nigidius ait, de colore caeli, quasi caelia.”</p>
<p><span class="br"></span><span class="lineNumber">20</span><span class="br"></span>Postquam haec Fronto dixit, tum Favorinus scientiam rerum uberem verborumque eius elegantiam exosculatus, “Absque te,” inquit, “uno forsitan lingua profecto Graeca longe anteisset, sed tu, mi Fronto, quod in versu Homerico est, id facis:</p>
<blockquote><p>
<span class="line indent1">Καί νύ κεν ἢ παρέλασσας ἢ ἀμφήριστον ἔθηκας.</span><span class="linebreak"></span>
</p></blockquote>
<p><span class="br"></span><span class="lineNumber">21</span><span class="br"></span>Sed cum omnia libens audivi quae peritissime dixisti, tum maxime quod varietatem flavi coloris enarrasti fecistique ut intellegerem verba illa ex <span class="italic">Annali</span> quarto decimo Ennii amoenissima, quae minime intellegebam:</p>
<blockquote><p>
<span class="line indent1">Verrunt extemplo placide<a class="footnoteLink" href="#note_LCL195_216_1" id="target_note_LCL195_216_1"><sup>1</sup></a> mare marmore flavo</span><span class="linebreak"></span>
<span class="line indent1">Caeruleum, spumat sale<a class="footnoteLink" href="#note_LCL195_216_2" id="target_note_LCL195_216_2"><sup>2</sup></a> conferta rate pulsum;</span><span class="linebreak"></span>
</p></blockquote>
<p class="noindent">

    non enim videbatur ‘caeruleum’ mare cum ‘marmore
<span class="br"></span><span class="lineNumber">22, 23</span><span class="br"></span>flavo’ convenire. Sed cum sit, ita ut dixisti, flavus color<a class="footnoteLink" href="#note_LCL195_216_3" id="target_note_LCL195_216_3"><sup>3</sup></a> e viridi et albo mixtus, pulcherrime prorsus spumas virentis maris ‘flavom marmor’ appellavit.”</p>
</section><notes><section class="footnotes"><ul><li class="note" id="note_LCL195_216_1"><a class="footnoteCrossrefLink" href="#target_note_LCL195_216_1" title="Click to highlight in text"><sup class="lineRef">1</sup>placide, ω; placidum, <span class="italic">Hertz</span> (<span class="italic">Parrhasius</span>).</a></li><script type="text/javascript">document.getElementById('note_LCL195_216_1').style.display = "none";</script><li class="note" id="note_LCL195_216_2"><a class="footnoteCrossrefLink" href="#target_note_LCL195_216_2" title="Click to highlight in text"><sup class="lineRef">2</sup>sale, <span class="italic">Priscian;</span> mare, <span class="italic">MSS.</span></a></li><script type="text/javascript">document.getElementById('note_LCL195_216_2').style.display = "none";</script><li class="note" id="note_LCL195_216_3"><a class="footnoteCrossrefLink" href="#target_note_LCL195_216_3" title="Click to highlight in text"><sup class="lineRef">3</sup>colore, ω.</a></li><script type="text/javascript">document.getElementById('note_LCL195_216_3').style.display = "none";</script></ul></section></notes></section>