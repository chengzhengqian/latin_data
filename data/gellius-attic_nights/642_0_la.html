<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="br"></span><span class="lineNumber">4</span><span class="br"></span>‘spartum’ dicimus.” Maiorem illi risum subiciunt, neque id desierunt,<a class="footnoteLink" href="#note_LCL212_212_1" id="target_note_LCL212_212_1"><sup>1</sup></a> nisi liber ab eo prolatus esset M. Varronis vicesimus quintus <span class="italic">Humanarum,</span> in quo de isto Homeri verbo a Varrone ita scriptum est: “Ego σπάρτα apud Homerum non plus ‘spartum’ significare puto quam σπάρτους, qui dicuntur in agro Thebano nati. In Graecia sparti copia modo coepit esse ex Hispania. Neque ea ipsa facultate usi Liburni; sed hi plerasque naves loris suebant, Graeci magis cannabo et stuppa ceterisque sativis rebus, a
<span class="br"></span><span class="lineNumber">5</span><span class="br"></span>quibus σπάρτα appellabant.” Quod cum ita Varro dicat, dubito hercle, an posterior syllaba in eo verbo, quod apud Homerum est, acuenda sit, nisi quia voces huiusmodi, cum ex communi significatione in rei certae proprietatem concedunt, diversitate accentuum separantur.</p>
<h3><span class="ac">IV</span></h3>
<h3>Quid Menander poeta Philemoni poetae dixerit, a quo saepe indigne in certaminibus comoediarum superatus est; et quod saepissime Euripides in tragoedia ab ignobilibus poetis victus est.</h3>
<p><span class="br"></span><span class="lineNumber">1</span><span class="br"></span><span class="sc">Menander</span> a Philemone, nequaquam pari scriptore, in certaminibus comoediarum ambitu gratiaque et
<span class="br"></span><span class="lineNumber">2</span><span class="br"></span>factionibus saepenumero vincebatur. Eum cum forte habuisset obviam, “Quaeso,” inquit, “Philemo, bona venia dic mihi, cum me vincis, non erubescis?”</p>
</section><notes><section class="footnotes"><ul><li class="note" id="note_LCL212_212_1"><a class="footnoteCrossrefLink" href="#target_note_LCL212_212_1" title="Click to highlight in text"><sup class="lineRef">1</sup>desierunt <span class="italic">suggested by Hosius;</span> destituerunt, Q<sup>1</sup>Z; <span class="italic">the other MSS. have</span> destiterunt.</a></li><script type="text/javascript">document.getElementById('note_LCL212_212_1').style.display = "none";</script></ul></section></notes></section>