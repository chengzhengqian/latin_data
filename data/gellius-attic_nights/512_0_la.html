<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

figuram simulationemque oris pluribus simul vocibus
<span class="br"></span><span class="lineNumber">23</span><span class="br"></span>everberaverunt: ‘Vultus denique,’ inquit, ‘totus, qui sermo quidam tacitus mentis est, hic in fraudem homines impulit, hic eos quibus erat ignotus
<span class="br"></span><span class="lineNumber">24</span><span class="br"></span>decepit, fefellit, induxit.’ Quid igitur? Simile est,” inquit, “apud eundem in ‘praeda’ et ‘manubiis’?
<span class="br"></span><span class="lineNumber">25</span><span class="br"></span>Nihil profecto istiusmodi est. Nam neque ornatius fit additis ‘manubiis’ neque exaggeratius modulatiusve; sed aliud omnino ‘praeda’ est, ut in libris
<span class="br"></span><span class="lineNumber">26</span><span class="br"></span>rerum verborumque veterum scriptum est, aliud ‘manubiae.’ Nam ‘praeda’ dicitur corpora ipsa rerum quae capta sunt, ‘manubiae’ vero appellatae
<span class="br"></span><span class="lineNumber">27</span><span class="br"></span>sunt pecunia a quaestore ex venditione praedae redacta. Utrumque ergo dixit M. Tullius cumulandae invidiae gratia decemviros ablaturos persecuturos-que: et praedam quae nondum esset venundata, et pecuniam quae ex venditione praedae percepta esset.</p>
<p><span class="br"></span><span class="lineNumber">28</span><span class="br"></span>“Itaque haec inscriptio quam videtis: ‘Ex manubiis,’ non res corporaque ipsa praedae demonstrat, nihil enim captum est horum a Traiano ex hostibus, sed facta esse haec conparataque ‘ex manubiis,’ id
<span class="br"></span><span class="lineNumber">29</span><span class="br"></span>est ex pecunia praedaticia, declarat. ‘Manubiae’ enim sunt, sicuti iam dixi, non praeda, sed pecunia
<span class="br"></span><span class="lineNumber">30</span><span class="br"></span>per quaestorem populi Romani ex praeda vendita contracta. Quod ‘per quaestorem’ autem dixi, intellegi nunc oportet praefectum aerario significari.
<span class="br"></span><span class="lineNumber">31</span><span class="br"></span>Nam cura aerarii a quaestoribus ad praefectos trans-lata est. Est tamen nonnusquam invenire ita



</p></section><notes></notes></section>