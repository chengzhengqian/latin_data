<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p><span class="br"></span><span class="lineNumber">4</span><span class="br"></span>Est autem alia rationis opinio cur dici solitum sit captivos “sub corona” venundari, quod milites custodiae
causa captivorum venalium greges circumstarent
eaque circumstatio militum “corona” appellata
<span class="br"></span><span class="lineNumber">5</span><span class="br"></span>sit. Sed id magis verum esse quod supra dixi, M. Cato in libro quem composuit <span class="italic">De Re Militari</span> docet.</p>
<p>Verba sunt haec Catonis: “Ut populus sua opera potius ob rem bene gestam coronatus supplicatum eat quam re male gesta coronatus veniat.”</p>
<h3><span class="ac">V</span></h3>
<p>Historia de Polo histrione memoratu digna.</p>
<p><span class="br"></span><span class="lineNumber">1</span><span class="br"></span><span class="sc">Histrio</span> in terra Graecia fuit fama celebri, qui gestus et vocis claritudine et venustate ceteris antistabat;
<span class="br"></span><span class="lineNumber">2</span><span class="br"></span>nomen fuisse aiunt Polum, tragoedias poetarum
<span class="br"></span><span class="lineNumber">3</span><span class="br"></span>nobilium scite atque asseverate actitavit. Is
<span class="br"></span><span class="lineNumber">4</span><span class="br"></span>Polus unice amatum filium morte amisit. Eum luctum quoniam satis visus est eluxisse, rediit ad quaestum artis.</p>
<p><span class="br"></span><span class="lineNumber">5</span><span class="br"></span>In eo tempore Athenis <span class="italic">Electram</span> Sophoclis acturus, gestare urnam quasi cum Oresti ossibus debebat. <span class="br"></span><span class="lineNumber">6</span><span class="br"></span>Ita compositum fabulae argumentum est, ut veluti



</p></section><notes></notes></section>