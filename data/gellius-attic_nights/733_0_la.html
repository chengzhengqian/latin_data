<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

ea dissertione,<a class="footnoteLink" href="#note_LCL212_394_1" id="target_note_LCL212_394_1"><sup>1</sup></a> quantulum memini, huiuscemodi sensus est: quod nullus usquam homo, qui secundum naturam sentiret et saperet, adfectionibus istis animi, quas πάθη appellabat, aegritudinis, cupiditatis, timoris, irae, voluptatis, carere et vacare totis posset,<a class="footnoteLink" href="#note_LCL212_394_2" id="target_note_LCL212_394_2"><sup>2</sup></a> atque, si posset etiam obniti ut totis careret, non fore<a class="footnoteLink" href="#note_LCL212_394_3" id="target_note_LCL212_394_3"><sup>3</sup></a> id melius, quoniam langueret animus et torperet,
adfectionum quarundam adminiculis, ut
<span class="br"></span><span class="lineNumber">4</span><span class="br"></span>necessaria plurimum temperie privatus. Dicebat enim sensus istos motusque animi, qui cum inmoderatiores
sunt vitia fiunt, innexos inplicatosque esse
<span class="br"></span><span class="lineNumber">5</span><span class="br"></span>vigoribus quibusdam mentium et alacritatibus, ac propterea, si omnino omnis eos inperitius convellamus,
periculum esse ne eis<a class="footnoteLink" href="#note_LCL212_394_4" id="target_note_LCL212_394_4"><sup>4</sup></a> adhaerentes bonas
<span class="br"></span><span class="lineNumber">6</span><span class="br"></span>quoque et utiles animi indoles amittamus. Moderandos
esse igitur et scite considerateque purgandos censebat, ut ea tantum quae aliena sunt contraque naturam videntur et cum pernicie adgnata sunt detrahantur, ne profecto id accidat quod cuipiam Thraco insipienti et rudi in agro quem emerat procurando venisse usu fabulast.</p>
<p><span class="br"></span><span class="lineNumber">7</span><span class="br"></span>“Homo Thracus,” inquit, “ex ultima barbaria, ruris colendi insolens, cum in terras cultiores humanioris
vitae cupidine commigrasset, fundum mercatus
est oleo atque vino consitum. Qui cum<a class="footnoteLink" href="#note_LCL212_394_5" id="target_note_LCL212_394_5"><sup>5</sup></a> nihil admodum super vite aut arbore colenda sciret, videt forte vicinum rubos alte atque late obortas excidentem, fraxinos ad summum prope verticem




</p></section><notes><section class="footnotes"><ul><li class="note" id="note_LCL212_394_1"><a class="footnoteCrossrefLink" href="#target_note_LCL212_394_1" title="Click to highlight in text"><sup class="lineRef">1</sup>dissertione, ω (<span class="italic">cf. Thes. Ling. Lat.</span>); dissertatione, <span class="italic">Beroaldus.</span></a></li><script type="text/javascript">document.getElementById('note_LCL212_394_1').style.display = "none";</script><li class="note" id="note_LCL212_394_2"><a class="footnoteCrossrefLink" href="#target_note_LCL212_394_2" title="Click to highlight in text"><sup class="lineRef">2</sup>posset rhetor non dolere (dolore) <span class="italic">MSS.</span>; rh. non d. <span class="italic">deleted by Carrio.</span></a></li><script type="text/javascript">document.getElementById('note_LCL212_394_2').style.display = "none";</script><li class="note" id="note_LCL212_394_3"><a class="footnoteCrossrefLink" href="#target_note_LCL212_394_3" title="Click to highlight in text"><sup class="lineRef">3</sup>fore, <span class="italic">H. J. Müller;</span> ex re, ω.</a></li><script type="text/javascript">document.getElementById('note_LCL212_394_3').style.display = "none";</script><li class="note" id="note_LCL212_394_4"><a class="footnoteCrossrefLink" href="#target_note_LCL212_394_4" title="Click to highlight in text"><sup class="lineRef">4</sup>ne eis, σ; necis, ω.</a></li><script type="text/javascript">document.getElementById('note_LCL212_394_4').style.display = "none";</script><li class="note" id="note_LCL212_394_5"><a class="footnoteCrossrefLink" href="#target_note_LCL212_394_5" title="Click to highlight in text"><sup class="lineRef">5</sup>cum <span class="italic">added by Skutsch.</span></a></li><script type="text/javascript">document.getElementById('note_LCL212_394_5').style.display = "none";</script></ul></section></notes></section>