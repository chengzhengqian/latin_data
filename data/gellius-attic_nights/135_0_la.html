<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

Aesopi apologum Q. Ennius in <span class="italic">Satiris</span> scite admodum et venuste versibus quadratis composuit. Quorum duo postremi isti sunt, quos habere cordi et memoriae operae pretium esse hercle puto:</p>
<blockquote><p><span class="line indent1">Hóc erit tibi argumentum sémper in promptú<a class="footnoteLink" href="#note_LCL195_228_1" id="target_note_LCL195_228_1"><sup>1</sup></a></span><span class="linebreak"></span>
<span class="line indent2">situm:</span><span class="linebreak"></span>
<span class="line indent1">Né quid expectés amicos, quód tute agere póssies.</span><span class="linebreak"></span></p></blockquote>
<h3><span class="ac">XXX</span></h3>
<p>Quid observatura sit in undarum motibus, quae in mari alio atque alio modo fiunt austris flantibus
aquilonibusque.</p>
<p><span class="br"></span><span class="lineNumber">1</span><span class="br"></span>Hoc saepenumero in undarum motu, quas aquilones venti quique ex eadem caeli regione aer fluit,
<span class="br"></span><span class="lineNumber">2</span><span class="br"></span>faciunt . . .<a class="footnoteLink" href="#note_LCL195_228_2" id="target_note_LCL195_228_2"><sup>2</sup></a> in mari austri atque Africi. Nam fluctus, qui flante aquilone maximi et creberrimi excitantur, simul ac ventus posuit, sternuntur et conflaccescunt
<span class="br"></span><span class="lineNumber">3</span><span class="br"></span>et mox fluctus esse desinunt. At non idem fit flante austro vel Africo; quibus iam nihil spirantibus undae tamen factae diutius tument et a vento quidem iamdudum tranquillae<a class="footnoteLink" href="#note_LCL195_228_3" id="target_note_LCL195_228_3"><sup>3</sup></a> sunt, sed mare est
<span class="br"></span><span class="lineNumber">4</span><span class="br"></span>etiam atque etiam undabundum. Eius rei causa esse haec coniectatur, quod venti a septentrionibus, ex altiore caeli parte in mare incidentes, deorsum in aquarum profunda quasi praecipites deferuntur undasque
faciunt non prorsus inpulsas, sed imitus commotas, quae tantisper erutae volvuntur, dum





</p></section><notes><section class="footnotes"><ul><li class="note" id="note_LCL195_228_1"><a class="footnoteCrossrefLink" href="#target_note_LCL195_228_1" title="Click to highlight in text"><sup class="lineRef">1</sup>promptu, <span class="italic">T</span>; promptum, ω.</a></li><script type="text/javascript">document.getElementById('note_LCL195_228_1').style.display = "none";</script><li class="note" id="note_LCL195_228_2"><a class="footnoteCrossrefLink" href="#target_note_LCL195_228_2" title="Click to highlight in text"><sup class="lineRef">2</sup><span class="italic">lacuna indicated by Mommsen, who suggested</span>: animadversum est ut diversus sit ab eo quem faciunt, <span class="italic">which is followed in the translation</span>.</a></li><script type="text/javascript">document.getElementById('note_LCL195_228_2').style.display = "none";</script><li class="note" id="note_LCL195_228_3"><a class="footnoteCrossrefLink" href="#target_note_LCL195_228_3" title="Click to highlight in text"><sup class="lineRef">3</sup><span class="italic">Beroaldus</span>; tranquilla, <span class="italic">MSS</span>.</a></li><script type="text/javascript">document.getElementById('note_LCL195_228_3').style.display = "none";</script></ul></section></notes></section>