<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

proximam mediam noctem in his horis viginti quattuor
<span class="br"></span><span class="lineNumber">3</span><span class="br"></span>nati sunt, uno die nati dicuntur.” Quibus verbis ita videtur dierum observationem divisisse, ut qui post solem occasum ante mediam noctem natus sit, is ei dies natalis sit, a quo die ea nox coeperit; contra vero, qui in sex noctis horis posterioribus nascatur, eo die videri natum, qui post eam noctem diluxerit.</p>
<p><span class="br"></span><span class="lineNumber">4</span><span class="br"></span>Athenienses autem aliter observare, idem Varro in eodem libro scripsit, eosque a sole occaso ad solem iterum occidentem omne id medium tempus unum
<span class="br"></span><span class="lineNumber">5</span><span class="br"></span>diem esse dicere. Babylonios porro aliter; a sole enim exorto ad exortum eiusdem incipientem<a class="footnoteLink" href="#note_LCL195_240_1" id="target_note_LCL195_240_1"><sup>1</sup></a> totum
<span class="br"></span><span class="lineNumber">6</span><span class="br"></span>id spatium unius diei nomine appellare; multos vero in terra Umbria unum et eundem diem esse dicere a meridie ad insequentem meridiem; “quod quidem,” inquit, “nimis absurdum est. Nam qui Kalendis hora sexta apud Umbros natus est, dies eius natalis videri debebit et Kalendarum dimidiarum et qui est post Kalendas dies ante horam eius diei sextam.”</p>
<p><span class="br"></span><span class="lineNumber">7</span><span class="br"></span>Populum autem Romanum ita, uti Varro dixit, dies singulos adnumerare a media nocte ad mediam
<span class="br"></span><span class="lineNumber">8</span><span class="br"></span>proximam, multis argumentis ostenditur. Sacra sunt Romana partim diurna, alia nocturna, sed ea quae inter noctem fiunt diebus addicuntur, non noctibus;
<span class="br"></span><span class="lineNumber">9</span><span class="br"></span>quae igitur sex posterioribus noctis horis fiunt, eo die fieri dicuntur qui proximus eam noctem inlucescit.




</p></section><notes><section class="footnotes"><ul><li class="note" id="note_LCL195_240_1"><a class="footnoteCrossrefLink" href="#target_note_LCL195_240_1" title="Click to highlight in text"><sup class="lineRef">1</sup>insequentem, <span class="italic">Damsté</span>.</a></li><script type="text/javascript">document.getElementById('note_LCL195_240_1').style.display = "none";</script></ul></section></notes></section>