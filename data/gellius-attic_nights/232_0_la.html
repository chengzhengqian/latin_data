<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p>

    “In Circo Maximo,” inquit, “venationis amplissimae
<span class="br"></span><span class="lineNumber">5, 6</span><span class="br"></span>pugna populo dabatur. Eius rei, Romae cum
<span class="br"></span><span class="lineNumber">7</span><span class="br"></span>forte essem, spectator,” inquit, “fui. Multae ibi saevientes ferae, magnitudines bestiarum excellentes omniumque invisitata aut forma erat aut ferocia.
<span class="br"></span><span class="lineNumber">8</span><span class="br"></span>Sed praeter alia omnia leonum,” inquit, “immanitas
<span class="br"></span><span class="lineNumber">9</span><span class="br"></span>admirationi fuit praeterque omnis ceteros unus. Is unus leo corporis impetu et vastitudine terrificoque fremitu et sonoro, toris comisque cervicum fluctuantibus,
animos oculosque omnium in sese converterat.
<span class="br"></span><span class="lineNumber">10</span><span class="br"></span>Introductus erat inter compluris ceteros ad pugnam bestiarum datos<a class="footnoteLink" href="#note_LCL195_422_1" id="target_note_LCL195_422_1"><sup>1</sup></a> servus viri consularis; ei servo
<span class="br"></span><span class="lineNumber">11</span><span class="br"></span>Androclus nomen fuit. Hunc ille leo ubi vidit procul, repente,” inquit, “quasi admirans stetit ac deinde sensim atque placide, tamquam noscitabundus,
<span class="br"></span><span class="lineNumber">12</span><span class="br"></span>ad hominem accedit. Tum caudam more atque ritu adulantium canum clementer et blande movet hominisque se corpori adiungit cruraque eius et manus, prope iam exanimati metu, lingua leniter
<span class="br"></span><span class="lineNumber">13</span><span class="br"></span>demulcet. Homo Androclus inter illa tam atrocis ferae blandimenta amissum animum recuperat, paulatim
<span class="br"></span><span class="lineNumber">14</span><span class="br"></span>oculos ad contuendum leonem refert. Tum quasi mutua recognitione facta laetos,” inquit, “et gratulabundos videres hominem et leonem.”</p>
<p><span class="br"></span><span class="lineNumber">15</span><span class="br"></span>Ea re prorsus tam admirabili maximos populi clamores excitatos dicit, accersitumque a C.<a class="footnoteLink" href="#note_LCL195_422_2" id="target_note_LCL195_422_2"><sup>2</sup></a> Caesare Androclum quaesitamque causam cur illi<a class="footnoteLink" href="#note_LCL195_422_3" id="target_note_LCL195_422_3"><sup>3</sup></a> atrocissimus
<span class="br"></span><span class="lineNumber">16</span><span class="br"></span>leo uni parsisset. Ibi Androclus rem mirifi-



</p></section><notes><section class="footnotes"><ul><li class="note" id="note_LCL195_422_1"><a class="footnoteCrossrefLink" href="#target_note_LCL195_422_1" title="Click to highlight in text"><sup class="lineRef">1</sup>datos, <span class="italic">Hertz;</span> datus, ω.</a></li><script type="text/javascript">document.getElementById('note_LCL195_422_1').style.display = "none";</script><li class="note" id="note_LCL195_422_2"><a class="footnoteCrossrefLink" href="#target_note_LCL195_422_2" title="Click to highlight in text"><sup class="lineRef">2</sup>C. <span class="italic">added by L. Müller.</span></a></li><script type="text/javascript">document.getElementById('note_LCL195_422_2').style.display = "none";</script><li class="note" id="note_LCL195_422_3"><a class="footnoteCrossrefLink" href="#target_note_LCL195_422_3" title="Click to highlight in text"><sup class="lineRef">3</sup>illi, <span class="italic">John of Salisbury;</span> ille, ω.</a></li><script type="text/javascript">document.getElementById('note_LCL195_422_3').style.display = "none";</script></ul></section></notes></section>