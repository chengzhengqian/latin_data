<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

homines putaverunt neque eius qui membrum alteri rupisset et pacisci tamen de talione redimenda nollet tantam esse habendam rationem arbitrati sunt, ut an prudens inprudensne rupisset spectandum putarent aut talionem in eo vel ad amussim aequiperarent
vel in librili perpenderent; sed potius eundem animum eundemque impetum in eadem parte corporis rumpenda, non eundem quoque casum exigi voluerunt, quoniam modus voluntatis praestari
<span class="br"></span><span class="lineNumber">35</span><span class="br"></span>posset, casus ictus non posset.</p>
<p>“Quod si ita est ut dico, et ut ipse aequitatis habitus demonstrat, taliones illae tuae reciprocae argutiores
<span class="br"></span><span class="lineNumber">36</span><span class="br"></span>profecto quam veriores fuerunt. Sed quoniam acerbum quoque esse hoc genus poenae putas, quae, obsecro te, ista acerbitas est, si idem fiat in te quod tute in alio feceris? praesertim cum habeas facultatem paciscendi et non necesse sit pati talionem, nisi eam tu elegeris.
<span class="br"></span><span class="lineNumber">37</span><span class="br"></span>Quod edictum autem praetorum de aestimandis iniuriis probabilius esse existimas,<a class="footnoteLink" href="#note_LCL212_420_1" id="target_note_LCL212_420_1"><sup>1</sup></a> nolo hoc ignores, hanc quoque ipsam talionem ad aestimationem
<span class="br"></span><span class="lineNumber">38</span><span class="br"></span>iudicis redigi necessario solitam. Nam si reus, qui depecisci noluerat, iudici talionem imperanti non parebat, aestimata lite iudex hominem pecuniae damnabat, atque ita, si reo et pactio gravis et acerba talio visa fuerat, severitas legis ad pecuniae multam
<span class="br"></span><span class="lineNumber">39</span><span class="br"></span>redibat.</p>
<p>“Restat, ut ei quod de sectione partitioneque que corporis inmanissimum esse tibi visum est respondeam. Omnibus quidem virtutum generibus

</p></section><notes><section class="footnotes"><ul><li class="note" id="note_LCL212_420_1"><a class="footnoteCrossrefLink" href="#target_note_LCL212_420_1" title="Click to highlight in text"><sup class="lineRef">1</sup>existimas, <span class="italic">Huschke</span>; ex his (iis, <span class="italic">NOX</span>), ω.</a></li><script type="text/javascript">document.getElementById('note_LCL212_420_1').style.display = "none";</script></ul></section></notes></section>