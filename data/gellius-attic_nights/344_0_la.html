<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

inclito spatiaremur, quem Q. Ennius remotiore paulum, sed admodum scito vocabulo “praepetem” appellavit, fasces librorum venalium expositos vidimus.

    Atque ego avide statim pergo ad libros.
<span class="br"></span><span class="lineNumber">2, 3</span><span class="br"></span>Erant autem isti omnes libri Graeci miraculorum fabularumque pleni, res inauditae, incredulae, scriptores veteres non parvae auctoritatis: Aristeas Proconnesius et Isigonus Nicaeensis et Ctesias et
<span class="br"></span><span class="lineNumber">4</span><span class="br"></span>Onesicritus et Philostephanus et Hegesias; ipsa autem volumina ex diutino situ squalebant et habitu
<span class="br"></span><span class="lineNumber">5</span><span class="br"></span>aspectuque taetro erant. Accessi tamen percontatusque pretium sum et, adductus mira atque insperata vilitate, libros plurimos aere pauco emo eosque omnis duabus proximis noctibus cursim transeo; atque in legendo carpsi exinde quaedam et notavi mirabilia et scriptoribus fere nostris intemptata eaque his commentariis aspersi, ut qui eos lectitarit ne rudis omnino et ἀνήκοος inter istiusmodi rerum auditiones reperiatur.</p>
<p><span class="br"></span><span class="lineNumber">6</span><span class="br"></span>Erant igitur in illis libris scripta huiuscemodi: Scythas illos penitissimos, qui sub ipsis septentrionibus aetatem agunt, corporibus hominum vesci eiusque victus alimento vitam ducere et ἀνθρωποφάγους nominari; item esse homines sub eadem regione caeli unum oculum in frontis medio habentes, qui appellantur Arimaspi, qua fuisse facie Cyclopas poetae ferunt; alios item esse homines




</p></section><notes></notes></section>