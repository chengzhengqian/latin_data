<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

occisus est Athenis ab Harmodio et Aristogitone Hipparchus, Pisistrati filius, Hippiae tyranni frater.
<span class="br"></span><span class="lineNumber">8</span><span class="br"></span>Archilochum autem Nepos Cornelius tradit, Tullo Hostilio Romae regnante, iam tunc fuisse poematis clarum et nobilem.</p>
<p><span class="br"></span><span class="lineNumber">9</span><span class="br"></span>Ducentesimo deinde et sexagesimo anno post Romam
conditam, aut non longe amplius, victos esse ab Atheniensibus Persas memoriae traditum est pugnam illam inclutam Marathoniam, Miltiade duce, qui post eam victoriam damnatus a populo Atheniensi in vinculis
<span class="br"></span><span class="lineNumber">10</span><span class="br"></span>publicis mortem obiit. Tum Aeschylus Athenis tragoediarum poeta celebris fuit. Romae autem istis ferme temporibus tribunos et aediles tum primum per seditionem sibi plebes creavit ac non diu post Cn. Marcius Coriolanus exagitatus vexatusque a
<span class="br"></span><span class="lineNumber">11</span><span class="br"></span>tribunis plebi ad Vulscos, qui tum hostes erant, a rep. descivit bellumque populo Romano fecit.</p>
<p><span class="br"></span><span class="lineNumber">12</span><span class="br"></span>Post deinde paucis annis Xerxes rex ab Atheniensibus
et pleraque Graecia, Themistocle duce, navali proelio quod ad Salamina factum est victus fugatusque
<span class="br"></span><span class="lineNumber">13</span><span class="br"></span>est. Inde anno fere quarto, Menenio Agrippa, M. Horatio Pulvillo consulibus, bello Veienti apud fluvium Cremeram Fabii sex et trecenti patricii cum familiis suis universi ab hostibus circumventi perierunt.</p>
</section><notes></notes></section>