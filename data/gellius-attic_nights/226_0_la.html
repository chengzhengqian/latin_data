<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p><span class="br"></span><span class="lineNumber">3</span><span class="br"></span>Sic autem hoc rursum convertunt: Εἰ μὲν καλὴν
ἄξω, οὐχ ἕξω ποινην· εἰ αἰσχράν, οὐχ ἕξω κοινήν·
<span class="br"></span><span class="lineNumber">4</span><span class="br"></span>γαμητέον ἄρα. Sed minime hoc esse videtur στρέφον, quoniam ex altero latere conversum frigidius
<span class="br"></span><span class="lineNumber">5</span><span class="br"></span>est infirmiusque. Nam Bias proposuit non esse ducendam
uxorem propter alterutrum incommodum,
<span class="br"></span><span class="lineNumber">6</span><span class="br"></span>quod necessario patiendum erit ei qui duxerit. Qui convertit autem, non ab eo se defendit incommodo quod adest, sed carere se altero dicit quod non
<span class="br"></span><span class="lineNumber">7</span><span class="br"></span>adest. Satis. est autem tuendae sententiae quam Bias dixit, quod eum qui duxit uxorem pati necesse est ex duobus incommodis alterum, ut aut κοινὴν habeat aut ποινήν.</p>
<p><span class="br"></span><span class="lineNumber">8</span><span class="br"></span>Sed Favorinus noster, cum facta esset forte mentio syllogismi istius quo Bias usus est, cuius prima πρότασις
est, ἤτοι καλὴν ἄξεις ἢ αἰσχράν, non ratum id neque iustum diiunctivum esse ait, quoniam non necessum sit alterum ex duobus quae diiunguntur
<span class="br"></span><span class="lineNumber">9</span><span class="br"></span>verum esse, quod in proloquio diiunctivo necessarium est. Eminentia enim quadam significari formarum
<span class="br"></span><span class="lineNumber">10</span><span class="br"></span>turpes et pulcrae videntur. “Est autem,” inquit,
“tertium quoque inter duo ista quae diiunguntur,
<span class="br"></span><span class="lineNumber">11</span><span class="br"></span>cuius rationem prospectumque Bias non habuit. Inter enim pulcherrimam feminam et deformissimam media forma quaedam est, quae et a nimiae pulcritudinis


</p></section><notes></notes></section>