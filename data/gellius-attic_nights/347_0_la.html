<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

Argis Arescontem, cui nomen Arescusae fuisset,<a class="footnoteLink" href="#note_LCL200_168_1" id="target_note_LCL200_168_1"><sup>1</sup></a> nupsisse etiam, mox barbam et virilitatem provenisse uxoremque duxisse; eiusdem sortis et Zmyrnae puerum a se visum. Ipse in Africa vidi mutatum in marem die nuptiarum L. Cossitium civem Thysdritanum, vivebatque cum proderem haec.”</p>
<p><span class="br"></span><span class="lineNumber">16</span><span class="br"></span>Idem Plinius in eodem libro verba haec scripsit: “Gignuntur homines utriusque sexus, quos ‘herm-aphroditos’ vocamus, olim ‘androgynos’ vocatos et in prodigiis habitos, nunc vero in deliciis.”</p>
<h3><span class="ac">V</span></h3>
<p>Diversae nobilium philosophorum sententiae de genere ac natura voluptatis; verbaque Hieroclis philosophi quibus decreta Epicuri insectatus est.</p>
<p>
<span class="sc">De</span> voluptate veteres philosophi diversas sententias
<span class="br"></span><span class="lineNumber">1, 2</span><span class="br"></span>dixerunt. Epicurus voluptatem summum bonum esse ponit, eam tamen ita definit: σαρκὸς εὐσταθὲς
<span class="br"></span><span class="lineNumber">3</span><span class="br"></span>κατάστημα. Antisthenes Socraticus summum malum dicit; eius namque hoc verbum est: μανείην μᾶλλον
<span class="br"></span><span class="lineNumber">4</span><span class="br"></span>ἢ ἡσθείην. Speusippus vetusque omnis Academia voluptatem et dolorem duo mala esse dicunt opposita inter sese, bonum tamen esse quod utriusque medium
<span class="br"></span><span class="lineNumber">5</span><span class="br"></span>foret. Zeno censuit voluptatem esse indifferens, id est neutrum, neque bonum neque malum, quod ipse




</p></section><notes><section class="footnotes"><ul><li class="note" id="note_LCL200_168_1"><a class="footnoteCrossrefLink" href="#target_note_LCL200_168_1" title="Click to highlight in text"><sup class="lineRef">1</sup>fuisse, <span class="italic">Plin.</span></a></li><script type="text/javascript">document.getElementById('note_LCL200_168_1').style.display = "none";</script></ul></section></notes></section>