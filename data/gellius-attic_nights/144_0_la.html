<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

adductus filo atque facetia sermonis Plauto congruentis easque iam nominibus aliorum occupatas Plauto vindicavit, sicuti istam quam nuperrime legebamus,
<span class="br"></span><span class="lineNumber">4</span><span class="br"></span>cui est nomen <span class="italic">Boeotia</span>. Nam cum in illis una et viginti non sit et esse Aquili dicatur, nihil tamen Varro dubitavit quin Plauti foret, neque alius quisquam non infrequens Plauti lector dubitaverit, si vel hos solos ex ea fabula versus cognoverit, qui quoniam sunt, ut de illius Plauti more dicam, Plautinissimi, propterea et meminimus eos et
<span class="br"></span><span class="lineNumber">5</span><span class="br"></span>ascripsimus. Parasitus ibi esuriens haec dicit:</p>
<blockquote><p><span class="line indent1">Ut illúm di perdant, prímus qui horas répperit,</span><span class="linebreak"></span>
<span class="line indent1">Quique ádeo primus státuit hic solárium,</span><span class="linebreak"></span>
<span class="line indent1">Qui míhi comminuit mísero articulatím diem.</span><span class="linebreak"></span>
<span class="line indent1">Nam unúm<a class="footnoteLink" href="#note_LCL195_246_1" id="target_note_LCL195_246_1"><sup>1</sup></a> me puero vénter erat solárium</span><span class="linebreak"></span>
<span class="line indent1">Multo ómnium istorum óptimum et veríssimum;</span><span class="linebreak"></span>
<span class="line indent1">Ubivís monebat ésse, nisi quom níl erat.</span><span class="linebreak"></span>
<span class="line indent1">Nunc étiam quod est non éstur, nisi solí libet;</span><span class="linebreak"></span>
<span class="line indent1">Itaque ádeo iam oppletum óppidum est soláriis,</span><span class="linebreak"></span>
<span class="line indent1">Maiór pars populi iam<a class="footnoteLink" href="#note_LCL195_246_2" id="target_note_LCL195_246_2"><sup>2</sup></a> áridi reptánt fame.</span><span class="linebreak"></span></p></blockquote>
<p><span class="br"></span><span class="lineNumber">6</span><span class="br"></span>Favorinus quoque noster, cum <span class="italic">Nervulariam</span> Plauti legerem, quae inter incertas habita est, et audisset ex ea comoedia versum hunc:</p>
<blockquote><p><span class="line indent1">Scrattáe, scrupipedae, stríttivillae sórdidae,</span><span class="linebreak"></span></p></blockquote>
</section><notes><section class="footnotes"><ul><li class="note" id="note_LCL195_246_1"><a class="footnoteCrossrefLink" href="#target_note_LCL195_246_1" title="Click to highlight in text"><sup class="lineRef">1</sup>unum, <span class="italic">added by Hertz</span>.</a></li><script type="text/javascript">document.getElementById('note_LCL195_246_1').style.display = "none";</script><li class="note" id="note_LCL195_246_2"><a class="footnoteCrossrefLink" href="#target_note_LCL195_246_2" title="Click to highlight in text"><sup class="lineRef">2</sup>iam, <span class="italic">added by Hertz</span>; ut aridi reptent, <span class="italic">Ritschl</span>.</a></li><script type="text/javascript">document.getElementById('note_LCL195_246_2').style.display = "none";</script></ul></section></notes></section>