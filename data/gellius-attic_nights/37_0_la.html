<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

oblitterari easdemque ipsas neque omnibus neque naturae vitio, set quorundam maritorum
<span class="br"></span><span class="lineNumber">4</span><span class="br"></span>culpa et iniustitia evenire. Titus autem Castricius recte atque condigne Metellum esse locutum existimabat. “Aliter,” inquit, “censor loqui debet, aliter rhetor. Rhetori concessum est, sententiis uti falsis, audacibus, versutis, subdolis, captiosis, si veri modo similes sint et possint movendos hominum animos qualicumque astu inrepere.” Praeterea turpe esse ait rhetori, si quid in mala causa destitutum atque
<span class="br"></span><span class="lineNumber">5</span><span class="br"></span>inpropugnatum relinquat. “Sed enim Metellum,” inquit, “sanctum virum, illa gravitate et fide praeditum cum tanta honorum atque vitae dignitate aput populum Romanum loquentem, nihil decuit aliud dicere quam quod verum esse sibi atque omnibus videbatur, praesertim cum super ea re diceret quae cotidiana intellegentia et communi
<span class="br"></span><span class="lineNumber">6</span><span class="br"></span>pervolgatoque vitae usu comprenderetur. De molestia
igitur cunctis hominibus notissima confessus, fidem sedulitatis<a class="footnoteLink" href="#note_LCL195_32_1" id="target_note_LCL195_32_1"><sup>1</sup></a> veritatisque commeritus, tum denique facile et procliviter, quod fuit rerum omnium validissimum atque verissimum, persuasit civitatem salvam esse sine matrimoniorum frequentia non posse.”</p>
<p><span class="br"></span><span class="lineNumber">7</span><span class="br"></span>Hoc quoque aliut ex eadem oratione Q. Metelli dignum esse existimavimus adsidua lectione non hercle minus quam quae a gravissimis philosophis

</p></section><notes><section class="footnotes"><ul><li class="note" id="note_LCL195_32_1"><a class="footnoteCrossrefLink" href="#target_note_LCL195_32_1" title="Click to highlight in text"><sup class="lineRef">1</sup><span class="italic">Damsté compares</span> Cic. <span class="italic">Cluent.</span> 58, quamquam <span class="italic">sedulo</span> faciebat, <span class="italic">praevaricari</span> (videbatur).</a></li><script type="text/javascript">document.getElementById('note_LCL195_32_1').style.display = "none";</script></ul></section></notes></section>