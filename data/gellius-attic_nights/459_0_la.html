<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="br"></span><span class="lineNumber">5</span><span class="br"></span>quoque, ut opinor in <span class="italic">Protesilaodamia,</span> “claustritumum” dixit qui claustris ianuae praeesset, eadem scilicet figura qua “aeditumum” dici videbat qui aedibus
<span class="br"></span><span class="lineNumber">6</span><span class="br"></span>praeest. In <span class="italic">IV in</span><a class="footnoteLink" href="#note_LCL200_392_1" id="target_note_LCL200_392_1"><sup>1</sup></a> <span class="italic">Verrem</span> M. Tullii in exemplaribus fidelissimis ita inveni scriptum: “Aeditumi custodesque mature sentiunt,” in libris autem hoc vulgariis
<span class="br"></span><span class="lineNumber">7</span><span class="br"></span>“aeditui” scriptum est. Pomponi fabula Atellania est quae ita scripta est: <span class="italic">Aeditumus.</span> In qua hic versus est:</p>
<blockquote><p><span class="line indent1">Quí postquam tibi appáreo atque aedítumor in</span><span class="linebreak"></span>
<span class="line indent16">templó tuo.</span><span class="linebreak"></span></p></blockquote>
<p class="noindent"><span class="br"></span><span class="lineNumber">8</span><span class="br"></span>Titus autem Lucretius in carmine suo pro “aedituis” “aedituentes” appellat.</p>
<h3><span class="ac">XI</span></h3>
<p>Errare istos qui spe et fiducia latendi peccent, cum latebra peccati perpetua nulla sit; et super ea re Peregrini philosophi sermo et Sophocli poetae sententia.</p>
<p><span class="br"></span><span class="lineNumber">1</span><span class="br"></span><span class="sc">Philosophum</span> nomine Peregrinum, cui postea cognomentum Proteus factum est, virum gravem atque constantem, vidimus, cum Athenis essemus, deversantem in quodam tugurio extra urbem. Cumque ad eum frequenter ventitaremus, multa hercle dicere eum utiliter et honeste audivimus. In quibus id fuit, quod praecipuum auditu meminimus:</p>
<p><span class="br"></span><span class="lineNumber">2</span><span class="br"></span>Virum quidem sapientem non peccaturum esse dicebat, etiamsi peccasse eum dii atque homines






</p></section><notes><section class="footnotes"><ul><li class="note" id="note_LCL200_392_1"><a class="footnoteCrossrefLink" href="#target_note_LCL200_392_1" title="Click to highlight in text"><sup class="lineRef">1</sup>IV in, <span class="italic">added by Vogel.</span></a></li><script type="text/javascript">document.getElementById('note_LCL200_392_1').style.display = "none";</script></ul></section></notes></section>