<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

igitur sententia optima atque tutissima visa est, quaedam esse parendum, quaedam non obsequendum.
<span class="br"></span><span class="lineNumber">13</span><span class="br"></span>Sed ea tamen, quae obsequi non oportet, leniter et verecunde ac sine detestatione nimia sineque obprobratione
acerba reprehensionis declinanda sensim et relinquenda esse dicunt quam respuenda.</p>
<p><span class="br"></span><span class="lineNumber">14</span><span class="br"></span>Conclusio vero illa qua colligitur, sicuti supra dictum est, nihil patri parendum, inperfecta est
<span class="br"></span><span class="lineNumber">15</span><span class="br"></span>refutarique ac dilui sic potest: Omnia, quae in rebus humanis fiunt, ita ut docti censuerunt, aut honesta
<span class="br"></span><span class="lineNumber">16</span><span class="br"></span>sunt aut turpia. Quae sua vi recta aut honesta sunt, ut fidem colere, patriam defendere, ut amicos diligere, ea fieri oportet, sive imperet pater sive non
<span class="br"></span><span class="lineNumber">17</span><span class="br"></span>imperet; sed quae his contraria quaeque turpia,
<span class="br"></span><span class="lineNumber">18</span><span class="br"></span>omnino iniqua sunt, ea ne si imperet quidem. Quae vero in medio sunt et a Graecis tum μέσα, tum
ἀδιάφορα appellantur, ut in militiam ire, rus colere, honores capessere, causas defendere, uxorem ducere, ut iussum proficisci, ut accersitum venire, quoniam et haec et his similia per sese ipsa neque honesta sunt neque turpia, sed proinde ut a nobis aguntur, ita ipsis actionibus aut probanda fiunt aut reprehendenda: propterea in eiusmodi omnium rerum generibus patri parendum esse censent, veluti si uxorem ducere imperet
<span class="br"></span><span class="lineNumber">19</span><span class="br"></span>aut causas pro reis dicere. Quod enim utrumque
in genere ipso per sese neque honestum neque turpe est, idcirco, si pater iubeat, obsequendum est.
<span class="br"></span><span class="lineNumber">20</span><span class="br"></span>Sed enim si imperet uxorem ducere infamem, propudiosam,
</p></section><notes></notes></section>