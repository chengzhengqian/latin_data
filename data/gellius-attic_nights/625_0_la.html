<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

suos “municipes” esse dicat, quod est a ratione et
<span class="br"></span><span class="lineNumber">3</span><span class="br"></span>a veritate longe aversum? Sic adeo et “municipia” quid et quo iure sint quantumque a “colonia” differant ignoramus, existimamusque meliore condicione
esse “colonias” quam “municipia.”</p>
<p><span class="br"></span><span class="lineNumber">4</span><span class="br"></span>De cuius opinationis tam promiscae erroribus divus Hadrianus in oratione, quam <span class="italic">De Italicensibus</span>, unde ipse ortus fuit, in senatu habuit, peritissime disseruit mirarique se ostendit quod et ipsi Italicenses
et quaedam item alia municipia antiqua, in quibus Uticenses nominat, cum suis moribus legibusque
uti possent, in ius coloniarum mutari gestiverint.
<span class="br"></span><span class="lineNumber">5</span><span class="br"></span>Praenestinos autem refert maximo opere a Tiberio imperatore petisse orasseque ut ex colonia in municipii statum redigerentur, idque illis Tiberium pro ferenda gratia tribuisse, quod in eorum finibus sub ipso oppido ex capitali morbo revaluisset.</p>
<p><span class="br"></span><span class="lineNumber">6</span><span class="br"></span>“Municipes” ergo sunt cives Romani ex municipiis, legibus suis et suo iure utentes, muneris tantum cum populo Romano honorari participes, a quo munere capessendo appellati videntur, nullis aliis necessitatibus neque ulla populi Romani lege adstricti,
nisi in quam populus eorum fundus factus
<span class="br"></span><span class="lineNumber">7</span><span class="br"></span>est. Primos autem municipes sine suffragii iure Caerites esse factos accepimus concessumque illis ut civitatis Romanae honorem quidem caperent, sed negotiis tamen atque oneribus vacarent, pro sacris




</p></section><notes></notes></section>