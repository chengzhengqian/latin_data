<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p><span class="br"></span><span class="lineNumber">10</span><span class="br"></span>Praeterea in <span class="italic">Anna Peranna</span> “gubernium” pro “gubernatore” et “planum” pro “sycophanta” et “nanum” pro “pumilione” dicit; quamquam “planum” pro “sycophanta” M. quoque Cicero in oratione scriptum reliquit, quam <span class="italic">Pro Cluentio</span> dixit.
<span class="br"></span><span class="lineNumber">11</span><span class="br"></span>Atque item, in mimo qui <span class="italic">Saturnalia</span> inscriptus est, “botulum” pro “farcimine” appellat et “hominem
<span class="br"></span><span class="lineNumber">12</span><span class="br"></span>levennam” pro “levi.” Item in <span class="italic">Necyomantia</span> “cocionem” pervulgate dicit, quem veteres “arillatorem” dixerunt. Verba Laberi haec sunt:</p>
<blockquote><p>
<span class="line indent1">Duás uxores? hércle hoc plus negóti est, inquit</span><span class="linebreak"></span>
<span class="line indent2">cócio;</span><span class="linebreak"></span>
<span class="line indent1">Séx aediles víderat.</span><span class="linebreak"></span></p></blockquote>
<p><span class="br"></span><span class="lineNumber">13</span><span class="br"></span>Sed enim, in mimo quem inscripsit <span class="italic">Alexandream,</span> eodem quidem quo vulgus, sed probe Latineque usus est Graeco vocabulo; “emplastrum” enim dixit οὐθετέρως, non genere feminino, ut isti novicii semidocti.
<span class="br"></span><span class="lineNumber">14</span><span class="br"></span>Verba ex eo mimo adposui:</p>
<blockquote><p>
<span class="line indent1">Quíd est ius iurandum? émplastrum aeris álieni.</span><span class="linebreak"></span></p></blockquote>
<h3><span class="ac">VIII</span></h3>
<h3>Quid significet et quid a nostris appellatum sit quod “axioma” dialectici dicunt; et quaedam alia quae prima in disciplina dialectica traduntur.</h3>
<p><span class="br"></span><span class="lineNumber">1</span><span class="br"></span><span class="sc">Cum</span> in disciplinas dialecticas induci atque imbui vellemus, necessus fuit adire atque cognoscere quas
<span class="br"></span><span class="lineNumber">2</span><span class="br"></span>vocant dialectici εἰσαγωγάς. Tum, quia in primo








</p></section><notes></notes></section>