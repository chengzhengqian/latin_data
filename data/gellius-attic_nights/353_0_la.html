<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><blockquote><p>
<span class="br"></span><span class="lineNumber">13</span><span class="br"></span>
<span class="line indent1">Qualis in Eurotae ripis aut per iuga Cynthi</span><span class="linebreak"></span>
<span class="line indent1">Exercet Diana choros, quam mille secutae</span><span class="linebreak"></span>
<span class="line indent1">Hinc atque hinc glomerantur Oriades. Illa</span><span class="linebreak"></span>
<span class="line indent2">pharetram</span><span class="linebreak"></span>
<span class="line indent1">Fert humero gradiensque deas supereminet omnis.</span><span class="linebreak"></span>
<span class="line indent1">Latonae tacitum pertemptant gaudia pectus.</span><span class="linebreak"></span></p></blockquote>
<p class="noindent"><span class="br"></span><span class="lineNumber">14</span><span class="br"></span>Primum omnium id visum esse dicebant Probo, quod aput Homerum quidem virgo Nausicaa, ludibunda inter familiares puellas in locis solis, recte atque commode confertur cum Diana venante in iugis montium inter agrestes deas, nequaquam autem conveniens Vergilium fecisse, quoniam Dido in urbe media ingrediens inter Tyrios principes cultu atque incessu serio, “instans operi,z” sicut ipse ait, “regnisque futuris,” nihil eius similitudinis capere possit, quae
<span class="br"></span><span class="lineNumber">15</span><span class="br"></span>lusibus atque venatibus Dianae congruat; tum postea, quod Homerus studia atque oblectamenta in venando Dianae honeste aperteque dicit, Vergilius autem, cum de venatu deae nihil dixisset, pharetram tantum facit eam ferre in humero, tamquam sit onus et sarcina; atque illud impense Probum esse demiratum
in Vergilio dicebant, quod Homerica quidem Λητώ gaudium gaudeat genuinum et intimum atque in ipso penetrali cordis et animae vigens, siquidem non aliud est: γέγηθε δέ τε φρένα Λητώ, ipse autem, imitari ea volens, gaudia fecerit pigra et levia et cunctantia et quasi in summo pectore supernantia:
<span class="br"></span><span class="lineNumber">16</span><span class="br"></span>nescire enim sese, quid significaret aliud “pertemptant”;



</p></section><notes></notes></section>