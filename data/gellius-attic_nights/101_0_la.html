<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>capite obvoluto stitisses?” Recte quidem ille “stitisses” scripsit; sed falsa et audaci emendatione
editores<a class="footnoteLink" href="#note_LCL195_160_1" id="target_note_LCL195_160_1"><sup>1</sup></a> “e” scripto per<a class="footnoteLink" href="#note_LCL195_160_2" id="target_note_LCL195_160_2"><sup>2</sup></a> libros “stetisses” fecerunt, tamquam “stitisses” vanum et nihili verbum
<span class="br"></span><span class="lineNumber">3</span><span class="br"></span>esset. Quin potius ipsi nequam et nihili sunt, qui ignorant “stitisses” dictum a Catone, quoniam
“sisteretur” vadimonium, non “staretur.”</p>
<h3><span class="ac">XV</span></h3>
<p>Quod antiquitus aetati senectae potissimum habiti sint ampli honores; et cur postea ad maritos et ad patres idem isti honores delati sint; atque ibi de capite quaedam legis Iuliae septimo.</p>
<p><span class="br"></span><span class="lineNumber">1</span><span class="br"></span><span class="sc">Apud</span> antiquissimos Romanorum neque generi neque
pecuniae praestantior honos tribui quam aetati solitus, maioresque natu a minoribus colebantur ad deum prope et parentum vicem atque omni in loco inque omni specie honoris priores potioresque habiti.
<span class="br"></span><span class="lineNumber">2</span><span class="br"></span>A convivio quoque, ut scriptum in antiquitatibus est, seniores a iunioribus domum deducebantur, eumque morem accepisse Romanos a Lacedaemoniis traditum est, apud quos Lycurgi legibus maior omnium rerum
honos aetati maiori habebatur.</p>
<p><span class="br"></span><span class="lineNumber">3</span><span class="br"></span>Sed postquam suboles civitati necessaria visa est et ad prolem populi frequentandam praemiis atque invitamentis usus fuit, tum antelati quibusdam in rebus
qui uxorem quique liberos haberent senioribus


</p></section><notes><section class="footnotes"><ul><li class="note" id="note_LCL195_160_1"><a class="footnoteCrossrefLink" href="#target_note_LCL195_160_1" title="Click to highlight in text"><sup class="lineRef">1</sup>audaci emendatione editores, <span class="italic">H. J. Müller;</span> falsa et audax . . . emendatores, <span class="italic">MSS.</span></a></li><script type="text/javascript">document.getElementById('note_LCL195_160_1').style.display = "none";</script><li class="note" id="note_LCL195_160_2"><a class="footnoteCrossrefLink" href="#target_note_LCL195_160_2" title="Click to highlight in text"><sup class="lineRef">2</sup>et per, <span class="italic">MSS.</span></a></li><script type="text/javascript">document.getElementById('note_LCL195_160_2').style.display = "none";</script></ul></section></notes></section>