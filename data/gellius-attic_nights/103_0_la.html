<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<q>
<span class="line indent1">Quem tibi longaevo serum Lavinia coniunx</span><span class="linebreak"></span>
<span class="line indent1">Educet silvis regem regumque parentem,</span><span class="linebreak"></span>
<span class="line indent1">Unde genus Longa nostrum dominabitur Alba,</span><span class="linebreak"></span>
</q></p>
<p><span class="br"></span><span class="lineNumber">2</span><span class="br"></span>Videbantur haec nequaquam convenire:</p>
<blockquote><p>
<span class="line indent11">tua postuma proles,</span><span class="linebreak"></span>
</p></blockquote>
<p class="noindent">et:</p>
<blockquote><p>
<span class="line indent1">Quem tibi longaevo serum Lavinia coniunx</span><span class="linebreak"></span>
<span class="line indent1">Educet silvis.</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">3</span><span class="br"></span>Nam si hic Silvius, ita ut in omnium ferme annalium
monumentis scriptum est, post mortem Aeneae<a class="footnoteLink" href="#note_LCL195_164_1" id="target_note_LCL195_164_1"><sup>1</sup></a> natus est ob eamque causam praenomen ei Postumo fuit, qua ratione subiectum est:</p>
<blockquote><p>
<span class="line indent1">Quem tibi longaevo serum Lavinia coniunx</span><span class="linebreak"></span>
<span class="line indent1">Educet silvis?</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">4</span><span class="br"></span>Haec enim verba significare videri possunt, Aenea vivo ac iam sene, natum ei Silvium et educatum.
<span class="br"></span><span class="lineNumber">5</span><span class="br"></span>Itaque hanc sententiam esse verborum istorum Caesellius opinatus in <span class="italic">Commentario Lectionum Antiquarum:</span>
“Postuma,” inquit, “proles non eum significat qui patre mortuo, sed qui postremo loco natus est, sicuti Silvius, qui Aenea iam sene tardo

    seroque partu est editus.” Sed huius historiae
<span class="br"></span><span class="lineNumber">6, 7</span><span class="br"></span>auctorem idoneum nullum nominat; Silvium autem post Aeneae mortem, sicuti diximus, natum esse multi tradiderunt.</p>
<p><span class="br"></span><span class="lineNumber">8</span><span class="br"></span>Idcirco Apollinaris Sulpicius, inter cetera in quis Caesellium reprehendit, hoc quoque eius quasi

</p></section><notes><section class="footnotes"><ul><li class="note" id="note_LCL195_164_1"><a class="footnoteCrossrefLink" href="#target_note_LCL195_164_1" title="Click to highlight in text"><sup class="lineRef">1</sup>Aeneae, <span class="italic">added by Hertz.</span></a></li><script type="text/javascript">document.getElementById('note_LCL195_164_1').style.display = "none";</script></ul></section></notes></section>