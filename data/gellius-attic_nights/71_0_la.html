<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

libro quoque <span class="italic">De Republica</span> secundo id ipsum verbum Cicero ponit non temere transeundum. Verba ex eo libro haec sunt: “Non gravarer, Laeli, nisi et hos velle putarem et ipse cuperem te quoque aliquam partem huius nostri sermonis attingere, praesertim cum heri ipse dixeris te nobis etiam superfuturum. Verum id quidem fieri non potest; ne desis omnes te rogamus.”</p>
<p><span class="br"></span><span class="lineNumber">9</span><span class="br"></span>Exquisite igitur et comperte Iulius Paulus dicebat,
homo in nostra memoria doctissimus, “superesse” 
non simplici ratione dici tam Latine quam Graece; Graecos enim περισσὸν in utramque partem ponere, vel quod supervacaneum esset ac non
<span class="br"></span><span class="lineNumber">10</span><span class="br"></span>necessarium, vel quod abundans nimis et afluens et exuberans<a class="footnoteLink" href="#note_LCL195_100_1" id="target_note_LCL195_100_1"><sup>1</sup></a>; sic nostros quoque veteres “superesse” 
alias dixisse pro superfluenti et vacivo neque admodum
necessario, ita ut supra posuimus Varronem dicere, alias ita ut Cicero dixit, pro eo quod copia quidem et facultate ceteris anteiret, super modum tamen et largius prolixiusque flueret quam esset
<span class="br"></span><span class="lineNumber">11</span><span class="br"></span>satis. Qui dicit ergo “superesse se” ei quem defendit,
nihil istorum vult dicere sed nescio quid
<span class="br"></span><span class="lineNumber">12</span><span class="br"></span>aliud indictum inscitumque dicit ac ne Vergilii quidem poterit auctoritate uti, qui in <span class="italic">Georgicis</span> ita scripsit</p>
<p>Primus ego in patriam mecum, modo vita
supersit . . .




</p></section><notes><section class="footnotes"><ul><li class="note" id="note_LCL195_100_1"><a class="footnoteCrossrefLink" href="#target_note_LCL195_100_1" title="Click to highlight in text"><sup class="lineRef">1</sup>exuperans, ω; <span class="italic">corr. by Hertz.</span></a></li><script type="text/javascript">document.getElementById('note_LCL195_100_1').style.display = "none";</script></ul></section></notes></section>