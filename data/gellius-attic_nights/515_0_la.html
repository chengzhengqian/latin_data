<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p class="noindent"><span class="br"></span><span class="lineNumber">3</span><span class="br"></span>Sed illi Homerico non sane re parem neque similem fecit; esse enim videtur Homeri simplicior et sincerior, Vergilii autem νεωτερικώτερος et quodam quasi ferumine inmisso fucatior:</p>
<blockquote><p><span class="line indent1">Ταῦρον δ᾿ Ἀλφειῷ, ταῦρον δὲ Ποσειδάωνι.</span><span class="linebreak"></span>
<span class="line indent1">Taurum Neptuno, taurum tibi, pulcher Apollo.</span><span class="linebreak"></span></p></blockquote>
<h3><span class="ac">XXVIII</span></h3>
<p>De sententia Panaetii philosophi, quam scripsit in libro <span class="italic">De Officiis</span> secundo, qua hortatur ut homines ad cavendas iniurias in omni loco intenti paratique sint.</p>
<p><span class="br"></span><span class="lineNumber">1</span><span class="br"></span><span class="sc">Legebatur</span> Panaetii philosophi liber <span class="italic">De Officiis</span> secundus ex tribus illis inclitis libris, quos M. Tullius magno cum studio maximoque opere aemulatus
<span class="br"></span><span class="lineNumber">2</span><span class="br"></span>est. Ibi scriptum est, cum multa alia ad bonam frugem ducentia, tum vel maxime quod esse haerereque
<span class="br"></span><span class="lineNumber">3</span><span class="br"></span>in animo debet. Id autem est ad hanc fere sententiam: “Vita,” inquit, “hominum qui aetatem in medio rerum agunt ac sibi suisque esse usui volunt, negotia periculaque ex improviso adsidua et prope cotidiana fert. Ad ea cavenda atque declinanda perinde esse oportet animo prompto semper atque intento, ut sunt athletarum, qui
<span class="br"></span><span class="lineNumber">4</span><span class="br"></span>‘pancratiastae’ vocantur. Nam sicut illi ad certandum vocati proiectis alte brachiis consistunt caputque et os suum manibus oppositis quasi vallo praemuniunt, membraque eorum omnia, priusquam pugna mota est, aut ad vitandos ictus cauta sunt




</p></section><notes></notes></section>