<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

e militibus, qui in iure apud eum stabant, interrogavit
quispiam ex more in quem diem locumque
<span class="br"></span><span class="lineNumber">10</span><span class="br"></span>vadimonium promitti iuberet; et Scipio, manum ad ipsam oppidi quod obsidebatur arcem protendens, “Perendie,” inquit, “sese sistant illo in loco.” 
<span class="br"></span><span class="lineNumber">11</span><span class="br"></span>Atque ita factum; die tertio, in quem vadari iusserat, oppidum captum est eodemque eo<a class="footnoteLink" href="#note_LCL200_6_1" id="target_note_LCL200_6_1"><sup>1</sup></a> die in arce eius oppidi ius dixit.</p>
<h3><span class="ac">II</span></h3>
<p>De Caeselli Vindicis pudendo errore, quem offendimus in libris eius quos inscripsit <span class="italic">Lectionum Antiquarum</span>.</p>
<p><span class="br"></span><span class="lineNumber">1</span><span class="br"></span><span class="sc">Turpe</span> erratum offendimus in illis celebratissimis commentariis <span class="italic">Lectionum Antiquarum</span> Caeselli Vindicis,
hominis hercle pleraque haut indiligentis.
<span class="br"></span><span class="lineNumber">2</span><span class="br"></span>Quod erratum multos fugit, quamquam multa in Caesellio reprehendendo etiam per calumnias rimarentur.
<span class="br"></span><span class="lineNumber">3</span><span class="br"></span>Scripsit autem Caesellius Q. Ennium in XIII. <span class="italic">Annali</span> “cor” dixisse genere masculino.</p>
<p><span class="br"></span><span class="lineNumber">4</span><span class="br"></span>Verba Caeselli subiecta sunt: “Masculino genere, ut multa alia, enuntiavit Ennius. Nam in XIII.
<span class="br"></span><span class="lineNumber">5</span><span class="br"></span><span class="italic">Annali</span> ‘quem cor’ dixit.” Ascripsit deinde versus Ennii duo:</p>
<blockquote><p><span class="line indent1">Hannibal audaci dum pectore de me hortatur</span><span class="linebreak"></span>
<span class="line indent1">Ne bellum faciam, quem credidit esse meum cor?</span><span class="linebreak"></span></p></blockquote>
</section><notes><section class="footnotes"><ul><li class="note" id="note_LCL200_6_1"><a class="footnoteCrossrefLink" href="#target_note_LCL200_6_1" title="Click to highlight in text"><sup class="lineRef">1</sup>eo <span class="italic">omitted by RV</span>.</a></li><script type="text/javascript">document.getElementById('note_LCL200_6_1').style.display = "none";</script></ul></section></notes></section>