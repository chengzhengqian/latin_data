<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

pavidum et expallidum,<a class="footnoteLink" href="#note_LCL212_350_1" id="target_note_LCL212_350_1"><sup>1</sup></a> ploratus quidem nullos, sicuti ceteri omnes, nec ullas huiusmodi voces cientem, sed coloris et voltus turbatione non multum a ceteris
<span class="br"></span><span class="lineNumber">7</span><span class="br"></span>differentem. At ubi caelum enituit et deferbuit mare et ardor ille periculi deflagravit, accedit ad Stoicum Graecus quispiam dives ex Asia, magno, ut videbamus, cultu paratuque rerum et familiae, atque ipse erat multis corporis animique deliciis
<span class="br"></span><span class="lineNumber">8</span><span class="br"></span>affluens. Is quasi inludens: “Quid hoc,” inquit,
“est, o philosophe, quod, cum in periculis essemus, timuisti tu et palluisti? Ego neque timui neque
<span class="br"></span><span class="lineNumber">9</span><span class="br"></span>pallui.” Et philosophus aliquantum cunctatus an respondere ei conveniret, “Si quid ego,” inquit. “in tanta violentia tempestatum videor paulum pavefactus,
<span class="br"></span><span class="lineNumber">10</span><span class="br"></span>non tu istius rei ratione audienda dignus es. Set tibi sane Aristippus,<a class="footnoteLink" href="#note_LCL212_350_2" id="target_note_LCL212_350_2"><sup>2</sup></a> ille Socratis discipulus, pro me responderit, qui in simili<a class="footnoteLink" href="#note_LCL212_350_3" id="target_note_LCL212_350_3"><sup>3</sup></a> tempore a simillimo tui homine interrogatus quare philosophus timeret, cum ille contra nihil metueret, non eandem esse causam sibi atque illi respondit, quoniam is quidem esset non magnopere sollicitus pro anima nequissimi nebulonis, ipsum autem pro Aristippi anima timere.”</p>
<p><span class="br"></span><span class="lineNumber">11</span><span class="br"></span>His tunc verbis Stoicus divitem illum Asiaticum a sese molitus est. Sed postea, <span class="br"></span><span class="lineNumber">12</span><span class="br"></span>cum Brundisium adventaremus malaciaque esset venti ac maris, percontatus
eum sum quaenam illa ratio esset pavoris sui, quam dicere ei supersedisset a quo fuerat non satis
<span class="br"></span><span class="lineNumber">13</span><span class="br"></span>digne compellatus? Atque ille mihi placide et



</p></section><notes><section class="footnotes"><ul><li class="note" id="note_LCL212_350_1"><a class="footnoteCrossrefLink" href="#target_note_LCL212_350_1" title="Click to highlight in text"><sup class="lineRef">1</sup>expallidum, <span class="italic">Hosius;</span> extrilidum, ω; exterritum, <span class="italic">J. F. Gronov;</span> exalbidum, <span class="italic">Skutsch;</span> extimidum, <span class="italic">Georges.</span></a></li><script type="text/javascript">document.getElementById('note_LCL212_350_1').style.display = "none";</script><li class="note" id="note_LCL212_350_2"><a class="footnoteCrossrefLink" href="#target_note_LCL212_350_2" title="Click to highlight in text"><sup class="lineRef">2</sup>Aristippius, <span class="italic">J Gronov;</span> Aristippus, ω; <span class="italic">Hertz placed a lacuna after</span> ille, <span class="italic">suggesting</span> egregius Socratis ille <span class="italic">to fill it.</span></a></li><script type="text/javascript">document.getElementById('note_LCL212_350_2').style.display = "none";</script><li class="note" id="note_LCL212_350_3"><a class="footnoteCrossrefLink" href="#target_note_LCL212_350_3" title="Click to highlight in text"><sup class="lineRef">3</sup>qui cum in simili, ω; qui (in) consimili, suggested by <span class="italic">Hosius.</span></a></li><script type="text/javascript">document.getElementById('note_LCL212_350_3').style.display = "none";</script></ul></section></notes></section>