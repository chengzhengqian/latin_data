<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="br"></span><span class="lineNumber">13</span><span class="br"></span>dum salus paritur. Sicut hercle,” inquit, “dum virtus hominibus per consilium naturae gignitur, vitia ibidem per adfinitatem contraria<a class="footnoteLink" href="#note_LCL200_94_1" id="target_note_LCL200_94_1"><sup>1</sup></a> nata sunt.”</p>
<h3><span class="ac">II</span></h3>
<p>Quo itidem modo et vim necessitatemque fati constituerit et esse tamen in nobis consilii iudiciique nostri arbitrium confirmaverit.</p>
<p><span class="br"></span><span class="lineNumber">1</span><span class="br"></span><span class="sc">Fatum,</span> quod εἱμαρμένην Graeci vocant, ad hanc ferme sententiam Chrysippus, Stoicae princeps philosophiae, definit: “Fatum est,” inquit, “sempiterna quaedam et indeclinabilis series rerum et catena, volvens semetipsa sese et inplicans per aeternos
<span class="br"></span><span class="lineNumber">2</span><span class="br"></span>consequentiae ordines, ex quibus apta nexaque est.” Ipsa autem verba Chrysippi, quantum valui memoria, ascripsi, ut, si cui meum istud interpretamentum videbitur esse obscurius, ad ipsius verba animadvertat.
<span class="br"></span><span class="lineNumber">3</span><span class="br"></span>In libro enim Περὶ Προνοίας quarto εἱμαρμένην esse dicit φυσικήν τινα σύνταξιν τῶν ὅλων ἐξ
ἀϊδίου τῶν ἑτέρων τοῖς ἑτέροις ἐπακολουθούντων καὶ μεταπολουμένων
ἀπαραβάτου οὔσης τῆς τοιαύτης ἐπιπλοκῆς.</p>
<p>

    Aliarum autem opinionum disciplinarumque auctores
<span class="br"></span><span class="lineNumber">4, 5</span><span class="br"></span>huic definitioni ita obstrepunt: “Si Chrysippus,” inquiunt, “fato putat omnia moveri et regi nec declinari transcendique posse agmina fati et volumina, peccata quoque hominum et delicta non suscensenda neque inducenda sunt ipsis voluntatibusque



</p></section><notes><section class="footnotes"><ul><li class="note" id="note_LCL200_94_1"><a class="footnoteCrossrefLink" href="#target_note_LCL200_94_1" title="Click to highlight in text"><sup class="lineRef">1</sup>contraria, <span class="italic">Skutsch;</span> contrariam, <span class="italic">MSS.</span></a></li><script type="text/javascript">document.getElementById('note_LCL200_94_1').style.display = "none";</script></ul></section></notes></section>