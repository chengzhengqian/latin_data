<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">III</span></h3>
<p>Qua ratione verbis quibusdam vocabulisque veteres immiserint <span class="italic">h</span> litterae spiritum.</p>
<p><span class="br"></span><span class="lineNumber">1</span><span class="br"></span>H <span class="sc">litteram,</span> sive illam spiritum magis quam litteram
dici oportet, inserebant eam veteres nostri plerisque vocibus verborum firmandis roborandisque, ut sonus earum esset viridior vegetiorque; atque id videntur fecisse studio et exemplo linguae Atticae.
<span class="br"></span><span class="lineNumber">2</span><span class="br"></span>Satis notum est Atticos ἱχθὺν et ἵππον<a class="footnoteLink" href="#note_LCL195_128_1" id="target_note_LCL195_128_1"><sup>1</sup></a> et multa itidem alia contra morem gentium Graeciae ceterarum
<span class="br"></span><span class="lineNumber">3</span><span class="br"></span>inspirantis primae litterae dixisse. Sic “lachrumas,” 
sic “sepulchrum,” sic “ahenum,” sic
“vehemens,” sic “incohare,” sic “helluari,” sic
“halucinari,” sic “honera,” sic “honustum” dixerunt.
<span class="br"></span><span class="lineNumber">4</span><span class="br"></span>In his enim verbis omnibus litterae seu spiritus istius nulla ratio visa est, nisi ut firmitas et vigor vocis quasi quibusdam nervis additis
intenderetur.</p>
<p><span class="br"></span><span class="lineNumber">5</span><span class="br"></span>Sed quoniam “aheni” quoque exemplo usi sumus, venit nobis in memoriam Fidum Optatum, multi nominis Romae grammaticum, ostendisse mihi librum <span class="italic">Aeneidos</span> secundum mirandae vetustatis, emptum in Sigillariis viginti aureis, quem ipsius Vergili fuisse




</p></section><notes><section class="footnotes"><ul><li class="note" id="note_LCL195_128_1"><a class="footnoteCrossrefLink" href="#target_note_LCL195_128_1" title="Click to highlight in text"><sup class="lineRef">1</sup> ἵππον, <span class="italic">Skutsch</span> (<span class="italic">cf. Meyer, Gr. Gram<sup>3</sup> p.</span> 108); ippon, <span class="italic">VP</span>; ippō, <span class="italic">R</span>; ἵ pronomen, <span class="italic">Hertz.</span></a></li><script type="text/javascript">document.getElementById('note_LCL195_128_1').style.display = "none";</script></ul></section></notes></section>