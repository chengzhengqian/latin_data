<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

aliis sermones eorum, quos de litterarum disciplinis
<span class="br"></span><span class="lineNumber">2</span><span class="br"></span>habebant, curiosius captabam. Tum Fronto Apollinari:
“Fac me,” inquit, “oro, magister, ut sim certus an recte supersederim ‘nanos’ dicere parva nimis statura homines maluerimque eos ‘pumiliones’ appellare, quoniam hoc scriptum esse in. libris veterum memineram, ‘nanos’ autem sordidum esse
<span class="br"></span><span class="lineNumber">3</span><span class="br"></span>verbum et barbarum credebam?” “Est quidem,” 
inquit, “hoc” Apollinaris, “in consuetudine inperiti vulgi frequens, sed barbarum non est censeturque linguae Graecae origine; νάνους enim Graeci<a class="footnoteLink" href="#note_LCL212_398_1" id="target_note_LCL212_398_1"><sup>1</sup></a> vocaverunt
brevi atque humili corpore homines paulum supra terram extantes idque ita dixerunt adhibita quadam ratione etymologiae cum sententia vocabuli competente et, si memoria,” inquit, “mihi non labat scriptum hoc est in comoedia Aristophanis, cui nomen est Ὁλκάδες.<a class="footnoteLink" href="#note_LCL212_398_2" id="target_note_LCL212_398_2"><sup>2</sup></a> Fuisset autem verbum hoc a te civitate donatum aut in Latinam coloniam deductum, si tu eo uti dignatus fores, essetque id inpendio probabilius quam quae a Laberio ignobilia nimis et sordentia in usum linguae Latinae
intromissa sunt.”</p>
<p><span class="br"></span><span class="lineNumber">4</span><span class="br"></span>Tum Festus Postumius grammatico cuipiam Latino, Frontonis familiari: “Docuit,” inquit, “nos Apollinaris,
‘nanos’ verbum Graecum esse, tu nos doce, quoniam<a class="footnoteLink" href="#note_LCL212_398_3" id="target_note_LCL212_398_3"><sup>3</sup></a> de mulis aut eculeis humilioribus vulgo dicitur, anne Latinum sit et aput quem scriptum
<span class="br"></span><span class="lineNumber">5</span><span class="br"></span>reperiatur?” Atque ille grammaticus, homo sane perquam in noscendis veteribus scriptis exercitus: “Si piaculum,” inquit, “non committitur, praesente





</p></section><notes><section class="footnotes"><ul><li class="note" id="note_LCL212_398_1"><a class="footnoteCrossrefLink" href="#target_note_LCL212_398_1" title="Click to highlight in text"><sup class="lineRef">1</sup>Graeci, σ; Graece, ω.</a></li><script type="text/javascript">document.getElementById('note_LCL212_398_1').style.display = "none";</script><li class="note" id="note_LCL212_398_2"><a class="footnoteCrossrefLink" href="#target_note_LCL212_398_2" title="Click to highlight in text"><sup class="lineRef">2</sup>Ὁλκάδες, <span class="italic">Hertz</span>; ἀκαλες, ω (<span class="italic">or something similar)</span>.</a></li><script type="text/javascript">document.getElementById('note_LCL212_398_2').style.display = "none";</script><li class="note" id="note_LCL212_398_3"><a class="footnoteCrossrefLink" href="#target_note_LCL212_398_3" title="Click to highlight in text"><sup class="lineRef">3</sup>quoniam, <span class="italic">Skutseh</span>; in quo, ω.</a></li><script type="text/javascript">document.getElementById('note_LCL212_398_3').style.display = "none";</script></ul></section></notes></section>