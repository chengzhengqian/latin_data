<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

tamen et copiam significet minimarum, ex quibus constat, partium, indocte et inscite ‘harenae’
dici videntur, tamquam id vocabulum indigeat numeri amplitudine, cum ei singulariter dicto<a class="footnoteLink" href="#note_LCL212_376_1" id="target_note_LCL212_376_1"><sup>1</sup></a> ingenita sit naturalis sui multitudo. Sed haec ego,” 
inquit, “dixi, non ut huius sententiae legisque fundus subscriptorque fierem, sed ut ne Caesaris, viri docti, opinionem ἀπαραμύθητον destituerem.
<span class="br"></span><span class="lineNumber">13</span><span class="br"></span>Nam cum ‘caelum’ semper ἑνικῶς dicatur, ‘mare’
et ‘terra’ non semper, et ‘pulvis,’ ‘ventus’ et ‘fumus’ non semper, cur ‘indutias’ et ‘caerimonias’
scriptores veteres nonnumquam singulari numero appellaverunt, ‘ferias’ et ‘nundinas’ et ‘inferias’
et ‘exequias’ numquam? Cur ‘mel’ et ‘vinum’
atque id genus cetera numerum multitudinis capiunt,
<span class="br"></span><span class="lineNumber">14</span><span class="br"></span>‘lacte’<a class="footnoteLink" href="#note_LCL212_376_2" id="target_note_LCL212_376_2"><sup>2</sup></a> non capiat? Quaeri, inquam, ista omnia et enucleari et extundi ab hominibus negotiosis in civitate tam occupata non queunt. Quin his quoque ipsis quae iam dixi demoratos vos esse video, alicui,
<span class="br"></span><span class="lineNumber">15</span><span class="br"></span>opinor, negotio destinatos. Ite ergo nunc et, quando forte erit otium, quaerite an ‘quadrigam’
et ‘harenas’ dixerit e cohorte illa dumtaxat antiquiore
vel oratorum aliquis vel poetarum, id est classicus adsiduusque aliquis scriptor, non proletarius.”</p>
<p><span class="br"></span><span class="lineNumber">16</span><span class="br"></span>Haec quidem Fronto requirere nos iussit vocabula non ea re, opinor, quod scripta esse in ullis veterum libris existumaret, sed ut nobis studium lectitandi in
<span class="br"></span><span class="lineNumber">17</span><span class="br"></span>quaerendis rarioribus verbis exerceret. Quod unum




</p></section><notes><section class="footnotes"><ul><li class="note" id="note_LCL212_376_1"><a class="footnoteCrossrefLink" href="#target_note_LCL212_376_1" title="Click to highlight in text"><sup class="lineRef">1</sup>dicto, <span class="italic">Madvig</span>; dici, ω.</a></li><script type="text/javascript">document.getElementById('note_LCL212_376_1').style.display = "none";</script><li class="note" id="note_LCL212_376_2"><a class="footnoteCrossrefLink" href="#target_note_LCL212_376_2" title="Click to highlight in text"><sup class="lineRef">2</sup>lac, γ.</a></li><script type="text/javascript">document.getElementById('note_LCL212_376_2').style.display = "none";</script></ul></section></notes></section>