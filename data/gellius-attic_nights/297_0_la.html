<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

vel temptandi gratia, sed discendi magis studio et cupidine, quid significaret “obnoxius” quaeque
<span class="br"></span><span class="lineNumber">2</span><span class="br"></span>eius vocabuli origo ac ratio esset. Atque ille aspicit me, inludens levitatem quaestionis pravitatemque: “Obscuram,” inquit, “sane rem quaeris multaque
<span class="br"></span><span class="lineNumber">3</span><span class="br"></span>prorsus vigilia indagandam! Quis adeo tam linguae Latinae ignarus est, quin sciat eum dici ‘obnoxium’ cui quid ab eo cui esse ‘obnoxius’ dicitur incommodari et noceri potest, ut qui<a class="footnoteLink" href="#note_LCL200_68_1" id="target_note_LCL200_68_1"><sup>1</sup></a> habeat aliquem noxae, id est culpae suae, conscium? Quin potius,” inquit, “haec mittis nugalia et affers ea quae digna quaeri tractarique sint?”</p>
<p><span class="br"></span><span class="lineNumber">4</span><span class="br"></span>Tum vero ego permotus, agendum iam oblique, ut cum homine stulto, existimavi et “Cetera,” inquam, “vir doctissime, remotiora gravioraque si discere et scire debuero, quando mihi usus venerit, tum quaeram ex te atque discam; sed enim quia dixi saepe ‘obnoxius’ et quid dicerem nescivi, didici ex te et scire nunc coepi quod non ego omnium solus, ut tibi sum visus, ignoravi, sed, ut res est, Plautus quoque, homo linguae atque elegantiae in verbis Latinae princeps, quid esset ‘obnoxius’ nescivit; versus enim est in <span class="italic">Slicho</span> illius ita scriptus:</p>
<blockquote><p>
<span class="line indent1">Nunc ego hercle perii plane, non obnoxie,<a class="footnoteLink" href="#note_LCL200_68_2" id="target_note_LCL200_68_2"><sup>2</sup></a></span><span class="linebreak"></span>
</p></blockquote>
<p class="noindent">quod minime congruit cum ista, quam me docuisti,




</p></section><notes><section class="footnotes"><ul><li class="note" id="note_LCL200_68_1"><a class="footnoteCrossrefLink" href="#target_note_LCL200_68_1" title="Click to highlight in text"><sup class="lineRef">1</sup>ut qui, <span class="italic">suggested by Hosius;</span> et, <span class="italic">Acidalius;</span> ei, ω.</a></li><script type="text/javascript">document.getElementById('note_LCL200_68_1').style.display = "none";</script><li class="note" id="note_LCL200_68_2"><a class="footnoteCrossrefLink" href="#target_note_LCL200_68_2" title="Click to highlight in text"><sup class="lineRef">2</sup>periei hercle vero plane, nihil obnoxie, <span class="italic">codd. Plaut.</span></a></li><script type="text/javascript">document.getElementById('note_LCL200_68_2').style.display = "none";</script></ul></section></notes></section>