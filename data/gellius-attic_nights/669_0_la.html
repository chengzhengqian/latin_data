<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

audacem, confidentem lingua ceteraque omnia praeterquam animam procurantem, istiusmodi hominem
cum viderat studia quoque et disciplinas philosophiae
contrectare et physica adire et meditari dialectica multaque id genus theoremata auspicari sciscitarique, inclamabat deum atque hominum fidem ac plerumque inter clamandum his eum verbis increpabat: ‘Ἄνθρωπε, ποῦ βάλλεις; σκέψαι εἰ κεκάθαρται
τὸ ἀγγεῖον· ἂν γὰρ εἰς τὴν οἴησιν αἰτὰ βάλλῃς,
ἀπώλετο· ἢν σαπῇ, οὖρον ἢ ὄξος γένοιτο ἢ εἴ τι τούτων
<span class="br"></span><span class="lineNumber">4</span><span class="br"></span>χεῖρον.’” Nil profecto his verbis gravius, nil verius, quibus declarabat maximus philosophorum, litteras atque doctrinas philosophiae, cum in hominem falsum atque degenerem tamquam in vas spurcum atque pollutum influxissent, verti, mutari, corrumpi et, quod ipse κυνικώτερον ait, urinam fieri aut si quid est urina spurcius.</p>
<p><span class="br"></span><span class="lineNumber">5</span><span class="br"></span>Praeterea idem ille Epictetus, quod ex eodem Favorino audivimus, solitus dicere est duo esse vitia multo omnium gravissima ac taeterrima, intolerantiam et incontinentiam, cum aut iniurias quae sunt ferendae non toleramus neque ferimus, aut a quibus rebus voluptatibusque nos tenere debemus, non
<span class="br"></span><span class="lineNumber">6</span><span class="br"></span>tenemus. “Itaque,” inquit, “si quis haec duo verba cordi habeat eaque sibi imperando atque observando curet, is erit pleraque inpeccabilis vitamque vivet tranquillissimam.” Verba haec duo dicebat: ἀνέχου
et ἀπέχου</p>
</section><notes></notes></section>