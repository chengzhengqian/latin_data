<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">XIII</span></h3>
<p>De quaestiunculis apud Taurum philosophum in convivio agitatis, quae “sympoticae” vocantur.</p>
<p>
<span class="sc">Factitatum</span> observatumque hoc Athenis est ab
<span class="br"></span><span class="lineNumber">1, 2</span><span class="br"></span>his qui erant philosopho Tauro iunctiores; cum domum suam nos vocaret, ne omnino, ut dicitur, immunes et asymboli veniremus, coniectabamus<a class="footnoteLink" href="#note_LCL200_124_1" id="target_note_LCL200_124_1"><sup>1</sup></a> ad cenulam non cuppedias ciborum, sed argutias quaestionum.
<span class="br"></span><span class="lineNumber">3</span><span class="br"></span>Unusquisque igitur nostrum commentus paratusque ibat quod quaereret, eratque initium
<span class="br"></span><span class="lineNumber">4</span><span class="br"></span>loquendi edundi finis. Quaerebantur autem non gravia nec reverenda, sed ἐνθυμημάτια quaedam lepida et minuta et florentem vino animum lacessentia, quale hoc ferme est subtilitatis ludicrae, quod dicam.</p>
<p><span class="br"></span><span class="lineNumber">5</span><span class="br"></span>Quaesitum est quando moriens moreretur? cum iam in morte esset, an cum etiamtum in vita foret; et quando surgens surgeret? cum iam staret, an cum etiamtum sederet; et qui artem disceret, quando artifex fieret? cum iam esset, an cum etiamtum non
<span class="br"></span><span class="lineNumber">6</span><span class="br"></span>esset. Utrum enim horum dices, absurde atque ridicule dixeris, multoque absurdius videbitur, si aut utrumque esse dicas aut neutrum.</p>
<p><span class="br"></span><span class="lineNumber">7</span><span class="br"></span>Sed ea omnia cum captiones esse quidam futtiles atque inanes dicerent, “Nolite,” inquit Taurus, “haec quasi nugarum aliquem ludum aspernari.



</p></section><notes><section class="footnotes"><ul><li class="note" id="note_LCL200_124_1"><a class="footnoteCrossrefLink" href="#target_note_LCL200_124_1" title="Click to highlight in text"><sup class="lineRef">1</sup>convectabamus, <span class="italic">Petschenig.</span></a></li><script type="text/javascript">document.getElementById('note_LCL200_124_1').style.display = "none";</script></ul></section></notes></section>