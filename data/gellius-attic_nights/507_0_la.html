<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

suum consulem opperiretur causas pro tribunali cognoscentem
nosque tunc eum sectaremur—quaerebat, inquam, quid nobis videretur significare proprie “manubiarum” illa inscriptio. Tum quispiam qui
<span class="br"></span><span class="lineNumber">3</span><span class="br"></span>cum eo erat, homo in studiis doctrinae multi atque celcbrati nominis: “‘Ex manubiis,’” inquit, “significat ‘ex praeda’; ‘manubiae’ enim dicuntur praeda quae manu capta est.” “Etiamsi,” inquit Favorinus,
<span class="br"></span><span class="lineNumber">4</span><span class="br"></span>“opera mihi princeps et prope omnis in litteris dis-ciplinisque Graecis sumpta est, non usque eo tamen infrequens sum vocum Latinarum, quas subsicivo aut tumultuario studio colo, ut hanc ignorem manubiarum interpretationem vulgariam, quod esse dicantur ‘manubiae’ praeda. Sed quaero an M Tullius, verborum homo diligentissimus, in oratione quam dixit <span class="italic">De Lege Agraria</span> Kalendis Ianuariis contra Rullum, inani et inlepida geminatione iunxerit ‘manubias’ et ‘praedam,’ si duo haec verba idem significant neque ulla re aliqua dissident.” Atque, ut erat Favorinus

    egregia vel divina quadam memoria, verba ipsa M.
<span class="br"></span><span class="lineNumber">5, 6</span><span class="br"></span>Tulli statim dixit. Ea nos hic adscripsimus: “Praedam, manubias, sectionem, castra denique Cn. Pompei, sedente imperatore, decemviri vendent”; et infra itidem duo haec simul iunctim posita dixit: “Ex
<span class="br"></span><span class="lineNumber">7</span><span class="br"></span>praeda, ex manubiis, ex auro coronario.” Ac deinde ad eum convertit qui manubias esse praedam dixerat, et: “Videturne tibi,” inquit, “utroque in loco M.




</p></section><notes></notes></section>