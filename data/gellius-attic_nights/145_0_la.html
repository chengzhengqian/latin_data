<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p class="noindent">delectatus faceta verborum antiquitate, meretricum vitia atque deformitates significantium, “vel unus hercle,” inquit, “hic versus Plauti esse hanc fabulam satis potest fidei fecisse.”</p>
<p><span class="br"></span><span class="lineNumber">7</span><span class="br"></span>Nos quoque ipsi nuperrime, cum legeremus <span class="italic">Fretum</span>—nomen est id comoediae quam Plauti esse quidam non putant,—haut quicquam dubitavimus quin ea Plauti foret, et omnium quidem maxime
<span class="br"></span><span class="lineNumber">8</span><span class="br"></span>genuina. Ex qua duo hos versus exscripsimus, ut historiam quaereremus oraculi Arretini:</p>
<blockquote><p><span class="line indent1">Nunc íllud est quód respónsum Arreti<a class="footnoteLink" href="#note_LCL195_248_1" id="target_note_LCL195_248_1"><sup>1</sup></a> ludis</span><span class="linebreak"></span>
<span class="line indent2">magnis<a class="footnoteLink" href="#note_LCL195_248_2" id="target_note_LCL195_248_2"><sup>2</sup></a> dícitur:</span><span class="linebreak"></span>
<span class="line indent1">Períbo, si non fécero, si fàxo, vapulàbo.</span><span class="linebreak"></span></p></blockquote>
<p><span class="br"></span><span class="lineNumber">9</span><span class="br"></span>M. tamen Varro in libro <span class="italic">De Comoediis Plautinis</span> primo Accii verba haec ponit: “Nam nec <span class="italic">Geminei Lenones</span> nec <span class="italic">Condalium</span> nec <span class="italic">Anus</span> Plauti, nec <span class="italic">Bis Compressa</span> nec <span class="italic">Boeotia</span> umquam fuit, neque adeo <span class="italic">Agroecus</span> neque <span class="italic">Commorientes</span> Macci Titi.”</p>
<p><span class="br"></span><span class="lineNumber">10</span><span class="br"></span>In eodem libro M. Varronis id quoque scriptum, et Plautium fuisse quempiam poetam comoediarum. Quoniam fabulae eae “Plauti” inscriptae forent, acceptas esse quasi Plautinas, cum essent non a Plauto Plautinae, sed a Plautio Plautianae.</p>
</section><notes><section class="footnotes"><ul><li class="note" id="note_LCL195_248_1"><a class="footnoteCrossrefLink" href="#target_note_LCL195_248_1" title="Click to highlight in text"><sup class="lineRef">1</sup>Arretini, ω and <span class="italic">T.L.L.</span>; Arreti, <span class="italic">Leo</span>.</a></li><script type="text/javascript">document.getElementById('note_LCL195_248_1').style.display = "none";</script><li class="note" id="note_LCL195_248_2"><a class="footnoteCrossrefLink" href="#target_note_LCL195_248_2" title="Click to highlight in text"><sup class="lineRef">2</sup>magis, ω.</a></li><script type="text/javascript">document.getElementById('note_LCL195_248_2').style.display = "none";</script></ul></section></notes></section>