<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent noindent">

vestrum’ et ‘contentione nostrum’ dixit quaque item ratione Quadrigarius in <span class="italic">Annali</span> undevicesimo verba haec posuit: ‘C. Mari, ecquando te nostrum et reipublicae miserebitur!’ Cur igitur Terentius
‘paenitet nostri,’ non ‘nostrum,’ et Afranius ‘nostri
<span class="br"></span><span class="lineNumber">12</span><span class="br"></span>miseritus est,’ non ‘nostrum’? Nihil hercle,” inquit,
“mihi de ista re in mentem venit, nisi auctoritas quaedam vetustatis non nimis anxie neque superstitiose
loquentis. Nam sicuti multifariam scriptum est’ vestrorum’ pro ‘vestrum,’ ut in Plauti <span class="italic">Mostellaria</span> in hoc versu:</p>
<blockquote><p><span class="line indent1">Vérum illud esse<a class="footnoteLink" href="#note_LCL212_440_1" id="target_note_LCL212_440_1"><sup>1</sup></a> máxima<a class="footnoteLink" href="#note_LCL212_440_2" id="target_note_LCL212_440_2"><sup>2</sup></a> párs vestrorum </span><span class="linebreak"></span>
<span class="line indent2">intellegit,</span><span class="linebreak"></span></p></blockquote>
<p class="noindent">cum vellet ‘maxima pars’ dicere ‘vestrum,’ ita nonnumquam
‘vestri’ quoque dictum est pro ‘vestrum.’
<span class="br"></span><span class="lineNumber">13</span><span class="br"></span>Sed procul dubio qui rectissime loqui volet ‘vestrum’
<span class="br"></span><span class="lineNumber">14</span><span class="br"></span>potius dixerit quam ‘vestri.’ Et idcirco inportunissime,” 
inquit, “fecerunt, qui in plerisque Sallusti exemplaribus scripturam istam sincerissimam corruperunt.
Nam cum ita in <span class="italic">Catilina</span> scriptum esset:
‘Saepe maiores vestrum miseriti plebis Romanae,’ ‘vestrum’ obleverunt et ‘vestri’ superscripserunt. Ex quo in plures libros mendae istius indoles manavit.”</p>
<p><span class="br"></span><span class="lineNumber">15</span><span class="br"></span>Haec memini mihi Apollinarem dicere, eaque tunc ipsa, ita ut dicta fuerant, notavi.</p>
</section><notes><section class="footnotes"><ul><li class="note" id="note_LCL212_440_1"><a class="footnoteCrossrefLink" href="#target_note_LCL212_440_1" title="Click to highlight in text"><sup class="lineRef">1</sup>illud est, <span class="italic">codd. Plaut.</span></a></li><script type="text/javascript">document.getElementById('note_LCL212_440_1').style.display = "none";</script><li class="note" id="note_LCL212_440_2"><a class="footnoteCrossrefLink" href="#target_note_LCL212_440_2" title="Click to highlight in text"><sup class="lineRef">2</sup>maxime, O<sup>1</sup>; maximum (maximam, <span class="italic">Plaut. B</span>) adeo, <span class="italic">Plaut</span>.</a></li><script type="text/javascript">document.getElementById('note_LCL212_440_2').style.display = "none";</script></ul></section></notes></section>