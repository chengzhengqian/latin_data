<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

vitas resque gestas clarorum hominum memoriae mandaverunt, eum Chilonem in vitae suae postremo, cum iam inibi mors occuparet, ad circumstantis amicos sic locutum:</p>
<p><span class="br"></span><span class="lineNumber">2</span><span class="br"></span>“Dicta,” inquit, “mea factaque in aetate longa pleraque omnia fuisse non paenitenda, fors sit ut vos
<span class="br"></span><span class="lineNumber">3</span><span class="br"></span>etiam sciatis. Ego quidem in hoc certe tempore non fallo me, nihil esse quicquam commissum a me cuius memoria mihi aegritudini sit, ni illud profecto unum sit, quod rectene an perperam fecerim nondum mihi plane liquet.</p>
<p><span class="br"></span><span class="lineNumber">4</span><span class="br"></span>“Super amici capite iudex cum duobus aliis fui. Ita lex fuit uti eum hominem condemnari necessum esset. Aut amicus igitur capitis perdendus aut adhibenda
<span class="br"></span><span class="lineNumber">5</span><span class="br"></span>fraus legi fuit. Multa cum animo meo ad casum tam ancipitem medendum consultavi. Visum est esse id quod feci praequam erant alia toleratu
<span class="br"></span><span class="lineNumber">6</span><span class="br"></span>facilius: ipse tacitus ad condemnandum sententiam tuli, is qui simul iudicabant ut absolverent persuasi.
<span class="br"></span><span class="lineNumber">7</span><span class="br"></span>Sic mihi et iudicis et amici officium in re tanta salvum fuit. Hanc capio ex eo facto molestiam, quod metuo ne a perfidia et culpa non abhorreat, in eadem re eodemque tempore inque communi negotio, quod mihi optimum factu duxerim, diversum eius aliis suasisse.”</p>
<p><span class="br"></span><span class="lineNumber">8</span><span class="br"></span>Et hic autem Chilo, praestabilis homo sapientiae, quonam usque debuerit contra legem contraque ius pro amico progredi dubitavit, eaque res in fine quoque
<span class="br"></span><span class="lineNumber">9</span><span class="br"></span>vitae ipso animum eius anxit, et alii deinceps multi philosophiae sectatores, ut in libris eorum
</p></section><notes></notes></section>