<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p><span class="br"></span><span class="lineNumber">3</span><span class="br"></span>Ea quodam die ubi paratis et expectantibus nobis adlata atque inposita mensae est, puerum iubet
<span class="br"></span><span class="lineNumber">4</span><span class="br"></span>Taurus oleum in aulam indere.<a class="footnoteLink" href="#note_LCL212_230_1" id="target_note_LCL212_230_1"><sup>1</sup></a> Erat is puer genere Atticus, ad annos maxime natus octo, festivissimis
<span class="br"></span><span class="lineNumber">5</span><span class="br"></span>aetatis et gentis argutiis scatens. Gutum Samium ore tenus inprudens inanem, tamquam si inesset oleum,adfert convertitque eum et, ut solitum est, circumegit per omnem partem aulae manum:<a class="footnoteLink" href="#note_LCL212_230_2" id="target_note_LCL212_230_2"><sup>2</sup></a>
<span class="br"></span><span class="lineNumber">6</span><span class="br"></span>nullum inde ibat oleum. Aspicit puer gutum atrocibus oculis stomachabundus et concussum vehementius
<span class="br"></span><span class="lineNumber">7</span><span class="br"></span>iterum in aulam vertit; idque cum omnes sensim atque summissim rideremus, tum puer Graece, et id quidem perquam Attice “μὴ γελᾶτε,” inquit, “ἔνι τοὔλαιον· ἀλλ᾿ οὐκ ἴστε, οἷα φρίκη περὶ τὸν ὄρθρον γέγονε
<span class="br"></span><span class="lineNumber">8</span><span class="br"></span>τήμερον; κεκρυστάλλωται.” “Verbero,” inquit ridens Taurus, “nonne is curriculo atque oleum petis?”</p>
<p>Sed cum puer foras emptum isset, nihil ipse ista mora offensior: “Aula,” inquit, “oleo indiget et, ut video, intolerandum fervit; cohibeamus manus atque interea, quoniam puer nunc admonuit solere oleum congelascere, consideremus cur oleum quidem saepe
<span class="br"></span><span class="lineNumber">9</span><span class="br"></span>et facile, set vina rarenter congelascant?” Atque
<span class="br"></span><span class="lineNumber">10</span><span class="br"></span>aspicit me et iubet quid sentiam dicere. Tum ego
respondi coniectare me vinum idcirco minus cito congelascere, quod semina quaedam caldoris in sese haberet essetque natura ignitius, ob eamque rem dictum esse ab Homero αἴθοπα οἶνον, non, ut alii putarent, propter colorem.</p>
</section><notes><section class="footnotes"><ul><li class="note" id="note_LCL212_230_1"><a class="footnoteCrossrefLink" href="#target_note_LCL212_230_1" title="Click to highlight in text"><sup class="lineRef">1</sup>aedere, X, <span class="italic">with erasure of a;</span> videre, Q.</a></li><script type="text/javascript">document.getElementById('note_LCL212_230_1').style.display = "none";</script><li class="note" id="note_LCL212_230_2"><a class="footnoteCrossrefLink" href="#target_note_LCL212_230_2" title="Click to highlight in text"><sup class="lineRef">2</sup>manum, ω; manu <span class="italic">suggested by Hosius.</span></a></li><script type="text/javascript">document.getElementById('note_LCL212_230_2').style.display = "none";</script></ul></section></notes></section>