<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p><span class="br"></span><span class="lineNumber">3</span><span class="br"></span>Erat ibidem nobiscum simul adulescens philosophiae
sectator, “disciplinae,” ut ipse dicebat,
<span class="br"></span><span class="lineNumber">4</span><span class="br"></span>“stoicae,” sed loquacior inpendio et promptior. Is plerumque in convivio sermonibus, qui post epulas haberi solent, multa atque inmodica de<a class="footnoteLink" href="#note_LCL195_6_1" id="target_note_LCL195_6_1"><sup>1</sup></a> philosophiae doctrinis intempestive atque insubide disserebat praeque se uno ceteros omnes linguae Atticae principes gentemque omnem togatam, quodcumque nomen Latinum rudes esse et agrestes praedicabat atque interea vocabulis haut facile cognitis, syllogismorum captionumque dialecticarum laqueis strepebat, κυριεύοντας et ἡσυχάζοντας et σωρείτας aliosque id genus griphos neminem posse dicens nisi se dissolvere. Rem vero ethicam naturamque humani ingenii virtutumque origines officiaque earum et confinia, aut contra morborum vitiorumque fraudes animorumque
labes et<a class="footnoteLink" href="#note_LCL195_6_2" id="target_note_LCL195_6_2"><sup>2</sup></a> pestilentias, asseverabat nulli esse ulli magis ea omnia explorata, comperta meditataque.
<span class="br"></span><span class="lineNumber">5</span><span class="br"></span>Cruciatibus autem doloribusque corporis et periculis mortem minitantibus habitum statumque vitae beatae, quem se esse adeptum putabat, neque laedi neque inminui existimabat, ac ne oris quoque et vultus serenitatem stoici hominis umquam ulla posse aegritudine
obnubilari.</p>
</section><notes><section class="footnotes"><ul><li class="note" id="note_LCL195_6_1"><a class="footnoteCrossrefLink" href="#target_note_LCL195_6_1" title="Click to highlight in text"><sup class="lineRef">1</sup>de, <span class="italic">Vulg.; omitted by</span> ω.</a></li><script type="text/javascript">document.getElementById('note_LCL195_6_1').style.display = "none";</script><li class="note" id="note_LCL195_6_2"><a class="footnoteCrossrefLink" href="#target_note_LCL195_6_2" title="Click to highlight in text"><sup class="lineRef">2</sup>et, <span class="italic">R. Klotz; omitted by</span> ω.</a></li><script type="text/javascript">document.getElementById('note_LCL195_6_2').style.display = "none";</script></ul></section></notes></section>