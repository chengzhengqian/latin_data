<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

auctoritas C. Caesaris pontificis maximi, qui in oratione quam <span class="italic">Pro Bithynis</span> dixit hoc principio usus est: “Vel pro hospitio regis Nicomedis vel pro horum necessitate quorum res<a class="footnoteLink" href="#note_LCL195_420_1" id="target_note_LCL195_420_1"><sup>1</sup></a> agitur, refugere hoc munus, M. Iunce, non potui. Nam neque hominum morte memoria deleri debet quin a proximis retineatur,
neque clientes sine summa infamia deseri possunt, quibus etiam a propinquis nostris opem ferre instituimus.”</p>
<h3><span class="ac">XIV</span></h3>
<p>Quod Apion, doctus homo, qui Plistonices appellatus est, vidisse se Romae scripsit recognitionem inter sese mutuam ex vetere notitia hominis et leonis.</p>
<p><span class="br"></span><span class="lineNumber">1</span><span class="br"></span><span class="sc">Apion,</span> qui Plistonices appellatus est, litteris homo multis praeditus rerumque Graecarum plurima atque
<span class="br"></span><span class="lineNumber">2</span><span class="br"></span>varia scientia fuit. Eius libri non incelebres feruntur, quibus omnium ferme quae mirifica in Aegypto
<span class="br"></span><span class="lineNumber">3</span><span class="br"></span>visuntur audiunturque historia comprehenditur. Sed in his quae vel- audisse vel legisse sese dicit, fortassean
vitio studioque ostentationis sit loquacior—est enim sane quam in praedicandis doctrinis sui<a class="footnoteLink" href="#note_LCL195_420_2" id="target_note_LCL195_420_2"><sup>2</sup></a> venditator—hoc
<span class="br"></span><span class="lineNumber">4</span><span class="br"></span>autem, quod in libro <span class="italic">Aegyptiacorum</span> quinto scripsit, neque audisse neque legisse, sed ipsum sese in urbe Roma vidisse oculis suis
confirmat.</p>
</section><notes><section class="footnotes"><ul><li class="note" id="note_LCL195_420_1"><a class="footnoteCrossrefLink" href="#target_note_LCL195_420_1" title="Click to highlight in text"><sup class="lineRef">1</sup>res, ς; de re, <span class="italic">Hertz.</span></a></li><script type="text/javascript">document.getElementById('note_LCL195_420_1').style.display = "none";</script><li class="note" id="note_LCL195_420_2"><a class="footnoteCrossrefLink" href="#target_note_LCL195_420_2" title="Click to highlight in text"><sup class="lineRef">2</sup>sui, <span class="italic">Eussner;</span> suis, ω.</a></li><script type="text/javascript">document.getElementById('note_LCL195_420_2').style.display = "none";</script></ul></section></notes></section>