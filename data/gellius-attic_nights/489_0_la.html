<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

Maxima sunt consulum, praetorum, censorum. Neque tamen eorum omnium inter se eadem aut eiusdem potestatis, ideo quod conlegae non sunt censores consulum aut praetorum, praetores consulum sunt. Ideo neque consules aut praetores censoribus neque censores consulibus aut praetoribus turbant aut retinent auspicia; at censores inter se, rursus praetores consulesque inter se, et vitiant et obtinent. Praetor, etsi conlega consulis est, neque praetorem neque consulem iure rogare potest, ut quidem nos a superioribus accepimus aut ante haec tempora servatum
est et ut in <span class="italic">Commentario</span> tertio decimo C. Tuditani patet, quia imperium minus praetor, maius habet consul, et a minore imperio maius aut maior a minore<a class="footnoteLink" href="#note_LCL200_452_1" id="target_note_LCL200_452_1"><sup>1</sup></a> conlega rogari iure non potest. Nos his temporibus, praetore praetores creante, veterum auctoritatem sumus secuti neque his comitiis in auspicio fuimus. Censores aeque non eodem rogantur
auspicio atque consules et praetores. Reliquorum magistratuum minora sunt auspicia. Ideo illi ‘minores,’ hi ‘maiores’ magistratus appellantur. Minoribus creatis magistratibus, tributis comitiis magistratus, sed iustus curiata datur lege; maiores centuriatis comitiis fiunt.”</p>
<p><span class="br"></span><span class="lineNumber">5</span><span class="br"></span>Ex his omnibus verbis Messalae manifestum fit, et qui sint magistratus minores et quamobrem “minores” 
<span class="br"></span><span class="lineNumber">6</span><span class="br"></span>appellentur. Sed et conlegam esse praetorem





</p></section><notes><section class="footnotes"><ul><li class="note" id="note_LCL200_452_1"><a class="footnoteCrossrefLink" href="#target_note_LCL200_452_1" title="Click to highlight in text"><sup class="lineRef">1</sup>a minore, <span class="italic">added by Hertz.</span></a></li><script type="text/javascript">document.getElementById('note_LCL200_452_1').style.display = "none";</script></ul></section></notes></section>