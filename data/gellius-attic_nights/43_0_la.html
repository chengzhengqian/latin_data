<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="br"></span><span class="lineNumber">4</span><span class="br"></span>poscebat autem illa nimium quantum.” Hinc ait natum esse illud frequens apud Graecos adagium:</p>
<blockquote><p>
<span class="line indent2">Οὐ παντὸς ἀνδρὸς ἐς Κόρινθον ἔσθ᾿ ὁ πλοῦς,</span><span class="linebreak"></span>
</p></blockquote>
<p class="noindent">quod frustra iret Corinthum ad Laidem qui non
<span class="br"></span><span class="lineNumber">5</span><span class="br"></span>quiret dare quod posceretur. “Ad hanc ille Demosthenes
clanculum adit et ut sibi copiam sui faceret petit. At Lais μυρίας δραχμὰς poposcit—” hoc facit
<span class="br"></span><span class="lineNumber">6</span><span class="br"></span>nummi nostratis denarium decem milia. “Tali petulantia
mulieris atque pecuniae magnitudine ictus expavidusque Demosthenes avertitur et discedens ‘ego,’ inquit, ‘paenitere tanti non emo.’” Sed Graeca ipsa, quae fertur dixisse, lepidiora sunt: οὐκ
ὠνοῦμαι, inquit, μυρίων δραχμῶν μεταμέλειαν.</p>
<h3><span class="ac">IX</span></h3>
<p>Quis modus fuerit, quis ordo disciplinae Pythagoricae, quantumque
temporis imperatum observatumque sit discendi simul ac tacendi.</p>
<p><span class="br"></span><span class="lineNumber">1</span><span class="br"></span><span class="sc">Ordo</span> atque ratio Pythagorae, ac deinceps familiae et<a class="footnoteLink" href="#note_LCL195_44_1" id="target_note_LCL195_44_1"><sup>1</sup></a> successionis eius, recipiendi instituendique discipulos
<span class="br"></span><span class="lineNumber">2</span><span class="br"></span>huiuscemodi fuisse traditur: Iam a principio adulescentes qui sese ad discendum obtulerant ἐφυσιογνωμόνει.
Id verbum significat, mores naturasque
hominum coniectatione quadam de oris et




</p></section><notes><section class="footnotes"><ul><li class="note" id="note_LCL195_44_1"><a class="footnoteCrossrefLink" href="#target_note_LCL195_44_1" title="Click to highlight in text"><sup class="lineRef">1</sup>et <span class="italic">added by Bongars.</span></a></li><script type="text/javascript">document.getElementById('note_LCL195_44_1').style.display = "none";</script></ul></section></notes></section>