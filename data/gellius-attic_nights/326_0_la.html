<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="br"></span><span class="lineNumber">8</span><span class="br"></span>Gravissimi philosophorum super hac re serio quaesiverunt; et alii moriendi verbum atque momentum manente adhuc vita dici atque fieri putaverunt, alii nihil in eo tempore vitae reliquerunt totumque illud,
<span class="br"></span><span class="lineNumber">9</span><span class="br"></span>quod mori dicitur, morti vindicaverunt; item de ceteris similibus in diversa tempora et in contrarias
<span class="br"></span><span class="lineNumber">10</span><span class="br"></span>sententias discesserunt. Sed Plato,” inquit, “noster neque vitae id tempus neque morti dedit, idemque in
<span class="br"></span><span class="lineNumber">11</span><span class="br"></span>omni consimilium rerum disceptatione fecit. Vidit quippe utrumque esse pugnans neque posse ex duobus contrariis, altero manente, alterum constitui quaestionemque fieri per diversorum inter se finium mortis et vitae cohaerentiam, et idcirco peperit ipse expressitque aliud quoddam novum in confinio tempus, quod verbis propriis atque integris τὴν ἐξαίφνης φύσιν appellavit idque ipsum ita, uti dico,” inquit, “n libro, cui <span class="italic">Parmenides</span> titulus est, scriptum ab eo reperietis.”</p>
<p><span class="br"></span><span class="lineNumber">12</span><span class="br"></span>Tales aput Taurum symbolae taliaque erant mensarum secundarum, ut ipse dicere solitus erat, τραγημάτια.</p>
<h3><span class="ac">XIV</span></h3>
<p>Poeniendis peccatis tres esse rationes a philosophis attributas; et quamobrem Plato duarum ex his meminerit, non trium.</p>
<p>
<span class="sc">Poeniendis</span> peccatis tres esse debere causas existimatum
<span class="br"></span><span class="lineNumber">1, 2</span><span class="br"></span>est. Una est causa, quae Graece vel κόλασις




</p></section><notes></notes></section>