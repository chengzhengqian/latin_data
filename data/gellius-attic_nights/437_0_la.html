<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="italic">Militibus Dividenda</span> scripsit, vehementibus et inlustribus verbis de inpunitate peculatus atque licentia conqueritur. Ea verba, quoniam nobis inpense placuerunt, adscripsimus: “Fures,” inquit, “privatorum furtorum in nervo atque in compedibus aetatem agunt, fures publici in auro atque in purpura.”</p>
<p><span class="br"></span><span class="lineNumber">19</span><span class="br"></span>Quam caste autem ac religiose a prudentissimis viris quid esset “furtum” definitum sit, praeter-eundum non puto, ne quis eum solum esse furem
<span class="br"></span><span class="lineNumber">20</span><span class="br"></span>putet, qui occulte tollit aut clam subripit. Verba sunt Sabini ex libro <span class="italic">Iuris Civilis</span> secundo: “Qui alienam rem adtrectavit, cum id se invito domino facere
<span class="br"></span><span class="lineNumber">21</span><span class="br"></span>iudicare deberet, furti tenetur.” Item alio capite: “Qui alienum tacens<a class="footnoteLink" href="#note_LCL200_348_1" id="target_note_LCL200_348_1"><sup>1</sup></a> lucri faciendi causa sustulit, furti obstringitur, sive scit cuius sit, sive nescit.”</p>
<p>

    Haec quidem sic, in eo quo nunc dixi, Sabinus
<span class="br"></span><span class="lineNumber">22, 23</span><span class="br"></span>scripsit de rebus furti faciendi causa adtrectatis. Sed meminisse debemus, secundum ea quae supra scripsi, furtum sine ulla quoque adtrectatione fieri posse, sola
<span class="br"></span><span class="lineNumber">24</span><span class="br"></span>mente atque animo ut furtum fiat adnitente. Quocirca ne id quidem Sabinus<a class="footnoteLink" href="#note_LCL200_348_2" id="target_note_LCL200_348_2"><sup>2</sup></a> dubitare se ait, quin dominus furti sit condemnandus qui servo suo uti furtum faceret imperavit.</p>
</section><notes><section class="footnotes"><ul><li class="note" id="note_LCL200_348_1"><a class="footnoteCrossrefLink" href="#target_note_LCL200_348_1" title="Click to highlight in text"><sup class="lineRef">1</sup>alienum quid iacens, <span class="italic">Dig.</span> xlvii. 2. 43. 4.</a></li><script type="text/javascript">document.getElementById('note_LCL200_348_1').style.display = "none";</script><li class="note" id="note_LCL200_348_2"><a class="footnoteCrossrefLink" href="#target_note_LCL200_348_2" title="Click to highlight in text"><sup class="lineRef">2</sup><span class="italic">Fr.</span> 4, <span class="italic">H;</span> 127 Br.</a></li><script type="text/javascript">document.getElementById('note_LCL200_348_2').style.display = "none";</script></ul></section></notes></section>