<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p><span class="br"></span><span class="lineNumber">6</span><span class="br"></span>Reclamabat hoc in loco Stoicus et, tamquam duas ille res diversas poneret, mirabatur, quod, cum essent malitia et virtus duo contraria, vita misera et beata quoque aeque contraria, non servaret in utrisque vim
<span class="br"></span><span class="lineNumber">7</span><span class="br"></span>et naturam contrarii et ad miseriam quidem vitae conficiendam satis valere malitiam solam putaret, ad praestandam vero beatam vitam non satis solam esse
<span class="br"></span><span class="lineNumber">8</span><span class="br"></span>virtutem diceret. Atque id maxime dissidere neque convenire dicebat, quod qui profiteretur vitam nullo pacto beatam effici posse si virtus sola abesset, idem contra negaret, beatam fieri vitam cum sola virtus adesset, et quem daret haberetque virtuti absenti honorem, eundem petenti atque praesenti adimeret.</p>
<p><span class="br"></span><span class="lineNumber">9</span><span class="br"></span>Tum Peripateticus perquam hercle festive: “Rogo te,” inquit, “cum bona venia respondeas an existimes
esse vini amphoram, cum abest ab ea unus

    congius?” “Minime,” inquit, “vini amphora dici
<span class="br"></span><span class="lineNumber">10, 11</span><span class="br"></span>potest ex qua abest congius.” Hoc ubi accepit Peripateticus, “Unus igitur,” inquit, “congius amphoram
facere dici debebit, quoniam, cum deest ille unus, non fit amphora vini et, cum accessit, fit amphora. Quod si id dicere absurdum est, uno congio solo fieri amphoram, itidem absurdum est una sola virtute vitam fieri beatam dicere, quoniam, cum virtus abest, beata esse vita numquam potest.”<a class="footnoteLink" href="#note_LCL212_294_1" id="target_note_LCL212_294_1"><sup>1</sup></a></p>
<p><span class="br"></span><span class="lineNumber">12</span><span class="br"></span>Tum Favorinus aspiciens Peripateticum, “Est quidem,” 




</p></section><notes><section class="footnotes"><ul><li class="note" id="note_LCL212_294_1"><a class="footnoteCrossrefLink" href="#target_note_LCL212_294_1" title="Click to highlight in text"><sup class="lineRef">1</sup>possit, <span class="italic">or</span> quamquam <span class="italic">for</span> quoniam, <span class="italic">Skutsch.</span></a></li><script type="text/javascript">document.getElementById('note_LCL212_294_1').style.display = "none";</script></ul></section></notes></section>