<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

sicut libro quem supra illa re composuimus
<span class="br"></span><span class="lineNumber">6</span><span class="br"></span>declaratur. Sed ut tibi a me mos geratur, dicam ego ‘indoctius,’ ut aiunt, ‘et apertius,’ quae fuisse dicturum puto sinuosius atque sollertius, si quis nunc adesset Stoicorum; nosti enim, credo, verbum illud vetus et pervolgatum:</p>
<blockquote><p><span class="line indent1">Ἀμαθέστερόν πως εἰπὲ καὶ σαφέστερον λέγε.”<a class="footnoteLink" href="#note_LCL200_376_1" id="target_note_LCL200_376_1"><sup>1</sup></a></span><span class="linebreak"></span></p></blockquote>
<p>Atque hinc exorsus de dolore atque de gemitu
<span class="br"></span><span class="lineNumber">7</span><span class="br"></span>Stoici aegrotantis ita disseruit: “Natura,” inquit, “omnium rerum quae nos genuit, induit nobis inolevitque in ipsis statim principiis quibus nati sumus, amorem nostri et caritatem, ita prorsus ut nihil quicquam esset carius pensiusque nobis quam nosmet ipsi, atque hoc esse fundamentum ratast conservandae hominum perpetuitatis, si unusquisque nostrum, simul atque editus in lucem foret, harum prius rerum sensum adfectionemque caperet quae a veteribus philosophis τὰ πρῶτα κατὰ φύσιν appellata sunt; ut omnibus scilicet corporis sui commodis gauderet, ab incommodis omnibus abhorreret. Postea per incrementa aetatis exorta e seminibus suis ratiost et utendi consilii reputatio et honestatis utilitatisque verae contemplatio subtiliorque et exploratior commodorum incommodorumque<a class="footnoteLink" href="#note_LCL200_376_2" id="target_note_LCL200_376_2"><sup>2</sup></a> dilectus; atque ita prae ceteris omnibus enituit et praefulsit decori et honesti dignitas ac, si ei retinendae obtinendaeve incommodum extrinsecus aliquod obstaret, contemptum est; neque aliud esse vere et simpliciter bonum nisi honestum, aliud quicquam malum nisi quod




</p></section><notes><section class="footnotes"><ul><li class="note" id="note_LCL200_376_1"><a class="footnoteCrossrefLink" href="#target_note_LCL200_376_1" title="Click to highlight in text"><sup class="lineRef">1</sup>λέγε <span class="italic">not in MSS. of Arist.</span></a></li><script type="text/javascript">document.getElementById('note_LCL200_376_1').style.display = "none";</script><li class="note" id="note_LCL200_376_2"><a class="footnoteCrossrefLink" href="#target_note_LCL200_376_2" title="Click to highlight in text"><sup class="lineRef">2</sup>incommodorum <span class="italic">supplied by Bentley.</span></a></li><script type="text/javascript">document.getElementById('note_LCL200_376_2').style.display = "none";</script></ul></section></notes></section>