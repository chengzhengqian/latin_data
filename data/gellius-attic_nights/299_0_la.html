<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<blockquote><p><span class="line indent1">Séd virum verá virtute vívere animatum áddecet,</span><span class="linebreak"></span>
<span class="line indent1">Fórtiterque innóxium stare<a class="footnoteLink" href="#note_LCL200_72_1" id="target_note_LCL200_72_1"><sup>1</sup></a> ádversum adversários.</span><span class="linebreak"></span>
<span class="line indent1">Éa libertas ést, qui pectus púrum et firmum géstitat,</span><span class="linebreak"></span>
<span class="line indent1">Áliae res obnóxiosae nócte in obscurá latent”?</span><span class="linebreak"></span></p></blockquote>
<p><span class="br"></span><span class="lineNumber">11</span><span class="br"></span>At ille oscitans et alucinanti similis: “Nunc,” inquit,
“mihi operae non est. Cum otium erit, revises ad me atque disces quid in verbo isto et Vergilius et Sallustius et Plautus et Ennius senserint.”</p>
<p><span class="br"></span><span class="lineNumber">12</span><span class="br"></span>At nebulo quidem ille, ubi hoc dixit, digressus est; si quis autem volet non originem solam verbi istius, sed significationem quoque eius varietatemque recensere, ut hoc etiam Plautinum spectet, adscripsi versus ex <span class="italic">Asinaria</span>:</p>
<blockquote><p><span class="line indent1">Máximas opímitates gaúdio effertíssimas</span><span class="linebreak"></span>
<span class="line indent1">Súis eris ille úna mecum páriet gnatoque ét patri;</span><span class="linebreak"></span>
<span class="line indent1">Ádeo ut aetatem ámbo ambobus nóbis sint obnóxii</span><span class="linebreak"></span>
<span class="line indent1">Nóstro devinctí beneficio.</span><span class="linebreak"></span></p></blockquote>
<p class="noindent"><span class="br"></span><span class="lineNumber">13</span><span class="br"></span>Qua vero ille grammaticus finitione usus est, ea videtur in verbo tam multiplici unam tantummodo usurpationem eius notasse, quae quidem congruit cum significatu quo Caecilius usus est in <span class="italic">Chrysio</span> in his versibus:</p>
<blockquote><p><span class="line indent1">quamquam ego mercéde huc conductús tua</span><span class="linebreak"></span>
<span class="line indent1">Advénio, ne tibi me ésse ob eam rem obnóxium</span><span class="linebreak"></span>
<span class="line indent1">Reáre; audibis mále, si maledicís mihi.</span><span class="linebreak"></span></p></blockquote>
</section><notes><section class="footnotes"><ul><li class="note" id="note_LCL200_72_1"><a class="footnoteCrossrefLink" href="#target_note_LCL200_72_1" title="Click to highlight in text"><sup class="lineRef">1</sup>stare, <span class="italic">Bentley</span>; vocare, <span class="italic">RV</span>; vacare, <span class="italic">P.</span></a></li><script type="text/javascript">document.getElementById('note_LCL200_72_1').style.display = "none";</script></ul></section></notes></section>