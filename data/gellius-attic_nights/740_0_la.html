<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p><span class="br"></span><span class="lineNumber">5</span><span class="br"></span>“Obscuritates,” inquit Sex. Caecilius, “non adsignemus
culpae scribentium, sed inscitiae non adsequentium,
quamquam hi quoque ipsi, qui quae scripta sunt
<span class="br"></span><span class="lineNumber">6</span><span class="br"></span>minus percipiunt culpa vacant. Nam longa aetas verba atque mores veteres oblitteravit, quibus verbis moribusque sententia legum conprehensa est. Trecentesimo
quoque anno post Romam conditam tabulae conpositae scriptaeque sunt, a quo tempore ad hunc diem anni esse non longe minus sescenti<a class="footnoteLink" href="#note_LCL212_408_1" id="target_note_LCL212_408_1"><sup>1</sup></a>
<span class="br"></span><span class="lineNumber">7</span><span class="br"></span>videntur. Dure autem scriptum esse in istis legibus quid existimari potest? nisi duram esse legem putas, quae iudicem arbitrumve iure datum, qui ob rem iudicandam<a class="footnoteLink" href="#note_LCL212_408_2" id="target_note_LCL212_408_2"><sup>2</sup></a> pecuniam accepisse convictus est, capite poenitur aut quae furem manifestum ei cui furtum factum est in servitutem tradit, nocturnum
<span class="br"></span><span class="lineNumber">8</span><span class="br"></span>autem furem ius occidendi tribuit. Dic enim, quaeso, dic, vir sapientiae studiosissime, an aut iudicis illius perfidiam contra omnia divina atque humana iusiurandum suum pecunia vendentis aut furis manifesti intolerandam audaciam aut nocturni grassatoris insidiosam violentiam non dignam esse capitis poena existumes?”</p>
<p><span class="br"></span><span class="lineNumber">9</span><span class="br"></span>“Noli,” inquit Favorinus, “ex me quaerere quid ego existumem. Scis enim solitum esse me, pro disciplina sectae quam colo, inquirere potius quam
<span class="br"></span><span class="lineNumber">10</span><span class="br"></span>decernere. Sed non levis existimator neque aspernabilis







</p></section><notes><section class="footnotes"><ul><li class="note" id="note_LCL212_408_1"><a class="footnoteCrossrefLink" href="#target_note_LCL212_408_1" title="Click to highlight in text"><sup class="lineRef">1</sup>sexcenti, <span class="italic">J. F. Gronov;</span> septingenti, ω.</a></li><script type="text/javascript">document.getElementById('note_LCL212_408_1').style.display = "none";</script><li class="note" id="note_LCL212_408_2"><a class="footnoteCrossrefLink" href="#target_note_LCL212_408_2" title="Click to highlight in text"><sup class="lineRef">2</sup>iudicandam, <span class="italic">Scioppius (cf. Qaint.</span> v. 10. 87; <span class="italic">Tac. Ann.</span> iv. 31; <span class="italic">etc</span>); dicendam, ω. <span class="italic">Heracus suggests that we have a fusion of</span> ob rem iudicandam <span class="italic">and</span> ob ius dicendum <span class="italic">or</span> ob falsum testimonium dicendum.</a></li><script type="text/javascript">document.getElementById('note_LCL212_408_2').style.display = "none";</script></ul></section></notes></section>