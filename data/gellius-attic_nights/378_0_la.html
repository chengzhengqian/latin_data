<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">V</span></h3>
<p>“Avarus” simplexne vocabulum sit, an compositum et duplex, sicut P. Nigidio videtur.</p>
<p><span class="br"></span><span class="lineNumber">1</span><span class="br"></span>“<span class="sc">Avarus</span>” non simplex vocabulum, sed iunctum copulatumque esse P. Nigidius dicit in <span class="italic">Commentariorum</span> undetricesimo. “‘Avarus’ enim,” inquit, “appellatur, qui ‘avidus aeris’ est. Sed in ea
<span class="br"></span><span class="lineNumber">2</span><span class="br"></span>copula e littera,” inquit, “detrita est.” Item “locupletem” dictum ait ex conpositis vocibus, qui “pleraque loca,” hoc est qui multas possessiones teneret.</p>
<p><span class="br"></span><span class="lineNumber">3</span><span class="br"></span>Sed probabilius id firmiusque est, quod de “locuplete” dixit. Nam de “avaro” ambigitur; cur enim non videri possit ab uno solum verbo inclina-tum, quod est “aveo,” eademque esse fictura qua est “amarus,” de quo nihil dici potest quin duplex non sit?</p>
<h3><span class="ac">VI</span></h3>
<p>Multam dictam esse ab aedilibus plebei Appi Caeci filiae, mulieri nobili, quod locuta esset petulantius.</p>
<p><span class="br"></span><span class="lineNumber">1</span><span class="br"></span><span class="sc">Non</span> in facta modo, sed in voces etiam petulantiores publice vindicatum est; ita enim debere esse
<span class="br"></span><span class="lineNumber">2</span><span class="br"></span>visa est Romanae disciplinae dignitas inviolabilis. Appi namque illius Caeci filia, a ludis quos spectaverat




</p></section><notes></notes></section>