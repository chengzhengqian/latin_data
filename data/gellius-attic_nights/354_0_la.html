<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent noindent">

praeter ista omnia florem ipsius totius loci Vergilium videri omisisse, quod hunc Homeri versum exigue secutus sit:</p>
<blockquote><p><span class="line indent1">Ῥεια δ᾿ ἀριγνώτη πέλεται, καλαὶ δέ τε πᾶσαι,</span><span class="linebreak"></span></p></blockquote>
<p class="noindent"><span class="br"></span><span class="lineNumber">17</span><span class="br"></span>quando nulla maior cumulatiorque pulcritudinis laus dici potuerit. quam quod una inter omnis pulcras excelleret, una facile et ex omnibus nosceretur.</p>
<h3><span class="ac">X</span></h3>
<p>Quod Annaeus Cornutus versus Vergilii, quibus Veneris et Vuloani concubitum pudice operteque dixit, reprehensione spurca et odiosa inquinavit.</p>
<p><span class="br"></span><span class="lineNumber">1</span><span class="br"></span><span class="sc">Annianus</span> poeta, et plerique cum eo eiusdem Musae viri, summis adsiduisque laudibus hos Vergilii versus ferebat, quibus Vulcanum et Venerem iunctos mixtosque iure coniugii, rem lege naturae operiendam, verecunda quadam translatione verborum, cum
<span class="br"></span><span class="lineNumber">2</span><span class="br"></span>ostenderet demonstraretque, protexit. Sic enim scripsit:</p>
<blockquote><p><span class="line indent14">Ea verba locutus</span><span class="linebreak"></span>
<span class="line indent1">Optatos dedit amplexus placidumque petivit</span><span class="linebreak"></span>
<span class="line indent1">Coniugis infusus gremio per membra soporem.</span><span class="linebreak"></span></p></blockquote>
<p class="noindent"><span class="br"></span><span class="lineNumber">3</span><span class="br"></span>Minus autem difficile esse arbitrabantur, in istiusmodi re dicenda, verbis uti uno atque altero brevi tenuique eam signo demonstrantibus, sicut Homerus dixerit: παρθενίην ζώνην et λέκτροιο θεσμόν et ἔργα
<span class="br"></span><span class="lineNumber">4</span><span class="br"></span>φιλοτήσια, tot vero et tam evidentibus ac tamen non praetextatis, sed puris honestisque verbis venerandum



</p></section><notes></notes></section>