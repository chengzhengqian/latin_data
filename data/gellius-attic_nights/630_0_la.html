<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

caput deorsum videatur, pedes sursum. Reddit etiam causas ea disciplina cur istae quoque visiones fallant, ut quae in aqua conspiciuntur maiora ad oculos fiant, quae procul ab oculis sunt, minora.</p>
<p><span class="br"></span><span class="lineNumber">4</span><span class="br"></span>Κανονική autem longitudines et altitudines vocis emetitur. Longior mensura vocis ῥυθμός dicitur,
<span class="br"></span><span class="lineNumber">5</span><span class="br"></span>altior μέλος. Est et alia species κανονικῆς, quae appellatur μετρική, per quam syllabarum longarum et brevium et mediocrium iunctura et modus congruens cum principiis geometriae aurium mensura examinatur.
<span class="br"></span><span class="lineNumber">6</span><span class="br"></span>“Sed haec,” inquit M. Varro, “aut omnino non discimus aut prius desistimus quam intellegamus cur discenda sint. Voluptas autem,” inquit, “el utilitas talium disciplinarum in postprincipiis existit, cum perfectae absolutaeque sunt; in principiis vero ipsis ineptae et insuaves videntur.”</p>
<h3><span class="ac">XIX</span></h3>
<h3>Sumpta historia ex Herodoti libro super fidicine Arione.</h3>
<p><span class="br"></span><span class="lineNumber">1</span><span class="br"></span><span class="sc">Celeri</span> admodum et cohibili oratione vocumque filo tereti et candido fabulam scripsit Herodotus
<span class="br"></span><span class="lineNumber">2</span><span class="br"></span>super fidicine illo Arione. “Vetus,” inquit, “et
<span class="br"></span><span class="lineNumber">3</span><span class="br"></span>nobilis Arion cantator fidibus fuit. Is loco et oppido


</p></section><notes></notes></section>