<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">XIII</span></h3>
<h3>Quali talione Diogenes philosophus usus sit, pertemptatus a dialectico quodam sophismatio inpudenti.</h3>
<p>
<span class="sc">Saturnalibus</span> Athenis alea quadam festiva et honesta
<span class="br"></span><span class="lineNumber">1, 2</span><span class="br"></span>lusitabamus huiuscemodi: ubi conveneramus
conplusculi eiusdem studii homines ad lavandi
tempus, captiones quae “sophismata” appellantur
mente agitabamus easque, quasi talos aut tesserulas, in medium vice sua quisque iaciebamus.
<span class="br"></span><span class="lineNumber">3</span><span class="br"></span>Captionis solutae aut parum intellectae praemium
<span class="br"></span><span class="lineNumber">4</span><span class="br"></span>poenave erat nummus unus sestertius. Hoc aere conlecto, quasi manuario, cenula curabatur omnibus
<span class="br"></span><span class="lineNumber">5</span><span class="br"></span>qui eum lusum luseramus. Erant autem captiones ad hoc fere exemplum, tametsi Latina oratione non satis scite ac paene etiam inlepide exponuntur: “Quod nix est, hoc grando non est; nix autem alba est: grando igitur alba non est.” Item aliud non dissimile: “Quod homo est, non est hoc equus; homo autem animal est: equus igitur animal non
<span class="br"></span><span class="lineNumber">6</span><span class="br"></span>est.” Dicere ergo debebat qui ad sophisma diluendum
ac refellendum ritu aleatorio vocatus erat, in qua parte quoque in verbo captio foret, quid dari concedique non oporteret; nisi dixerat, nummo singulo multabatur. Ea multa cenam iuvabat.</p>
<p><span class="br"></span><span class="lineNumber">7</span><span class="br"></span>Libet autem dicere quam facete Diogenes sophisma
id genus, quod supra dixi, a quodam dialectico ex Platonis diatriba per con umeliam propositum,
<span class="br"></span><span class="lineNumber">8</span><span class="br"></span>remuneratus sit. Nam cum ita rogasset
</p></section><notes></notes></section>