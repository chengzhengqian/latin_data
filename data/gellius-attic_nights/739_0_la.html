<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h2><span class="ac">Liber Vicesimus</span></h2>
<h3><span class="ac">I</span></h3>
<h3>Disputatio Sex. Caecilii iureconsulti et Favorini philosophi de legibus <span class="italic">Duodecim Tabularum.</span></h3>
<p><span class="br"></span><span class="lineNumber">1</span><span class="br"></span><span class="sc">Sextus Caecilius</span> in disciplina iuris atque in legibus populi Romani noscendis interpretandisque scientia,
<span class="br"></span><span class="lineNumber">2</span><span class="br"></span>usu auctoritateque inlustris fuit. Ad eum forte in area Palatina, cum salutationem Caesaris opperiremur, philosophus Favorinus accessit conlocutusque est,
<span class="br"></span><span class="lineNumber">3</span><span class="br"></span>nobis multisque aliis praesentibus. In illis tunc eorum sermonibus orta mentiost legum decemviralium,
quas decemviri eius rei gratia a populo creati conposuerunt, in duodecim tabulas conscripserunt.</p>
<p><span class="br"></span><span class="lineNumber">4</span><span class="br"></span>Eas leges cum Sex. Caecilius, inquisitis exploratisque
multarum urbium legibus, eleganti atque absoluta brevitate verborum scriptas diceret, “Sit,”<a class="footnoteLink" href="#note_LCL212_406_1" id="target_note_LCL212_406_1"><sup>1</sup></a> inquit, “hoc” Favorinus, “in pleraque earum legum parte ita uti dicis; non enim minus cupide tabulas istas duodecim legi quam illos duodecim libros Platonis <span class="italic">De Legibus.</span> Sed quaedam istic esse animadvertuntur
aut obscurissima aut durissima<a class="footnoteLink" href="#note_LCL212_406_2" id="target_note_LCL212_406_2"><sup>2</sup></a> aut lenia contra nimis et remissa aut nequaquam ita, ut scriptum est, consistentia.”</p>
</section><notes><section class="footnotes"><ul><li class="note" id="note_LCL212_406_1"><a class="footnoteCrossrefLink" href="#target_note_LCL212_406_1" title="Click to highlight in text"><sup class="lineRef">1</sup>sit, <span class="italic">Beroaldus;</span> sed, ω.</a></li><script type="text/javascript">document.getElementById('note_LCL212_406_1').style.display = "none";</script><li class="note" id="note_LCL212_406_2"><a class="footnoteCrossrefLink" href="#target_note_LCL212_406_2" title="Click to highlight in text"><sup class="lineRef">2</sup>aut durissima, <span class="italic">added by J. Gronov.</span></a></li><script type="text/javascript">document.getElementById('note_LCL212_406_2').style.display = "none";</script></ul></section></notes></section>