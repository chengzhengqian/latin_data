<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">III</span></h3>
<h3>Quid M. Cicero de particula ista senserit scripseritque quae praeposita est verbis “aufugio” et “aufero”; et an in verbo “autumo” eadem istaec praepositio esse videri debeat.</h3>
<p>
<span class="sc">Legimus</span> librum M. Ciceronis qui inscriptus est
<span class="br"></span><span class="lineNumber">1, 2</span><span class="br"></span><span class="italic">Orator</span>. In eo libro Cicero, cum dixisset verba haec “aufugio” et “aufero” composita quidem esse ex praepositione “ab” et ex verbis “fugio” et “fero,” sed eam praepositionem, quo fieret vox pronuntiatu audituque lenior, versam mutatamque esse in “au” syllabam coeptumque esse dici “aufugio” et “aufero” 
<span class="br"></span><span class="lineNumber">3</span><span class="br"></span>pro “abfugio” et “abfero”—cum haec, inquam, ita dixisset, tum postea ibidem super eadem particula ita scripsit: “Haec,”<a class="footnoteLink" href="#note_LCL212_66_1" id="target_note_LCL212_66_1"><sup>1</sup></a> inquit, “praepositio praeter haec duo verba nullo alio in verbo reperietur.”</p>
<p><span class="br"></span><span class="lineNumber">4</span><span class="br"></span>Invenimus autem in <span class="italic">Conmentario</span> Nigidiano, verbum “autumo” compositum ex “ab” praepositione et verbo “aestumo” dictumque intercise “autumo” quasi “abaestumo,” quod significaret “totum
<span class="br"></span><span class="lineNumber">5</span><span class="br"></span>aestumo,” tamquam “abnumero.” Sed, quod sit cum honore multo dictum P. Nigidii, hominis eruditissimi, audacius hoc argutiusque esse videtur quam verius.
<span class="br"></span><span class="lineNumber">6</span><span class="br"></span>“Autumo” enim non id solum significat, “aestumo,” sed et “dico” et “opinor” et “censeo,” cum quibus verbis praepositio ista neque cohaerentia vocis neque






</p></section><notes><section class="footnotes"><ul><li class="note" id="note_LCL212_66_1"><a class="footnoteCrossrefLink" href="#target_note_LCL212_66_1" title="Click to highlight in text"><sup class="lineRef">1</sup>quae, <span class="italic">Cic</span>.</a></li><script type="text/javascript">document.getElementById('note_LCL212_66_1').style.display = "none";</script></ul></section></notes></section>