<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

aptus sit, morbosi sunt. Qui natura longe minus videt tam sanus est quam qui tardius currit.”</p>
<h3><span class="ac">III</span></h3>
<p>Quod nullae fuerunt rei uxoriae actiones in urbe Roma ante Carvilianum divortium; atque inibi, quid sit proprie paelex quaeque eius vocabuli ratio sit.</p>
<p><span class="br"></span><span class="lineNumber">1</span><span class="br"></span><span class="sc">Memoriae</span> traditum est quingentis fere annis post Romam conditam nullas rei uxoriae neque actiones neque cautiones in urbe Roma aut in Latio fuisse, quoniam profecto nihil desiderabantur, nullis etiamtunc
<span class="br"></span><span class="lineNumber">2</span><span class="br"></span>matrimoniis divertentibus. Servius quoque Sulpicius in libro, quem composuit <span class="italic">De Dotibus,</span> tum primum cautiones rei uxoriae necessarias esse visas scripsit, cum Spurius Carvilius, cui Ruga cognomentum
fuit, vir nobilis, divortium cum uxore fecit, quia liberi ex ea corporis vitio non gignerentur, anno urbis conditae quingentesimo vicesimo tertio M. Atilio, P. Valerio consulibus. Atque is Carvilius traditur uxorem quam dimisit egregie dilexisse carissimamque morum eius gratia habuisse, set<a class="footnoteLink" href="#note_LCL195_322_1" id="target_note_LCL195_322_1"><sup>1</sup></a> iurisiurandi religionem animo atque amori praevertisse
quod iurare a censoribus coactus erat, uxorem se liberum quaerundum gratia habiturum.</p>
</section><notes><section class="footnotes"><ul><li class="note" id="note_LCL195_322_1"><a class="footnoteCrossrefLink" href="#target_note_LCL195_322_1" title="Click to highlight in text"><sup class="lineRef">1</sup>sed, <span class="italic">Carrio;</span> et, ω.</a></li><script type="text/javascript">document.getElementById('note_LCL195_322_1').style.display = "none";</script></ul></section></notes></section>