<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

quod est “vehere,” in quo inest vis iam quaedam alieni arbitrii; non enim sui potens est, qui vehitur.
“Vexare” autem, quod ex eo inclinatum est, vi atque motu procul dubio vastiorest. Nam qui fertur et rapsatur atque huc atque illuc distrahitur, is
“vexari” proprie dicitur, sicuti “taxare” pressius crebriusque
est quam “tangere,” unde id procul dubio inclinatum est, et “iactare” multo fusius largiusque est quam “iacere,” unde id verbum traductum est, et “quassare” quam “quatere” gravius violentiusque
<span class="br"></span><span class="lineNumber">6</span><span class="br"></span>est. Non igitur, quia vulgo dici solet “vexatum esse” quem fumo aut vento aut pulvere, propterea
debet vis vera atque natura verbi deperire, quae a veteribus, qui proprie atque signate locuti sunt, ita ut decuit, conservata est.</p>
<p><span class="br"></span><span class="lineNumber">7</span><span class="br"></span>M. Catonis verba sunt ex oratione quam <span class="italic">De Achaeis</span> scripsit: “Cumque Hannibal terram Italiam laceraret atque vexaret”; “vexatam” Italiam dixit Cato ab Hannibale, quando nullum calamitatis aut saevitiae aut immanitatis genus reperiri queat quod
<span class="br"></span><span class="lineNumber">8</span><span class="br"></span>in eo tempore Italia non perpessa sit; M. Tullius <span class="italic">IV. In Verrem:</span> “Quae ab isto sic spoliata atque direpta est, non ut ab hoste aliquo, qui tamen in bello religionem et consuetudinis iura retineret, sed ut a barbaris praedonibus vexata esse videatur.”</p>
<p><span class="br"></span><span class="lineNumber">9</span><span class="br"></span>De “inlaudato” autem duo videntur responderi posse. Unum est eiusmodi: Nemo quisquam tam



</p></section><notes></notes></section>