<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

dicitur, “facili et tractabili et benivolo,” tametsi rudis litterarum sit, hoc enim cum sententia nequaquam
convenit, sed “eruditiori doctiorique,” qui Praxitelem, quid fuerit, et ex libris<a class="footnoteLink" href="#note_LCL200_458_1" id="target_note_LCL200_458_1"><sup>1</sup></a> et ex historia cognoverit.</p>
<h3><span class="ac">XVIII</span></h3>
<p>Quid aput M. Catonem significent verba haec “inter os atque offam.”</p>
<p><span class="br"></span><span class="lineNumber">1</span><span class="br"></span><span class="sc">Oratio</span> est M. Catonis Censorii <span class="italic">De Aedilibus Vitio Creatis.</span> Ex ea oratione verba haec sunt:
“Nunc ita aiunt, in segetibus, in herbis bona frumenta
esse. Nolite ibi nimiam spem habere. Saepe audivi inter os atque offam multa intervenire posse; verumvero inter offam atque herbam, ibi vero longum
<span class="br"></span><span class="lineNumber">2</span><span class="br"></span>intervallum est.” Erucius Clarus, qui praefectus urbi et bis consul fuit, vir morum et litterarum veterum studiosissimus, ad Sulpicium Apollinarem scripsit, hominem memoriae nostrae doctissimum, quaerere sese et petere, uti sibi rescriberet quaenam
<span class="br"></span><span class="lineNumber">3</span><span class="br"></span>esset eorum verborum sententia. Tum Apollinaris, nobis praesentibus, nam id temporis ego adulescens Romae sectabar eum discendi gratia, rescripsit Claro ut viro erudito brevissime, vetus esse proverbium<a class="footnoteLink" href="#note_LCL200_458_2" id="target_note_LCL200_458_2"><sup>2</sup></a>
“inter os et offam,” idem significans quod Graecus ille παροιμιώδης versus:</p>
<blockquote><p>
<span class="line indent2">Πολλὰ μεταξὺ πέλει κύλικος καὶ χείλεος ἄκρου.</span><span class="linebreak"></span>
</p></blockquote>
</section><notes><section class="footnotes"><ul><li class="note" id="note_LCL200_458_1"><a class="footnoteCrossrefLink" href="#target_note_LCL200_458_1" title="Click to highlight in text"><sup class="lineRef">1</sup>litteris, <span class="italic">Eussner;</span> hiis libris, <span class="italic">Z</span>.</a></li><script type="text/javascript">document.getElementById('note_LCL200_458_1').style.display = "none";</script><li class="note" id="note_LCL200_458_2"><a class="footnoteCrossrefLink" href="#target_note_LCL200_458_2" title="Click to highlight in text"><sup class="lineRef">2</sup>proverbium <span class="italic">omitted by Q, perhaps rightly.</span></a></li><script type="text/javascript">document.getElementById('note_LCL200_458_2').style.display = "none";</script></ul></section></notes></section>