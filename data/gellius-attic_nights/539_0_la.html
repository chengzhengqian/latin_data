<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

vias et discessiones et coetus intuentes, quid ex his efficeretur observaverunt, procedat,” inquit, “haec sane disciplina, set sub ea modo inclinatione caeli, sub qua tunc Chaldaei fuerunt; non enim potest,” inquit, “ratio Chaldaeorum observationis manere, si quis ea uti velit sub diversis caeli regionibus. Nam quanta,” inquit, “partium circulorumque caeli ex devergentia et convexionibus mundi varietas sit, <span class="br"></span><span class="lineNumber">9</span><span class="br"></span>quis non videt? Eaedem igitur stellae, per quas omnia divina humanaque fieri contendunt, sicuti non usquequaque pruinas aut calores cient, sed mutant et variant tempestatesque eodem in tempore alibi placidas, alibi violentas movent, cur non eventa quoque rerum ac negotiorum alia efficiunt in Chaldaeis, alia
<span class="br"></span><span class="lineNumber">10</span><span class="br"></span>in Gaetulis, alia aput Danuvium, alia aput Nilum? Per autem,”<a class="footnoteLink" href="#note_LCL212_6_1" id="target_note_LCL212_6_1"><sup>1</sup></a> inquit, “inconsequens, ipsum quidem corpus et habitum tam profundi aeris sub alio atque alio caeli curvamine non eundem manere, in hominum autem negotiis stellas istas opinari idem semper ostendere,
<span class="br"></span><span class="lineNumber">11</span><span class="br"></span>si eas ex quacumque terra conspexeris.” Praeterea mirabatur id cuiquam pro percepto liquere, stellas istas quas a Chaldaeis et Babyloniis sive Aegyptiis observatas ferunt, quas multi “erraticas,” Nigidius “errones” vocat, non esse plures quam volgo dicerentur;
<span class="br"></span><span class="lineNumber">12</span><span class="br"></span>posse enim fieri existimabat ut et alii quidam planetes pari potestate essent, sine quibus recta




</p></section><notes><section class="footnotes"><ul><li class="note" id="note_LCL212_6_1"><a class="footnoteCrossrefLink" href="#target_note_LCL212_6_1" title="Click to highlight in text"><sup class="lineRef">1</sup>autem enim, Q; enim, <span class="italic">Hertz</span>.</a></li><script type="text/javascript">document.getElementById('note_LCL212_6_1').style.display = "none";</script></ul></section></notes></section>