<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p><span class="br"></span><span class="lineNumber">7</span><span class="br"></span>Extat nunc quoque Theodecti tragoedia, quae inscribitur <span class="italic">Mausolus</span>; in qua eum magis quam in prosa placuisse Hyginus in <span class="italic">Eocemplis</span> refert.</p>
<h3><span class="ac">XIX</span></h3>
<p>Non purgari neque levari peccatum, cum praetenditur peccatorum
quae alii quoque peccaverunt similitudo; atque inibi verba ex oratione super ea re Demosthenis.</p>
<p><span class="br"></span><span class="lineNumber">1</span><span class="br"></span><span class="sc">Incessebat</span> quempiam Taurus philosophus severa atque vehementi obiurgatione adulescentem a rhetoribus
et a facundiae studio ad disciplinas philosophiae
transgressum, quod factum quiddam esse ab eo diceret inhoneste et improbe. At ille non ibat infitias fecisse, sed id solitum esse fieri defendebat turpitudinemque delicti exemplorum usu et consuetudinis
<span class="br"></span><span class="lineNumber">2</span><span class="br"></span>venia deprecabatur. Atque ibi Taurus isto ipso defensionis genere inritatior: “Homo,” inquit, “stulte et nihili, si te a malis exemplis auctoritates et rationes philosophiae non abducunt, ne illius quidem Demosthenis vestri sententia tibi in mentem venit, quae, quia lepidis et venustis vocum modis vincta est, quasi quaedam cantilena rhetorica facilius
<span class="br"></span><span class="lineNumber">3</span><span class="br"></span>adhaerere memoriae tuae potuit? Nam si me” inquit “non fallit quod quidem in primori pueritia legerim, verba haec sunt Demosthenis adversus eum, qui, ut tu nunc facis, peccatum suum peccatis alienis exemptum purgatumque ibat: Σὺ δὴ μὴ λέγε, ὡς
γέγονε τοῦτο πολλάκις, ἀλλ᾿ ὡς οὕτω προσήκει γίγνεσθαι·
οὐ γὰρ, εἴ τι πώποτε μὴ κατὰ τοὺς νόμους ἐπράχθη, σὺ δὲ



</p></section><notes></notes></section>