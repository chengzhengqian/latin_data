<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<blockquote><p><span class="line indent1">Ita plérique ingenió sumus omnes, nóstri nosmet</span><span class="linebreak"></span>
<span class="line indent2">paénitet.</span><span class="linebreak"></span></p></blockquote>
<p class="noindent"><span class="br"></span><span class="lineNumber">5</span><span class="br"></span>Afranius in togata:</p>
<blockquote><p><span class="line indent1">Nescío qui nostri míseritust tandém deus.</span><span class="linebreak"></span></p></blockquote>
<p class="noindent"><span class="br"></span><span class="lineNumber">6</span><span class="br"></span>Et Laberius in <span class="italic">Necyomantia</span>:</p>
<blockquote><p><span class="line indent1">Dum diútius retinétur, nostri oblítus est.</span><span class="linebreak"></span></p></blockquote>
<p><span class="br"></span><span class="lineNumber">7</span><span class="br"></span>“Dubium porro,” inquit, “non est, quin eodem haec omnia casu dicantur: ‘nostri paenitet,’<a class="footnoteLink" href="#note_LCL212_438_1" id="target_note_LCL212_438_1"><sup>1</sup></a> ‘nostri oblitus est, ‘nostri misertus est,’ quo dicitur: ‘mei paenitet,’ ‘mei misertus est,’ ‘mei oblitus est.’
<span class="br"></span><span class="lineNumber">8</span><span class="br"></span>‘Mei’ autem casus interrogandi est, quem ‘genetivum’
grammatici vocant, et ab eo declinatur, quod est ‘ego’; huius deinde plurativum est ‘nos.’
‘Tui’ aeque declinatur ab eo, quod est ‘tu’; huius
<span class="br"></span><span class="lineNumber">9</span><span class="br"></span>itidem plurativum est ‘vos.’ Sic namque Plautus declinavit in <span class="italic">Pseudolo</span> in hisce versibus:</p>
<blockquote><p><span class="line indent1">Si ex té tacente fíeri possem cértior,</span><span class="linebreak"></span>
<span class="line indent1">Ere, quaé miseriae té tam misere mácerent,</span><span class="linebreak"></span>
<span class="line indent1">Duorúm labori ego hóminum parsissém lubens:</span><span class="linebreak"></span>
<span class="line indent1">Mei té rogandi et tís<a class="footnoteLink" href="#note_LCL212_438_2" id="target_note_LCL212_438_2"><sup>2</sup></a> respondendí mihi.</span><span class="linebreak"></span></p></blockquote>
<p class="noindent">‘Mei’ enim Plautus hoc in loco non ab eo dixit, quod
<span class="br"></span><span class="lineNumber">10</span><span class="br"></span>est ‘meus,’ sed ab eo, quod est ‘ego.’ Itaque si dicere velis ‘patrem mei’ pro ‘patrem meum,’ quo Graeci modo τὸν πατέρα μου dicunt, inusitate quidem, sed recte profecto eaque ratione dices, qua Plautus
<span class="br"></span><span class="lineNumber">11</span><span class="br"></span>dixit ‘labori mei’ pro ‘labori meo.’ Haec autem ipsa ratio est in numero plurativo, qua Gracchus
‘misereri vestrum’ dixit et qua M. Cicero ‘contentio




</p></section><notes><section class="footnotes"><ul><li class="note" id="note_LCL212_438_1"><a class="footnoteCrossrefLink" href="#target_note_LCL212_438_1" title="Click to highlight in text"><sup class="lineRef">1</sup>nostri paenitet <span class="italic">added by Skutsch</span>.</a></li><script type="text/javascript">document.getElementById('note_LCL212_438_1').style.display = "none";</script><li class="note" id="note_LCL212_438_2"><a class="footnoteCrossrefLink" href="#target_note_LCL212_438_2" title="Click to highlight in text"><sup class="lineRef">2</sup>tui tis γ.</a></li><script type="text/javascript">document.getElementById('note_LCL212_438_2').style.display = "none";</script></ul></section></notes></section>