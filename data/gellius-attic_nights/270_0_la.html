<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

rerum prospere gestarum de statu mentis suae deturbati, non satis consiperent neque ad recte
<span class="br"></span><span class="lineNumber">13</span><span class="br"></span>intellegendum consulendumque essent idonei. “In principiis autem,” inquit, “patroni, qui pro reis dicunt, conciliare sibi et complacare iudices debent sensusque eorum expectatione causae suspensos rigentesque honorificis verecundisque sententiis commulcere,
non iniuriis atque imperiosis minationibus
<span class="br"></span><span class="lineNumber">14</span><span class="br"></span>confutare.” Ipsum deinde principium apposuit, cuius verba haec sunt: “Scio solere plerisque hominibus rebus<a class="footnoteLink" href="#note_LCL200_14_1" id="target_note_LCL200_14_1"><sup>1</sup></a> secundis atque prolixis atque prosperis<a class="footnoteLink" href="#note_LCL200_14_2" id="target_note_LCL200_14_2"><sup>2</sup></a> animum excellere atque superbiam atque ferociam augescere atque crescere. Quo mihi nunc magnae curae est, quod haec res tam secunde processit, ne quid in consulendo advorsi eveniat, quod nostras secundas res confutet, neve haec laetitia nimis luxuriose eveniat. Advorsae res edomant
et docent quid opus siet facto, secundae res laetitia transvorsum trudere solent a recte consulendo
atque intellegendo. Quo maiore opere dico suadeoque uti haec res aliquot dies proferatur, dum ex tanto gaudio in potestatem nostram redeamus.”</p>
<p><span class="br"></span><span class="lineNumber">15</span><span class="br"></span>“Quae deinde Cato iuxta dicit, ea,” inquit, “confessionem faciunt, non defensionem, neque propulsationem translationemve criminis habent, sed cum pluribus aliis communicationem, quod scilicet nihili<a class="footnoteLink" href="#note_LCL200_14_3" id="target_note_LCL200_14_3"><sup>3</sup></a> ad purgandum est. Atque etiam,” inquit, “insuper profitetur Rodienses, qui accusabantur
quod adversus populum Romanum regi magis





</p></section><notes><section class="footnotes"><ul><li class="note" id="note_LCL200_14_1"><a class="footnoteCrossrefLink" href="#target_note_LCL200_14_1" title="Click to highlight in text"><sup class="lineRef">1</sup>in rebus, Gell. xiii. 25. 14.</a></li><script type="text/javascript">document.getElementById('note_LCL200_14_1').style.display = "none";</script><li class="note" id="note_LCL200_14_2"><a class="footnoteCrossrefLink" href="#target_note_LCL200_14_2" title="Click to highlight in text"><sup class="lineRef">2</sup><span class="italic">Damsté regards</span> atque prosperis <span class="italic">as a gloss.</span></a></li><script type="text/javascript">document.getElementById('note_LCL200_14_2').style.display = "none";</script><li class="note" id="note_LCL200_14_3"><a class="footnoteCrossrefLink" href="#target_note_LCL200_14_3" title="Click to highlight in text"><sup class="lineRef">3</sup>nihili, <span class="italic">suggested by Hosius</span>; nihil, ω.</a></li><script type="text/javascript">document.getElementById('note_LCL200_14_3').style.display = "none";</script></ul></section></notes></section>