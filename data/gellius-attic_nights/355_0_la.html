<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent noindent">

illud concubii pudici secretum neminem quemquam alium dixisse.</p>
<p><span class="br"></span><span class="lineNumber">5</span><span class="br"></span>Sed Annaeus Cornutus, homo sane pleraque alia non indoctus neque inprudens, in secundo tamen librorum, quos <span class="italic">De Figuris Sententiarum</span> conposuit, egregiam totius istius verecundiae laudem insulsa
<span class="br"></span><span class="lineNumber">6</span><span class="br"></span>nimis et odiosa scrutatione violavit. Nam cum genus hoc figurae probasset et satis circumspecte factos esse versus dixisset, “‘Membra’ tamen,” inquit, “paulo incautius nominavit.”</p>
<h3><span class="ac">XI</span></h3>
<p>De Valerio Corvino; et unde Corvinus.</p>
<p><span class="br"></span><span class="lineNumber">1</span><span class="br"></span><span class="sc">De Maximo Valerio</span>, qui Corvinus appellatus est ob auxilium propugnationemque corvi alitis, haut quisquam est nobilium scriptorum qui secus dixerit.
<span class="br"></span><span class="lineNumber">2</span><span class="br"></span>Ea res prorsus miranda sic profecto est in libris

    annalibus memorata: “Adulescens tali genere
<span class="br"></span><span class="lineNumber">3, 4</span><span class="br"></span>editus, L. Furio, Claudio Appio consulibus fit tribunus militaris. Atque in eo tempore copiae Gallorum ingentes agrum Pomptinum insederant instruebaturque<a class="footnoteLink" href="#note_LCL200_184_1" id="target_note_LCL200_184_1"><sup>1</sup></a> acies a consulibus, de vi ac
<span class="br"></span><span class="lineNumber">5</span><span class="br"></span>multitudine hostium satis agentibus. Dux interea Gallorum, vasta et ardua proceritate armisque auro praefulgentibus, grandia ingrediens et manu telum reciprocans incedebat perque contemptum et superbiam





</p></section><notes><section class="footnotes"><ul><li class="note" id="note_LCL200_184_1"><a class="footnoteCrossrefLink" href="#target_note_LCL200_184_1" title="Click to highlight in text"><sup class="lineRef">1</sup>instruebatur, <span class="italic">Skutsch;</span> instruebanturque, <span class="italic">codd.</span></a></li><script type="text/javascript">document.getElementById('note_LCL200_184_1').style.display = "none";</script></ul></section></notes></section>