<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>fidem. Mausolus autem fuit, ut M. Tullius ait, rex terrae Cariae, ut quidam Graecarum historiarum scriptores, provinciae<a class="footnoteLink" href="#note_LCL200_262_1" id="target_note_LCL200_262_1"><sup>1</sup></a> praefectus σατράπην Graeci
<span class="br"></span><span class="lineNumber">3</span><span class="br"></span>vocant. Is Mausolus, ubi fato perfunctus inter lamenta et manus uxoris funere magnifico sepultus est, Artemisia, luctu atque desiderio mariti flagrans uxor, ossa cineremque eius mixta odoribus contusaque in faciem pulveris aquae indidit ebibitque multaque
<span class="br"></span><span class="lineNumber">4</span><span class="br"></span>alia violenti amoris indicia fecisse dicitur. Molita quoque est ingenti impetu operis conservandae mariti memoriae sepulcrum illud memoratissimum dignatumque
numerari inter septem omnium terrarum spectacula.
<span class="br"></span><span class="lineNumber">5</span><span class="br"></span>Id monumentum Artemisia cum dis manibus sacrum<a class="footnoteLink" href="#note_LCL200_262_2" id="target_note_LCL200_262_2"><sup>2</sup></a> Mausoli dicaret, “agona,” id est certamen laudibus eius dicundis, facit ponitque praemia pecuniae
<span class="br"></span><span class="lineNumber">6</span><span class="br"></span>aliarumque rerum bonarum amplissima. Ad eas laudes decertandas venisse dicuntur viri nobiles ingenio atque lingua praestabili, Theopompus, Theodectes,
Naucrates; sunt etiam qui Isocratem ipsum cum his eertavisse memoriae mandaverint. Sed eo certamine vicisse Theopompum iudicatum est. Is fuit Isocrates discipulus.</p>
</section><notes><section class="footnotes"><ul><li class="note" id="note_LCL200_262_1"><a class="footnoteCrossrefLink" href="#target_note_LCL200_262_1" title="Click to highlight in text"><sup class="lineRef">1</sup>provinciae, <span class="italic">Lipsius</span>; pr. Gr(a)ece, ω; pr. Cariae, <span class="italic">Thysius.</span></a></li><script type="text/javascript">document.getElementById('note_LCL200_262_1').style.display = "none";</script><li class="note" id="note_LCL200_262_2"><a class="footnoteCrossrefLink" href="#target_note_LCL200_262_2" title="Click to highlight in text"><sup class="lineRef">2</sup>sacrum, <span class="italic">Mommsen</span>; sacris, ω.</a></li><script type="text/javascript">document.getElementById('note_LCL200_262_2').style.display = "none";</script></ul></section></notes></section>