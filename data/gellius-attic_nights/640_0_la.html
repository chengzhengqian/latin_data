<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p><span class="br"></span><span class="lineNumber">19</span><span class="br"></span>“Tanta,” inquit, “sanctitudo fani est, ut numquam
quisquam violare sit ausus.” “Sanctitas” quoque et “sanctimonia” non minus Latine dicuntur, sed nescio quid maioris dignitatis est verbum
<span class="br"></span><span class="lineNumber">20</span><span class="br"></span>“sanctitudo,” sicuti M. Cato <span class="italic">In L. Veturium</span> “duritudinem” quam “duritiam” dicere gravius putavit: “Qui illius,” inquit, “impudentiam norat et duritudinem.”</p>
<p><span class="br"></span><span class="lineNumber">21</span><span class="br"></span>“Cum tantus,” inquit, “arrabo penes Samnites populi Romani esset.” “Arrabonem” dixit sescentos obsides et id maluit quam pignus dicere, quoniam vis huius vocabuli in ea sententia gravior acriorque est; sed nunc “arrabo” in sordidis verbis haberi coeptus ac multo videtur sordidius “arra,” quamquam “arra” quoque veteres saepe dixerint et conpluriens Laberius.</p>
<p><span class="br"></span><span class="lineNumber">22, 23</span><span class="br"></span>“Miserrimas,” inquit, “vitas exegerunt,” et: “hic nimiis in otiis,” inquit, “consumptus est.” Elegantia utrobique ex multitudine numeri quaesita est.</p>
<p><span class="br"></span><span class="lineNumber">24</span><span class="br"></span>“Cominius,” inquit, “qua ascenderat, descendit atque verba Gallis dedit.” “Verba Cominium dedisse Gallis” dicit, qui nihil quicquam cuiquam dixerat; neque eum Galli, qui Capitolium obsidebant, ascendentem aut descendentem<a class="footnoteLink" href="#note_LCL212_208_1" id="target_note_LCL212_208_1"><sup>1</sup></a> viderant. Sed “verba dedit” haut secus posuit quam si tu dicas “latuit atque obrepsit.”</p>
<p><span class="br"></span><span class="lineNumber">25</span><span class="br"></span>“Convalles,” inquit, “et arboreta magna erant.” 











</p></section><notes><section class="footnotes"><ul><li class="note" id="note_LCL212_208_1"><a class="footnoteCrossrefLink" href="#target_note_LCL212_208_1" title="Click to highlight in text"><sup class="lineRef">1</sup>aut descendentem, σ; <span class="italic">not in the MSS.</span></a></li><script type="text/javascript">document.getElementById('note_LCL212_208_1').style.display = "none";</script></ul></section></notes></section>