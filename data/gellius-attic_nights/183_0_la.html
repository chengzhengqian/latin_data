<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p><span class="br"></span><span class="lineNumber">3</span><span class="br"></span>“Paelicem” autem appellatam probrosamque habitam, quae iuncta consuetaque esset cum eo in cuius manu mancipioque alia matrimonii causa foret, hac antiquissima lege ostenditur, quam Numae regis fuisse accepimus: “Paelex aedem<a class="footnoteLink" href="#note_LCL195_324_1" id="target_note_LCL195_324_1"><sup>1</sup></a> Iunonis ne tangito; si tangit, Iunoni crinibus demissis agnum feminam caedito.”</p>
<p>“Paelex” autem quasi πάλλαξ, id est quasi παλλακίς. Ut pleraque alia, ita hoc quoque vocabulum
de Graeco flexum est.</p>
<h3><span class="ac">IV</span></h3>
<p>Quid Servius Sulpicius, in libro qui eat <span class="italic">De Dotibus,</span> scripserit de iure atque more veterum sponsaliorum.</p>
<p><span class="br"></span><span class="lineNumber">1</span><span class="br"></span><span class="sc">Sponsalia</span> in ea parte Italiae quae Latium appellatur
hoc more atque iure solita fieri scripsit Servius Sulpicius in libro quem inscripsit<a class="footnoteLink" href="#note_LCL195_324_2" id="target_note_LCL195_324_2"><sup>2</sup></a> <span class="italic">De Dotibus:</span>
<span class="br"></span><span class="lineNumber">2</span><span class="br"></span>“Qui uxorem,” inquit, “ducturus erat, ab eo unde ducenda erat stipulabatur, eam in matrimonium datum<a class="footnoteLink" href="#note_LCL195_324_3" id="target_note_LCL195_324_3"><sup>3</sup></a> iri. Qui ducturus erat, id<a class="footnoteLink" href="#note_LCL195_324_4" id="target_note_LCL195_324_4"><sup>4</sup></a> itidem spondebat. Is contractus stipulationum sponsionumque dicebatur
‘sponsalia.’ Tunc, quae promissa erat ‘sponsa’ appellabatur, qui spoponderat ducturum, ‘sponsus.’ Sed si post eas stipulationis uxor non







</p></section><notes><section class="footnotes"><ul><li class="note" id="note_LCL195_324_1"><a class="footnoteCrossrefLink" href="#target_note_LCL195_324_1" title="Click to highlight in text"><sup class="lineRef">1</sup>=aram, <span class="italic">Paulus</span>; aedem (edem), <span class="italic"> MSS</span>.</a></li><script type="text/javascript">document.getElementById('note_LCL195_324_1').style.display = "none";</script><li class="note" id="note_LCL195_324_2"><a class="footnoteCrossrefLink" href="#target_note_LCL195_324_2" title="Click to highlight in text"><sup class="lineRef">2</sup>inscripsit, <span class="italic">Huschke;</span> scripsit, ω.</a></li><script type="text/javascript">document.getElementById('note_LCL195_324_2').style.display = "none";</script><li class="note" id="note_LCL195_324_3"><a class="footnoteCrossrefLink" href="#target_note_LCL195_324_3" title="Click to highlight in text"><sup class="lineRef">3</sup>ducturum iri. Cui, ω.</a></li><script type="text/javascript">document.getElementById('note_LCL195_324_3').style.display = "none";</script><li class="note" id="note_LCL195_324_4"><a class="footnoteCrossrefLink" href="#target_note_LCL195_324_4" title="Click to highlight in text"><sup class="lineRef">4</sup>id, <span class="italic">suggested by Hosius.</span></a></li><script type="text/javascript">document.getElementById('note_LCL195_324_4').style.display = "none";</script></ul></section></notes></section>