<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent noindent">

omnium haec fuit: “Scripserim,” “legerim,” 
“venerim,” cuius temporis verba sint, praeteriti an futuri an utriusque?</p>
<p><span class="br"></span><span class="lineNumber">15</span><span class="br"></span>Haec ubi ordine quo dixi proposita atque singulis sorte ductis disputata explanataque sunt, libris coronisque omnes donati sumus, nisi ob unam
<span class="br"></span><span class="lineNumber">16</span><span class="br"></span>quaestionem, quae fuit de verbo “verant.” Nemo enim tum commeminerat, dictum esse a Q. Ennio id verbum in tertio decimo <span class="italic">Annalium</span> in isto versu:</p>
<blockquote><p><span class="line indent2">Satin vates verant aetate in agunda?</span><span class="linebreak"></span></p></blockquote>
<p class="noindent">orona igitur huius quaestionis deo feriarum istarum Saturno datast.</p>
<h3><span class="ac">III</span></h3>
<h3>Quid Aeschines rhetor, in oratione qua Timarchum de inpudicitia accusavit, Lacedaemonios statuisse dixerit super sententia probatissima, quam inprobatissimus homo dixisset.</h3>
<p><span class="br"></span><span class="lineNumber">1</span><span class="br"></span><span class="sc">Aeschines,</span> vel acerrimus prudentissimusque oratorum
qui apud contiones Atheniensium floruerunt, in oratione illa saeva criminosaque et virulenta, qua Timarchum de inpudicitia graviter insigniterque accusabat, nobile et inlustre consilium Laedaemoniis dedisse dicit virum indidem civitatis eiusdem principem,
virtute atque aetate magna praeditum.</p>
<p><span class="br"></span><span class="lineNumber">2</span><span class="br"></span>“Populus,” inquit, “Lacedaemonius de summa republica sua, quidnam esset utile et honestum



</p></section><notes></notes></section>