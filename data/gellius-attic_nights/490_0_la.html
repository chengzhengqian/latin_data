<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="br"></span><span class="lineNumber">7</span><span class="br"></span>consuli docet, quod eodem auspicio creantur. Maiora autem dicuntur auspicia habere, quia eorum auspicia magis rata sunt quam aliorum.</p>
<h3><span class="ac">XVI</span></h3>
<p>Item verba eiusdem Messalae, disserentis aliud esse ad populum
loqui, aliud cum populo agere; et qui magistratus a quibus avocent comitiatum.</p>
<p><span class="br"></span><span class="lineNumber">1</span><span class="br"></span><span class="sc">Idem</span> Messala in eodem libro de minoribus magistratibus
ita scripsit: “Consul ab omnibus magistratibus
et comitiatum et contionem avocare potest. Praetor et comitiatum et contionem usque-quaque
avocare potest, nisi a consule. Minores magistratus nusquam nec comitiatum nec contionem avocare possunt. Ea re, qui eorum primus vocat ad comitiatum, is recte agit, quia bifariam cum populo agi non potest nec avocare alius alii potest.<a class="footnoteLink" href="#note_LCL200_454_1" id="target_note_LCL200_454_1"><sup>1</sup></a> Set, si contionem habere volunt uti ne cum populo agant, quamvis multi magistratus simul contionem
<span class="br"></span><span class="lineNumber">2</span><span class="br"></span>habere possunt.” Ex his verbis Messalae manifestum est, aliud esse “cum populo agere,” aliud “contionem
<span class="br"></span><span class="lineNumber">3</span><span class="br"></span>habere.” Nam “cum populo agere” est



</p></section><notes><section class="footnotes"><ul><li class="note" id="note_LCL200_454_1"><a class="footnoteCrossrefLink" href="#target_note_LCL200_454_1" title="Click to highlight in text"><sup class="lineRef">1</sup>potest, <span class="italic">Madvig;</span> posset ω (-ent, Π).</a></li><script type="text/javascript">document.getElementById('note_LCL200_454_1').style.display = "none";</script></ul></section></notes></section>