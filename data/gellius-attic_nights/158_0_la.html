<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">XI</span></h3>
<p>Quibus et quam frivolis argumentis Accius in <span class="italic">Didascalicis</span> utatur, quibus docere nititur Hesiodum esse quam Homerum natu antiquiorem.</p>
<p>
<span class="sc">Super</span> aetate Homeri atque Hesiodi non consentitur.
<span class="br"></span><span class="lineNumber">1, 2</span><span class="br"></span>Alii Homerum quam Hesiodum maiorem natu fuisse scripserunt, in quis Philochorus et Xenophanes, alii minorem, in quis L. Accius poeta
<span class="br"></span><span class="lineNumber">3</span><span class="br"></span>et Ephorus historiae scriptor. M. autem Varro in primo <span class="italic">De Imaginibus</span>, uter prior sit natus parum constare dicit, sed non esse dubium quin aliquo tempore eodem vixerint, idque ex epigrammate ostendi quod in tripode scriptum est, qui in monte
<span class="br"></span><span class="lineNumber">4</span><span class="br"></span>Helicone ab Hesiodo positus traditur. Accius autem in primo <span class="italic">Didascalico</span> levibus admodum argumentis utitur, per quae ostendi putat, Hesiodum
<span class="br"></span><span class="lineNumber">5</span><span class="br"></span>natu priorem: “Quod Homerus,” inquit, “cum in principio carminis Achillem esse filium Pelei diceret, quis esset Peleus non addidit; quam rem procul,” inquit, “dubio dixisset, nisi ab Hesiodo iam dictum videret. De Cyclope itidem,” inquit, “vel maxime quod unoculus fuit, rem tam insignem non praeterisset, nisi aeque prioris Hesiodi carminibus invulgatum esset.”</p>
<p><span class="br"></span><span class="lineNumber">6</span><span class="br"></span>De patria quoque Homeri multo maxime dissensum est. Alii Colophonium, alii Smyrnaeum, sunt







</p></section><notes></notes></section>