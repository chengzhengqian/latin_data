<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

cum filiorum qui in magistratu sunt potestatibus collata, interquiescere paululum et conivere; sed cum extra rempublicam in domestica re atque vita sedeatur, ambuletur, in convivio quoque familiari discumbatur, tum inter filium magistratum et patrem privatum publicos honores cessare, naturales et
<span class="br"></span><span class="lineNumber">10</span><span class="br"></span>genuinos exoriri. “Hoc igitur,” inquit, “quod ad me venistis, quod colloquimur nunc, quod de officiis disceptamus, privata actio est. Itaque utere apud me his honoribus prius, quibus domi quoque vestrae te uti priorem decet.”</p>
<p>

    Haec atque alia in eandem sententiam Taurus
<span class="br"></span><span class="lineNumber">11, 12</span><span class="br"></span>graviter simul et comiter disseruit. Quid autem super huiuscemodi patris atque filii officio apud Claudium legerimus, non esse ab re visum est ut
<span class="br"></span><span class="lineNumber">13</span><span class="br"></span>adscriberemus. Posuimus igitur verba ipsa Quadrigarii
ex <span class="italic">Annali</span> eius sexto transscripta: “Deinde facti consules Ti.<a class="footnoteLink" href="#note_LCL195_126_1" id="target_note_LCL195_126_1"><sup>1</sup></a> Sempronius Gracchus iterum,<a class="footnoteLink" href="#note_LCL195_126_2" id="target_note_LCL195_126_2"><sup>2</sup></a> Q. Fabius Maximus, filius eius qui priore anno erat consul. Ei consuli pater proconsul obviam in equo vehens venit neque descendere voluit, quod pater erat, et quod inter eos sciebant maxima concordia convenire, lictores non ausi sunt descendere iubere. Ubi iuxta venit, tum consul ait: “Quid postea?”; lictor ille qui apparebat cito intellexit, Maximum proconsulem descendere iussit. Fabius imperio paret et filium collaudavit, cum imperium, quod populi esset, retineret.</p>
</section><notes><section class="footnotes"><ul><li class="note" id="note_LCL195_126_1"><a class="footnoteCrossrefLink" href="#target_note_LCL195_126_1" title="Click to highlight in text"><sup class="lineRef">1</sup>Ti <span class="italic">added by Skutsch.</span></a></li><script type="text/javascript">document.getElementById('note_LCL195_126_1').style.display = "none";</script><li class="note" id="note_LCL195_126_2"><a class="footnoteCrossrefLink" href="#target_note_LCL195_126_2" title="Click to highlight in text"><sup class="lineRef">2</sup>iterumque, ω.</a></li><script type="text/javascript">document.getElementById('note_LCL195_126_2').style.display = "none";</script></ul></section></notes></section>