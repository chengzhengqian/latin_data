<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

omnium generum furibus neque remissa nimis
<span class="br"></span><span class="lineNumber">7</span><span class="br"></span>lenitate usi sunt. Nam furem qui manifesto furto prensus esset tum demum occidi permiserunt, si aut, cum faceret furtum, nox esset, aut interdiu telo se,
<span class="br"></span><span class="lineNumber">8</span><span class="br"></span>cum prenderetur, defenderet. Ex ceteris autem manifestis furibus liberos verberari addicique iusserunt ei cui furtum factum esset, si modo id luci fecissent neque se telo defendissent; servos item furti manifesti prensos verberibus adfici et e saxo praecipitari, sed pueros inpuberes praetoris arbitratu verberari voluerunt noxiamque ab his factam sarciri.
<span class="br"></span><span class="lineNumber">9</span><span class="br"></span>Ea quoque furta quae per lancem liciumque concepta essent, proinde ac si manifesta forent, vindicaverunt.</p>
<p><span class="br"></span><span class="lineNumber">10</span><span class="br"></span>Sed nunc a lege illa decemvirali discessum est. Nam si qui super manifesto furto iure et ordine
<span class="br"></span><span class="lineNumber">11</span><span class="br"></span>experiri velit, actio in quadruplum datur. “Mani-festum” autem “furtum est,” ut ait Masurius, “quod deprehenditur dum fit. Faciendi finis est, cum
<span class="br"></span><span class="lineNumber">12</span><span class="br"></span>perlatum est quo ferri coeperat.” Furti concepti, item oblati, tripli poena est.</p>
<p>Sed quod sit “oblatum,” quod “conceptum,” et pleraque alia ad eam rem ex egregiis veterum moribus accepta neque inutilia cognitu neque iniucunda qui legere volet, inveniet Sabini librum cui
<span class="br"></span><span class="lineNumber">13</span><span class="br"></span>titulus est <span class="italic">De Furtis.</span> In quo id quoque scriptum





</p></section><notes></notes></section>