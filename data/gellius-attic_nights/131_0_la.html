<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

condicionibus<a class="footnoteLink" href="#note_LCL195_220_1" id="target_note_LCL195_220_1"><sup>1</sup></a> conveniens: πᾶν ὅτι ἂν βουληθείη μέρος ἡ τύχη τοῦ σώματος παρελέσθαι, τοῦτο προϊέμενον.
<span class="br"></span><span class="lineNumber">5</span><span class="br"></span>Quibus verbis,” inquit, “ostenditur Philippus, non, ut Sertorius, corporis dehonestamento laetus, quod est,” inquit, “insolens et inmodicum, sed prae studio laudis et honoris iacturarum damnorumque corporis contemptor, qui singulos artus suos fortunae prodigendos daret quaestu atque compendio gloriarum.”</p>
<h3><span class="ac">XXVIII</span></h3>
<p>Non esse compertum cui deo rem divinam fieri oporteat, cum terra movet.</p>
<p><span class="br"></span><span class="lineNumber">1</span><span class="br"></span><span class="sc">Quaenam</span> esse causa videatur quamobrem terrae tremores fiant, non modo his communibus hominum sensibus opinionibusque incompertum,<a class="footnoteLink" href="#note_LCL195_220_2" id="target_note_LCL195_220_2"><sup>2</sup></a> sed ne inter physicas quidem philosophias satis constitit ventorumne
vi accidant specus hiatusque terrae subeuntium an aquarum subter in terrarum cavis undantium pulsibus fluctibusque, ita uti videntur existimasse antiquissimi Graecorum, qui Neptunum σεισίχθονα
appellaverunt, an cuius aliae rei causa alteriusve dei vi ac numine, nondum etiam, sicuti
<span class="br"></span><span class="lineNumber">2</span><span class="br"></span>diximus, pro certo creditum. Propterea veteres Romani, cum in omnibus aliis vitae officiis, tum in constituendis religionibus atque in dis inmortalibus animadvertendis castissimi cautissimique, ubi terram movisse senserant nuntiatumve erat, ferias eius rei


</p></section><notes><section class="footnotes"><ul><li class="note" id="note_LCL195_220_1"><a class="footnoteCrossrefLink" href="#target_note_LCL195_220_1" title="Click to highlight in text"><sup class="lineRef">1</sup>conditionibus, <span class="italic">J. F. Gronov</span>; communibus, ω.</a></li><script type="text/javascript">document.getElementById('note_LCL195_220_1').style.display = "none";</script><li class="note" id="note_LCL195_220_2"><a class="footnoteCrossrefLink" href="#target_note_LCL195_220_2" title="Click to highlight in text"><sup class="lineRef">2</sup>incompertum, <span class="italic">Skutsch</span>; compertum, <span class="italic">MSS</span>.</a></li><script type="text/javascript">document.getElementById('note_LCL195_220_2').style.display = "none";</script></ul></section></notes></section>