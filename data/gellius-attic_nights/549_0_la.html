<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

iudex forte id sciat, super qua re apud eum litigatur, eaque res uni ei, priusquam agi coepta aut in iudicium deducta sit, ex alio quodam negotio casuve<a class="footnoteLink" href="#note_LCL212_26_1" id="target_note_LCL212_26_1"><sup>1</sup></a> aliquo cognita liquido et comperta sit, neque id tamen in agenda causa probetur, oporteatne eum secundum ea quae sciens venit iudicare, an secundum
<span class="br"></span><span class="lineNumber">15</span><span class="br"></span>ea quae aguntur? Id etiam,” inquit, “quaeri solet, an deceat atque conveniat iudici causa iam cognita, si facultas esse videatur conponendi negotii, officio paulisper iudicis dilato communis amicitiae et quasi
<span class="br"></span><span class="lineNumber">16</span><span class="br"></span>pacificatoris partes recipere? Atque illud amplius ambigi ac dubitari scio, debeatne iudex inter cognoscendum ea quae dicto quaesitoque opus est dicere et quaerere, etiamsi cuius ea dici quaerique interest neque dicat neque postulet? Patrocinari enim prorsus hoc esse aiunt, non iudicare.</p>
<p><span class="br"></span><span class="lineNumber">17</span><span class="br"></span>“Praeter haec super ea quoque re dissentitur, an ex usu exque officio sit iudicis, rem causamque de qua cognoscit interlocutionibus suis ita exprimere consignareque, ut ante sententiae tempus, ex iis quae apud eum in praesens confuse varieque dicuntur, proinde ut quoquo in loco ac tempore movetur, signa
<span class="br"></span><span class="lineNumber">18</span><span class="br"></span>et indicia faciat motus atque sensus sui. Nam qui iudices,” inquit, “acres atque celeres videntur, non aliter existimant rem qua de agitur indagari conprehendique

</p></section><notes><section class="footnotes"><ul><li class="note" id="note_LCL212_26_1"><a class="footnoteCrossrefLink" href="#target_note_LCL212_26_1" title="Click to highlight in text"><sup class="lineRef">1</sup>casuve, <span class="italic">Cramer</span>; casuque, <span class="italic">MSS</span>.</a></li><script type="text/javascript">document.getElementById('note_LCL212_26_1').style.display = "none";</script></ul></section></notes></section>