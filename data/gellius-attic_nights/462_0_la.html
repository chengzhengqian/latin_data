<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

Apollinarem, doctum hominem, percontatus sum an his verbis “intra Kalendas” ipsae quoque Kalendae tenerentur, dixique ei me<a class="footnoteLink" href="#note_LCL200_398_1" id="target_note_LCL200_398_1"><sup>1</sup></a> videlicet datum Kalendasque mihi prodictas, ut intra eum diem pronuntiarem.
<span class="br"></span><span class="lineNumber">2</span><span class="br"></span>“Cur,” inquit, “hoc me potius rogas quam ex istis aliquem peritis studiosisque iuris, quos adhibere in consilium iudicaturi soletis?” Tum illi ego ita
<span class="br"></span><span class="lineNumber">3</span><span class="br"></span>respondi: “Si aut de vetere,” inquam, “iure et<a class="footnoteLink" href="#note_LCL200_398_2" id="target_note_LCL200_398_2"><sup>2</sup></a> recepto aut controverso et ambiguo aut novo et constituto discendum esset, issem plane sciscitatum ad
<span class="br"></span><span class="lineNumber">4</span><span class="br"></span>istos quos dicis; sed cum verborum Latinorum sententia, usus, ratio exploranda sit, scaevus profecto et caecus animi forem, si, cum haberem tui copiam,
<span class="br"></span><span class="lineNumber">6</span><span class="br"></span>issem magis ad alium quam ad te.” “Audi igitur,” inquit, “de ratione verbi quid existimem, sed eo tamen pacto ut id facias, non quod ego de proprietate vocis disseruero, sed quod in ea re omnium pluriumve consensu observari cognoveris; non enim verborum tantum communium verae atque propriae significationes
longiore usu mutantur, sed legum quoque ipsarum iussa consensu tacito oblitterantur.”</p>
<p><span class="br"></span><span class="lineNumber">6</span><span class="br"></span>Tum deinde disseruit, me et plerisque aliis audienti-bus, in hunc ferme modum: “Cum dies,” inquit, “ita praefinita est, ut iudex ‘intra Kalendas’ pronuntiet, occupavit iam haec omnes opinio, non esse dubium quin ante Kalendas iure pronuntietur, et id tantum




</p></section><notes><section class="footnotes"><ul><li class="note" id="note_LCL200_398_1"><a class="footnoteCrossrefLink" href="#target_note_LCL200_398_1" title="Click to highlight in text"><sup class="lineRef">1</sup>me iudicem, <span class="italic">Hertz</span> (N<sup>2</sup>); me <span class="italic">omitted by Q.</span></a></li><script type="text/javascript">document.getElementById('note_LCL200_398_1').style.display = "none";</script><li class="note" id="note_LCL200_398_2"><a class="footnoteCrossrefLink" href="#target_note_LCL200_398_2" title="Click to highlight in text"><sup class="lineRef">2</sup>et, <span class="italic">Hosius</span>; aut, ω.</a></li><script type="text/javascript">document.getElementById('note_LCL200_398_2').style.display = "none";</script></ul></section></notes></section>