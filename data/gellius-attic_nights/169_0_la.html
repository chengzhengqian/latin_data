<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

aliquando ocius fieret, non multo tamen fieri ocius, neque quod serius, multo serius.</p>
<p><span class="br"></span><span class="lineNumber">21</span><span class="br"></span>Memini ego Romae accurate hoc atque sollicite quaesitum, negotio non rei tunc parvae postulante, an octavo mense infans ex utero vivus editus et statim mortuus ius trium liberorum supplevisset, cum abortio quibusdam, non partus, videretur mensis octavi intempestivitas.</p>
<p><span class="br"></span><span class="lineNumber">22</span><span class="br"></span>Sed quoniam de Homerico annuo partu ac de undecimo mense diximus quae cognoveramus, visum est non praetereundum quod in Plinii Secundi libro
<span class="br"></span><span class="lineNumber">23</span><span class="br"></span>septimo <span class="italic">Naturalis Historiae</span> legimus. Id autem quia extra fidem esse videri potest, verba ipsius Plinii posuimus: “Masurius auctor est, L. Papirium praetorem, secundo herede lege agente, bonorum possessionem contra eum dedisse, cum mater partum se tredecim mensibus tulisse diceret, quoniam nullum certum tempus pariendi statutum ei<a class="footnoteLink" href="#note_LCL195_296_1" id="target_note_LCL195_296_1"><sup>1</sup></a> videretur.” 
<span class="br"></span><span class="lineNumber">24</span><span class="br"></span>In eodem libro Plini Secundi verba haec scripta sunt: “Oscitatio in nixu letalis est, sicut sternuisse a coitu abortivum.”</p>
</section><notes><section class="footnotes"><ul><li class="note" id="note_LCL195_296_1"><a class="footnoteCrossrefLink" href="#target_note_LCL195_296_1" title="Click to highlight in text"><sup class="lineRef">1</sup>ei, <span class="italic">omitted by Pliny</span>.</a></li><script type="text/javascript">document.getElementById('note_LCL195_296_1').style.display = "none";</script></ul></section></notes></section>