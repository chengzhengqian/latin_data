<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

“genus et quas differentias dicas, non hercle intellego.” 
<span class="br"></span><span class="lineNumber">10</span><span class="br"></span>“Rem,” inquit Favorinus, “plane dictam postulas, quod difficillimum est, dici planius; nam hoc quidem pervolgatum est, definitionem omnem
<span class="br"></span><span class="lineNumber">11</span><span class="br"></span>ex genere et differentia consistere. Sed si me tibi praemandere, quod aiunt, postulas, faciam sane id quoque honoris tui habendi gratia.”</p>
<p><span class="br"></span><span class="lineNumber">12</span><span class="br"></span>Ac deinde ita exorsus est: “Si,” inquit, “ego te nunc rogem ut mihi dicas et quasi circumscribas verbis cuiusmodi ‘homo’ sit, non, opinor, respondeas hominem esse te atque me. Hoc enim quis homo sit ostendere est, non quid homo sit dicere. Sed si, inquam, peterem ut ipsum illud quod homo est definires, tu profecto mihi diceres hominem esse animal mortale, rationis et scientiae capiens, vel quo alio modo diceres, ut eum a ceteris omnibus separares. Proinde igitur nunc te rogo ut quid sit ‘penus’ dicas, non ut aliquid ex penu nomines.” 
<span class="br"></span><span class="lineNumber">13</span><span class="br"></span>Tum ille ostentator, voce iam molli atque demissa,
“philosophias,” inquit, “ego non didici neque discere adpetivi et, si ignoro an hordeum ex ‘penu’ sit aut quibus verbis ‘penus’ definiatur, non ea re litteras quoque alias nescio.”</p>
<p><span class="br"></span><span class="lineNumber">14</span><span class="br"></span>“Scire,” inquit ridens iam Favorinus, “quid ‘penus’ sit, non ex nostra magis est philosophia
<span class="br"></span><span class="lineNumber">15</span><span class="br"></span>quam ex grammatica tua. Meministi enim, credo, quaeri solitum quid Vergilius dixerit, penum struere vel longam vel longo ordine; utrumque enim profecto
<span class="br"></span><span class="lineNumber">16</span><span class="br"></span>scis legi solitum. Sed ut faciam te aequiore animo ut sis, ne illi quidem veteres iuris magistri,


</p></section><notes></notes></section>