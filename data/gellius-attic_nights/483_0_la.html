<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p><span class="br"></span><span class="lineNumber">6</span><span class="br"></span>Neque non de secundis quoque mensis, cuiusmodi esse eas oporteat, praecipit. His enim verbis utitur: “Bellaria,” inquit, “ea maxime sunt mellita, quae mellita non sunt; πέμμασιν enim cum πέψει societas infida.”</p>
<p><span class="br"></span><span class="lineNumber">7</span><span class="br"></span>Quod Varro hoc in loco dixit “bellaria,” ne quis forte in ista voce haereat, significat id vocabulum omne mensae secundae genus. Nam quae πέμματα Graeci aut τραγήματα dixerunt, ea veteres nostri “bellaria” appellaverunt. Vina quoque dulciora est invenire in comoediis antiquioribus hoc nomine appellata dictaque esse ea “Liberi bellaria.”</p>
<h3><span class="ac">XII</span></h3>
<p>Tribunos plebis prensionem habere, vocationem non habere.</p>
<p><span class="br"></span><span class="lineNumber">1</span><span class="br"></span><span class="sc">In</span> quadam epistula Atei Capitonis scriptum legimus,
Labeonem Antistium legum atque morum populi Romani iurisque civilis doctum adprime fuisse.
<span class="br"></span><span class="lineNumber">2</span><span class="br"></span>“Sed agitabat,” inquit, “hominem libertas quaedam nimia atque vecors usque eo ut, divo Augusto iam principe et rempublicam obtinente, ratum tamen pensumque nihil haberet, nisi quod iussum sanctumque
<span class="br"></span><span class="lineNumber">3</span><span class="br"></span>esse in Romanis antiquitatibus legisset,” ac deinde narrat, quid idem Labeo per viatorem a
<span class="br"></span><span class="lineNumber">4</span><span class="br"></span>tribunis plebi vocatus responderit: “Cum a muliere,” 
inquit, “quadam tribuni plebis adversum eum aditi,



</p></section><notes></notes></section>