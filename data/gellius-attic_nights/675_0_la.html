<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p><span class="br"></span><span class="lineNumber">14</span><span class="br"></span>Iuxta ea tempora Empedocles Agrigentinus in philosophiae naturalis studio floruit.
<span class="br"></span><span class="lineNumber">15</span><span class="br"></span>Romae autem per eas tempestates decemviros legibus scribundis creatos constitit tabulasque ab his primo decem conscriptas,
mox alias duas additas.</p>
<p><span class="br"></span><span class="lineNumber">16</span><span class="br"></span>Bellum deinde in terra Graecia maximum Peloponnensiacum,
quod Thucydides memoriae mandavit, coeptum est circa annum fere post conditam Romam
<span class="br"></span><span class="lineNumber">17</span><span class="br"></span>trecentesimum vicesimum tertium. Qua tempestate Olus Postumius Tubertus dictator Romae fuit, qui filium suum, quod contra suum dictum in hostem pugnaverat, securi necavit. Hostes tunc populi
<span class="br"></span><span class="lineNumber">18</span><span class="br"></span>Romani fuerunt Fidenates atque Aequi. In hoc tempore nobiles celebresque erant Sophocles ac deinde Euripides tragici poetae et Hippocrates medicus et philosophus Democritus, quibus Socrates Atheniensis natu quidem posterior fuit, sed quibusdam
temporibus isdem vixerunt.</p>
<p><span class="br"></span><span class="lineNumber">19</span><span class="br"></span>Iam deinde, tribunis militaribus consulari imperio rempublicam Romae regentibus, ad annum fere conditae
urbis trecentesimum quadragesimum septimum, triginta illi tyranni praepositi sunt a Lacedaemoniis Atheniensibus et in Sicilia Dionysius superior tyrannidem
tenuit, paucisque annis post Socrates Athenis capitis damnatus est et in carcere veneno necatus.
<span class="br"></span><span class="lineNumber">20</span><span class="br"></span>Set<a class="footnoteLink" href="#note_LCL212_278_1" id="target_note_LCL212_278_1"><sup>1</sup></a> ea fere tempestate Romae M. Furius Camillus








</p></section><notes><section class="footnotes"><ul><li class="note" id="note_LCL212_278_1"><a class="footnoteCrossrefLink" href="#target_note_LCL212_278_1" title="Click to highlight in text"><sup class="lineRef">1</sup>set, Q; <span class="italic">the other MSS. omit;</span> et, <span class="italic">Hertz.</span></a></li><script type="text/javascript">document.getElementById('note_LCL212_278_1').style.display = "none";</script></ul></section></notes></section>