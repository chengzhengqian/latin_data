<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">XVIII</span></h3>
<p>Quid sint “pedari senatores” et quam ob causam ita appellati; quamque habeant originem verba haec ex edicto tralaticio consulum: “senatores quibusque in senatu sententiam dicere licet.”</p>
<p><span class="br"></span><span class="lineNumber">1</span><span class="br"></span><span class="sc">Non</span> pauci sunt qui opinantur “pedarios senatores” appellatos, qui sententiam in senatu non verbis dicerent, sed in alienam sententiam pedibus irent.
<span class="br"></span><span class="lineNumber">2</span><span class="br"></span>Quid igitur? cum senatusconsultum per discessionem fiebat, nonne universi senatores sententiam pedibus
<span class="br"></span><span class="lineNumber">3</span><span class="br"></span>ferebant? Atque haec etiam vocabuli istius ratio dicitur, quam Gavius<a class="footnoteLink" href="#note_LCL195_300_1" id="target_note_LCL195_300_1"><sup>1</sup></a> Bassus in <span class="italic">Commentariis</span> suis
<span class="br"></span><span class="lineNumber">4</span><span class="br"></span>scriptam reliquit. Senatores enim dicit in veterum aetate, qui curulem magistratum gessissent, curru solitos honoris gratia in curiam vehi, in quo curru sella esset super quam considerent, quae ob eam causam “curulis” appellaretur; sed eos senatores, qui magistratum curulem nondum ceperant, pedibus itavisse in curiam: propterea senatores nondum maioribus honoribus usos<a class="footnoteLink" href="#note_LCL195_300_2" id="target_note_LCL195_300_2"><sup>2</sup></a> “pedarios” nominatos.
<span class="br"></span><span class="lineNumber">5</span><span class="br"></span>M. autem Varro in <span class="italic">Satira Menippea</span>, quae Ἱπποκύων inscripta est, equites quosdam dicit “pedarios” appellatos, videturque eos significare qui, nondum a censoribus in senatum lecti, senatores quidem non erant, sed quia honoribus populi usi erant, in
<span class="br"></span><span class="lineNumber">6</span><span class="br"></span>senatum veniebant et sententiae ius habebant. Nam et curulibus magistratibus functi, si<a class="footnoteLink" href="#note_LCL195_300_3" id="target_note_LCL195_300_3"><sup>3</sup></a> nondum a censoribus






</p></section><notes><section class="footnotes"><ul><li class="note" id="note_LCL195_300_1"><a class="footnoteCrossrefLink" href="#target_note_LCL195_300_1" title="Click to highlight in text"><sup class="lineRef">1</sup>G., ω.</a></li><script type="text/javascript">document.getElementById('note_LCL195_300_1').style.display = "none";</script><li class="note" id="note_LCL195_300_2"><a class="footnoteCrossrefLink" href="#target_note_LCL195_300_2" title="Click to highlight in text"><sup class="lineRef">2</sup><span class="italic">suggested by Hertz</span>; functos, ϛ.</a></li><script type="text/javascript">document.getElementById('note_LCL195_300_2').style.display = "none";</script><li class="note" id="note_LCL195_300_3"><a class="footnoteCrossrefLink" href="#target_note_LCL195_300_3" title="Click to highlight in text"><sup class="lineRef">3</sup>functi si, <span class="italic">Scioppius;</span> functis, ω; functi qui, ϛ.</a></li><script type="text/javascript">document.getElementById('note_LCL195_300_3').style.display = "none";</script></ul></section></notes></section>