<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent noindent">

et quid sit in ea lege ‘proletarius civis’ interpretere.” 
<span class="br"></span><span class="lineNumber">7</span><span class="br"></span>“Ego vero,” inquit ille, “dicere atque interpretari hoc deberem, si ius Faunorum et
<span class="br"></span><span class="lineNumber">8</span><span class="br"></span>Aboriginum didicissem. Sed enim cum ‘proletarii’ et ‘adsidui’ et ‘sanates’ et ‘vades’ et ‘subvades’ et ‘viginti quinque asses’ et ‘taliones’ furtorumque quaestio ‘cum lance et licio’ evanuerint omnisque illa <span class="italic">Duodecim Tabularum</span> antiquitas, nisi in legis actionibus centumviralium causarum lege Aebutia lata consopita sit, studium scientiamque ego praestare debeo iuris et legum vocumque earum quibus utimur.”</p>
<p><span class="br"></span><span class="lineNumber">9</span><span class="br"></span>Tum forte quadam Iulium Paulum, poetam memoriae nostrae doctissimum,praetereuntem conspeximus.
<span class="br"></span><span class="lineNumber">10</span><span class="br"></span>Is a nobis salutatur, rogatusque uti de sententia deque ratione istius vocabuli nos doceret, “Qui in plebe,” inquit, “Romana tenuissimi pauperrimique erant neque amplius quam mille quingentum aeris in censum deferebant, ‘proletarii’ appellati sunt, qui vero nullo aut perquam parvo aere censebantur, ‘capite censi’ vocabantur, extremus autem census capite censorum
<span class="br"></span><span class="lineNumber">11</span><span class="br"></span>aeris fuit trecentis septuaginta quinque. Sed quoniam res pecuniaque familiaris obsidis vicem pignerisque esse apud rempublicam videbatur amorisque in patriam fides quaedam in ea firmamentumque erat, neque proletarii neque capite censi milites, nisi in tumultu maximo, scribebantur, quia familia pecu-


</p></section><notes></notes></section>