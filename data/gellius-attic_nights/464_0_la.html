<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

ut ‘intra Kalendas’ significare videatur etiam ‘citra Kalendas’ vel ‘ante Kalendas,’ nihil enim
<span class="br"></span><span class="lineNumber">15</span><span class="br"></span>ferme interest. Atque insuper dubitatur an Kalendis quoque pronuntiari possit, quando neque ultra neque citra, set, quod inter haec medium est, ‘intra
<span class="br"></span><span class="lineNumber">16</span><span class="br"></span>Kalendas,’ id est Kalendis,<a class="footnoteLink" href="#note_LCL200_402_1" id="target_note_LCL200_402_1"><sup>1</sup></a> pronuntiandum sit. Sed nimirum consuetudo vicit, quae cum omnium domina rerum, tum maxime verborum est.”</p>
<p><span class="br"></span><span class="lineNumber">17</span><span class="br"></span>Ea omnia cum Apollinaris scite perquam atque enucleate disputavisset, tum ego haec dixi: “Cordi,” inquam, “mihi fuit, priusquam ad te irem, quaerere explorareque quonam modo veteres nostri particula ista qua de agitur usi sint, atque ita invenimus Tullium in <span class="italic">Tertia in Verrem</span> scripsisse istoc modo: ‘Locus intra oceanum iam nullus est, neque tam longincus neque tam reconditus, quo non per haec tempora nostrorum hominum libido iniquitasque
<span class="br"></span><span class="lineNumber">18</span><span class="br"></span>pervaserit.’ ‘Intra oceanum’ dicit contra rationem tuam; non enim vult, opinor, dicere ‘in oceano’; terras enim demonstrat omnis quae oceano ambiuntur, ad quas a nostris hominibus adiri potest, quae sunt ‘citra oceanum,’ non ‘in oceano’; neque enim videri potest insulas significare nescio quas, quae penitus esse intra aequora ipsa oceani dicuntur.”</p>
<p><span class="br"></span><span class="lineNumber">19</span><span class="br"></span>Tunc Sulpicius Apollinaris renidens: “Non me hercule inargute,” inquit, “nec incallide opposuisti hoc Tullianum; sed Cicero ‘intra oceanum,’ non, ut
<span class="br"></span><span class="lineNumber">20</span><span class="br"></span>tu interpretare, ‘citra oceanum’ dixit. Quid enim potest dici ‘citra oceanum’ esse, cum undique
 

</p></section><notes><section class="footnotes"><ul><li class="note" id="note_LCL200_402_1"><a class="footnoteCrossrefLink" href="#target_note_LCL200_402_1" title="Click to highlight in text"><sup class="lineRef">1</sup>id est Kalendis, <span class="italic">deleted by Hertz.</span></a></li><script type="text/javascript">document.getElementById('note_LCL200_402_1').style.display = "none";</script></ul></section></notes></section>