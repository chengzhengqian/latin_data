<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">XV</span></h3>
<h3>Quod Carneades Academicus elleboro stomachum purgavit, scripturus adversus Zenonis Stoici decreta; deque natura medellaque ellebori candidi et nigri.</h3>
<p><span class="br"></span><span class="lineNumber">1</span><span class="br"></span><span class="sc">Carneades</span> Academicus, scripturus adversum Stoici Zenonis libros, superiora corporis elleboro candido purgavit, ne quid ex corruptis in stomacho humoribus ad domicilia usque animi redundaret et instantiam
<span class="br"></span><span class="lineNumber">2</span><span class="br"></span>vigoremque mentis labefaceret; tanta cura tantoque apparatu sui vir ingenio praestanti ad refellenda quae
<span class="br"></span><span class="lineNumber">3</span><span class="br"></span>scripserat Zeno aggressus; idque cum in historia Graeca legissem, quod “elleboro candido” scriptum erat, quid esset quaesivi.</p>
<p><span class="br"></span><span class="lineNumber">4</span><span class="br"></span>Tum comperi duas species ellebori esse discerniculo
coloris insignes, candidi et nigri; eos autem colores non in semine ellebori neque in virgultis, sed in radice dinosci; candido stomachum et ventrem superiorem vomitionibus purgari; nigro alvum, quae
“inferior” vocatur, dilui, utriusque esse hanc vim, ut humores noxios in quibus causae morborum sunt
<span class="br"></span><span class="lineNumber">5</span><span class="br"></span>extrahant. Esse autem periculum ne inter causas morborum, omni corporum via patefacta, ea quoque ipsa, in quibus causa vivendi est, effluant<a class="footnoteLink" href="#note_LCL212_258_1" id="target_note_LCL212_258_1"><sup>1</sup></a> amissoque omni naturalis alimoniae fundamento homo exhaustus intereat.</p>
</section><notes><section class="footnotes"><ul><li class="note" id="note_LCL212_258_1"><a class="footnoteCrossrefLink" href="#target_note_LCL212_258_1" title="Click to highlight in text"><sup class="lineRef">1</sup>effluant <span class="italic">suggested by Hosius;</span> amittantur, <span class="italic">Vahlen</span> (<span class="italic">cf.</span> xix. 12. 5); exinaniantur, σ; <span class="italic">omitted by</span> ω.</a></li><script type="text/javascript">document.getElementById('note_LCL212_258_1').style.display = "none";</script></ul></section></notes></section>