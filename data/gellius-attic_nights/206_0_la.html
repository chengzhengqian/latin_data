<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="br"></span><span class="lineNumber">5</span><span class="br"></span>Tum contio universa, quae ad sententiam de Scipione ferendam convenerat, relicto tribuno, Scipionem in Capitolium comitata atque inde ad aedes eius cum laetitia et gratulatione sollemni prosecuta est.
<span class="br"></span><span class="lineNumber">6</span><span class="br"></span>Fertur etiam oratio quae videtur habita eo die a Scipione, et qui dicunt eam non veram, non eunt infitias quin haec quidem verba fuerint, quae dixi, Scipionis.</p>
<p><span class="br"></span><span class="lineNumber">7</span><span class="br"></span>Item aliud est factum eius praeclarum. Petilii quidam tribuni plebis a M., ut aiunt, Catone, inimico Scipionis, comparati in eum atque inmissi, desiderabant in senatu instantissime ut pecuniae Antiochinae praedaeque in eo bello captae rationem
<span class="br"></span><span class="lineNumber">8</span><span class="br"></span>redderet; fuerat enim L. Scipioni Asiatico, fratri
<span class="br"></span><span class="lineNumber">9</span><span class="br"></span>suo, imperatori in ea provincia legatus. Ibi Scipio exurgit et, prolato e sinu togae libro, rationes in eo
<span class="br"></span><span class="lineNumber">10</span><span class="br"></span>scriptas esse dixit omnis pecuniae omnisque praedae; illatum, ut palam recitaretur et ad aerarium deferretur.
<span class="br"></span><span class="lineNumber">11</span><span class="br"></span>“Sed enim id iam non faciam,” inquit, “nec
<span class="br"></span><span class="lineNumber">12</span><span class="br"></span>me ipse afficiam contumelia,” eumque librum statim coram discidit suis manibus et concerpsit, aegre passus quod cui salus imperii ac reipublicae accepta ferri deberet rationem pecuniae praedatae
posceretur.</p>
</section><notes></notes></section>