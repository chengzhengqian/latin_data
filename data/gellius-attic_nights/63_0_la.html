<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent noindent">

mille hominum versabatur valentium,” non “versabantur,” 
quod in libris minus accuratis scriptum est; alia enim ratione “mille homines,” alia<a class="footnoteLink" href="#note_LCL195_84_1" id="target_note_LCL195_84_1"><sup>1</sup></a> “mille hominum” dicendum est.</p>
<h3><span class="ac">XVII</span></h3>
<p>Quanta cum animi aequitate toleraverit Socrates uxoris ingenium
intractabile; atque inibi, quid M. Varro in quadam satura de officio mariti scripserit.</p>
<p><span class="br"></span><span class="lineNumber">1</span><span class="br"></span><span class="sc">Xanthippe,</span> Socratis philosophi uxor, morosa admodum
fuisse fertur et iurgiosa, irarumque et molestiarum
muliebrium per diem perque noctem
<span class="br"></span><span class="lineNumber">2</span><span class="br"></span>scatebat. Has eius intemperies in maritum Alcibiades
demiratus, interrogavit Socraten quaenam ratio esset cur mulierem tam acerbam domo non
<span class="br"></span><span class="lineNumber">3</span><span class="br"></span>exigeret. “Quoniam,” inquit Socrates, “cum illam domi talem perpetior, insuesco et exerceor, ut ceterorum quoque foris petulantiam et iniuriam facilius feram.”</p>
<p><span class="br"></span><span class="lineNumber">4</span><span class="br"></span>Secundum hanc sententiam quoque Varro in <span class="italic">Satura
Menippea,</span> quam <span class="italic">De Officio Mariti</span> inscripsit:<a class="footnoteLink" href="#note_LCL195_84_2" id="target_note_LCL195_84_2"><sup>2</sup></a>
“Vitium,” inquit, “uxoris aut tollendum aut ferendum
est. Qui tollit vitium, uxorem commodiorem
<span class="br"></span><span class="lineNumber">5</span><span class="br"></span>praestat, qui fert, sese meliorem facit.” Haec verba Varronis “tollere” et “ferre” lepide quidem composita




</p></section><notes><section class="footnotes"><ul><li class="note" id="note_LCL195_84_1"><a class="footnoteCrossrefLink" href="#target_note_LCL195_84_1" title="Click to highlight in text"><sup class="lineRef">1</sup>homines . . . alia, <span class="italic">supplied by Klotz.</span></a></li><script type="text/javascript">document.getElementById('note_LCL195_84_1').style.display = "none";</script><li class="note" id="note_LCL195_84_2"><a class="footnoteCrossrefLink" href="#target_note_LCL195_84_2" title="Click to highlight in text"><sup class="lineRef">2</sup>inscripsit, <span class="italic">Vahlen</span>; scripsit, <span class="italic">MSS.</span></a></li><script type="text/javascript">document.getElementById('note_LCL195_84_2').style.display = "none";</script></ul></section></notes></section>