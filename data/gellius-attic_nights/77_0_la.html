<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

aliquot factis in oppida castris concedatur? Nonne
<span class="br"></span><span class="lineNumber">6</span><span class="br"></span>tum quoque indutiae sunt? Aut rursus quid esse id dicemus quod in primo <span class="italic">Annadium</span> Quadrigarii scriptum est, C. Pontium Samnitem a dictatore Romano sex horarum indutias postulasse, si indutiae
<span class="br"></span><span class="lineNumber">7</span><span class="br"></span>paucorum tantum dierum appellandae sunt? “Belli” autem “ferias” festive magis dixit quam aperte atque definite.</p>
<p><span class="br"></span><span class="lineNumber">8</span><span class="br"></span>Graeci autem significantius consignatiusque cessationem
istam pugnae pacticiam ἐκεχειρίαν dixerunt, exempta littera una sonitus vastioris et subdita<a class="footnoteLink" href="#note_LCL195_112_1" id="target_note_LCL195_112_1"><sup>1</sup></a>

    lenioris. Nam quod eo tempore non pugnetur
<span class="br"></span><span class="lineNumber">9, 10</span><span class="br"></span>et manus cohibeantur, ἐκεχειρίαν appellarunt. Sed profecto non id fuit Varroni negotium, ut indutias superstitiose definiret et legibus rationibusque omnibus
<span class="br"></span><span class="lineNumber">11</span><span class="br"></span>definitionum inserviret. Satis enim visum est, eiusmodi facere demonstrationem, quod genus Graeci τύπους magis et ὑπογραφὰς quam ὁρισμοὺς vocant.</p>
<p>

    “Indutiarum” autem vocabulum qua sit ratione
<span class="br"></span><span class="lineNumber">12, 13</span><span class="br"></span>factum, iam diu est, cum quaerimus. Sed ex multis, quae vel audimus vel legimus, probabilius id, quod

    dicam, videtur. “Indutias” sic dictas arbitramur,
<span class="br"></span><span class="lineNumber">14, 15</span><span class="br"></span>quasi tu dicas “inde uti iam.” Pactum indutiarum eiusmodi est, ut in diem certum non pugnetur nihilque incommodetur, sed ex eo die postea uti iam
<span class="br"></span><span class="lineNumber">16</span><span class="br"></span>omnia belli iure agantur. Quod igitur<a class="footnoteLink" href="#note_LCL195_112_2" id="target_note_LCL195_112_2"><sup>2</sup></a> dies certus




</p></section><notes><section class="footnotes"><ul><li class="note" id="note_LCL195_112_1"><a class="footnoteCrossrefLink" href="#target_note_LCL195_112_1" title="Click to highlight in text"><sup class="lineRef">1</sup>subdita, <span class="italic">J. F. Gronov</span>; sub vita (vitae, <span class="italic">R</span>), ω.</a></li><script type="text/javascript">document.getElementById('note_LCL195_112_1').style.display = "none";</script><li class="note" id="note_LCL195_112_2"><a class="footnoteCrossrefLink" href="#target_note_LCL195_112_2" title="Click to highlight in text"><sup class="lineRef">2</sup>igitur, <span class="italic">J. F. Gronov</span>; dicitur, ω.</a></li><script type="text/javascript">document.getElementById('note_LCL195_112_2').style.display = "none";</script></ul></section></notes></section>