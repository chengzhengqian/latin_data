<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p><span class="br"></span><span class="lineNumber">6</span><span class="br"></span>Set elleborum sumi posse tutissime in insula Anticyra Plinius Secundus in libris <span class="italic">Naturalis Historiae</span> scripsit. Propterea Livium Drusum, qui tribunus plebi fuit, cum morbum qui “comitialis” dicitur pateretur, Anticyram navigasse et in ea insula elleborum bibisse ait, atque ita morbo liberatum.</p>
<p><span class="br"></span><span class="lineNumber">7</span><span class="br"></span>Praeterea scriptum legimus Gallos in venatibus tinguere elleboro sagittas, quod his ictae, exanimatae ferae teneriores ad epulas fiant; sed propter ellebori contagium vulnera ex sagittis facta circumcidere latius dicuntur.</p>
<h3><span class="ac">XVI</span></h3>
<h3>Anates Ponticas vim habere venenis digerendis potentem; atque inibi de Mitridati regis in id genus medicamentum sollertia.</h3>
<p>
<span class="sc">Anates</span> Ponticas dicitur edundis vulgo venenis victitare.
<span class="br"></span><span class="lineNumber">1, 2</span><span class="br"></span>Scriptum etiam a Lenaeo, Cn. Pompei liberto, Mitridatem illum Ponti regem medicinae rei et remediorum id genus sollertem fuisse solitumque earum sanguinem miscere medicamentis quae digerendis
venenis valent, eumque sanguinem vel potentissimum



</p></section><notes></notes></section>