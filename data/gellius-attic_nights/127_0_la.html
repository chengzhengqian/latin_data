<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

sanguis, aliter ostrum, aliter crocum, aliter aurum,<a class="footnoteLink" href="#note_LCL195_212_1" id="target_note_LCL195_212_1"><sup>1</sup></a> has singulas rufi varietates Latina oratio singulis propriisque
vocabulis non demonstrat omniaque ista significat una ‘ruboris’ appellatione, nisi<a class="footnoteLink" href="#note_LCL195_212_2" id="target_note_LCL195_212_2"><sup>2</sup></a> cum ex ipsis rebus vocabula colorum mutuatur et ‘igneum’ aliquid dicit et ‘flammeum’ et ‘sanguineum’ et
<span class="br"></span><span class="lineNumber">6</span><span class="br"></span>‘croceum’ et ‘ostrinum’ et ‘aureum.’ ‘Russus’<a class="footnoteLink" href="#note_LCL195_212_3" id="target_note_LCL195_212_3"><sup>3</sup></a> enim color et ‘ruber’ nimirum<a class="footnoteLink" href="#note_LCL195_212_4" id="target_note_LCL195_212_4"><sup>4</sup></a> a vocabulo ‘rufi’ dicuntur neque proprietates eius omnes declarant, ξανθόν autem et ἐρυθρός et πυρρός et κιρρός et φοῖνιξ habere quasdam distantias coloris rufi videntur, vel augentes eum vel remittentes vel mixta quadam specie temperantes.”</p>
<p><span class="br"></span><span class="lineNumber">7</span><span class="br"></span>Tum Fronto ad Favorinum, “Non infitias,” inquit, “imus quin lingua Graeca, quam tu videre elegisse, prolixior fusiorque sit quam nostra; sed in his tamen coloribus quibus modo dixisti denominandis, non
<span class="br"></span><span class="lineNumber">8</span><span class="br"></span>proinde inopes sumus ut tibi videmur. Non enim haec sunt sola vocabula rufum colorem demonstrantia,
quae tu modo dixisti, ‘russus’ et ‘ruber,’ sed alia quoque habemus plura quam quae dicta abs te Graeca sunt; ‘fulvus’ enim et ‘flavus’ et ‘rubidus’ et ‘poeniceus’ et ‘rutilus’ et ‘luteus’ et ‘spadix’ appellationes sunt rufi coloris, aut acuentes eum, quasi incendentes, aut cum colore viridi miscentes aut nigro infuscantes aut virenti sensim albo
<span class="br"></span><span class="lineNumber">9</span><span class="br"></span>illuminantes. Nam ‘poeniceus,’ quem tu Graece φοίνικα dixisti, noster est et ‘rutilus’ et ‘spadix,’ poenicei συνώνυμος, qui factus e Graeco<a class="footnoteLink" href="#note_LCL195_212_5" id="target_note_LCL195_212_5"><sup>5</sup></a> noster





</p></section><notes><section class="footnotes"><ul><li class="note" id="note_LCL195_212_1"><a class="footnoteCrossrefLink" href="#target_note_LCL195_212_1" title="Click to highlight in text"><sup class="lineRef">1</sup>aliter aurum, <span class="italic">added by J. F. Gronov.</span></a></li><script type="text/javascript">document.getElementById('note_LCL195_212_1').style.display = "none";</script><li class="note" id="note_LCL195_212_2"><a class="footnoteCrossrefLink" href="#target_note_LCL195_212_2" title="Click to highlight in text"><sup class="lineRef">2</sup>nisi, <span class="italic">added by Skutsch.</span></a></li><script type="text/javascript">document.getElementById('note_LCL195_212_2').style.display = "none";</script><li class="note" id="note_LCL195_212_3"><a class="footnoteCrossrefLink" href="#target_note_LCL195_212_3" title="Click to highlight in text"><sup class="lineRef">3</sup>russus, <span class="italic">Carrio;</span> rufus, ω.</a></li><script type="text/javascript">document.getElementById('note_LCL195_212_3').style.display = "none";</script><li class="note" id="note_LCL195_212_4"><a class="footnoteCrossrefLink" href="#target_note_LCL195_212_4" title="Click to highlight in text"><sup class="lineRef">4</sup>nimirum, <span class="italic">suggested by Hosius;</span> nihil, ω; nihil. . . dinoscuntur, <span class="italic">Heraeus.</span></a></li><script type="text/javascript">document.getElementById('note_LCL195_212_4').style.display = "none";</script><li class="note" id="note_LCL195_212_5"><a class="footnoteCrossrefLink" href="#target_note_LCL195_212_5" title="Click to highlight in text"><sup class="lineRef">5</sup>e Graeco, <span class="italic">J. F. Gronov;</span> Graece, ω.</a></li><script type="text/javascript">document.getElementById('note_LCL195_212_5').style.display = "none";</script></ul></section></notes></section>