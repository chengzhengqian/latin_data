<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

meminisse et piget dicere. Quid enim videri potest efferatius, quid ab hominis ingenio diversius quam quod membra inopis debitoris acerbissimo<a class="footnoteLink" href="#note_LCL212_414_1" id="target_note_LCL212_414_1"><sup>1</sup></a> laniatu distrahebantur, sicuti nunc bona venum
distrahuntur?”</p>
<p><span class="br"></span><span class="lineNumber">20</span><span class="br"></span>Tum Sex. Caecilius amplexus utraque manu Favorinum, “Tu es,” inquit, “unus profecto in nostra memoria non Graecae modo, sed Romanae quoque rei peritissimus. Quis enim philosophorum disciplinae suae leges tam scite atque docte callet quam leges tu nostras decemvirales percalluisti?
<span class="br"></span><span class="lineNumber">21</span><span class="br"></span>Sed, quaeso tecum tamen, degrediare paulisper curriculis istis disputationum vestrarum academicis omissoque studio, quicquid lubitum est arguendi tuendique, consideres gravius cuiusmodi sint ea
<span class="br"></span><span class="lineNumber">22</span><span class="br"></span>quae reprehendisti, nec ideo contemnas legum istarum antiquitates, quod plerisque ipse<a class="footnoteLink" href="#note_LCL212_414_2" id="target_note_LCL212_414_2"><sup>2</sup></a> iam populus Romanus uti desiverit. Non enim profecto ignoras legum oportunitates et medellas pro temporum
moribus et pro rerum publicarum generibus ac pro utilitatum praesentium rationibus proque vitiorum
quibus medendum est fervoribus mutari atque flecti neque uno statu consistere, quin, ut facies caeli et maris, ita rerum atque fortunae tempestatibus
<span class="br"></span><span class="lineNumber">23</span><span class="br"></span>varientur. Quid salubrius visum est rogatione illa Stolonis iugerum de numero praefinito? Quid utilius
plebisscito Voconio de coercendis mulierum hereditatibus? Quid tam necessarium existimatum est propulsandae civium luxuriae quam lex Licinia




</p></section><notes><section class="footnotes"><ul><li class="note" id="note_LCL212_414_1"><a class="footnoteCrossrefLink" href="#target_note_LCL212_414_1" title="Click to highlight in text"><sup class="lineRef">1</sup>acerbissimo, <span class="italic">Hosius</span>; brevissimo, ω; saevissimo, <span class="italic">Bynkershoek.</span></a></li><script type="text/javascript">document.getElementById('note_LCL212_414_1').style.display = "none";</script><li class="note" id="note_LCL212_414_2"><a class="footnoteCrossrefLink" href="#target_note_LCL212_414_2" title="Click to highlight in text"><sup class="lineRef">2</sup> ipse, <span class="italic">Hosius</span>; ipsis, ω; ipsus, <span class="italic">Boot.</span></a></li><script type="text/javascript">document.getElementById('note_LCL212_414_2').style.display = "none";</script></ul></section></notes></section>