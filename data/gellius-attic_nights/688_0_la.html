<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>deliberabat. Tum exurgit sententiae dicendae gratia homo quispiam turpitudine pristinae vitae diffamatissimus,
sed lingua tunc atque facundia nimium
<span class="br"></span><span class="lineNumber">4</span><span class="br"></span>quanto praestabilis. Consilium quod dabat, quodque
oportere fieri suadebat, acceptum ab universis et conplacitum est futurumque erat ex eius sententia
<span class="br"></span><span class="lineNumber">5</span><span class="br"></span>populi decretum. Ibi unus ex illo principum ordine quos Lacedaemonii, aetatis dignitatisque maiestate, tamquam arbitros et magistros disciplinae publicae verebantur, commoto irritatoque animo exilit, et ‘Quaenam,’ inquit, ‘Lacedaemonii, ratio aut quae tandem spes erit urbem hanc et hanc rempublicam salvam inexpugnabilemque esse diutius posse, si huiuscemodi anteactae vitae hominibus consiliariis utemur? Quod si proba istaec et honesta sententia est, quaeso vos, non sinamus eandem dehonestari
<span class="br"></span><span class="lineNumber">6</span><span class="br"></span>turpissimi auctoris contagio.’ Atque ubi hoc dixit, elegit virum fortitudine atque iustitia praeter alios praestantem, sed inopi lingua et infacundum, iussitque
eum consensu petituque omnium eandem illam sententiam diserti viri cuimodi posset verbis dicere, ut nulla prioris mentione habita, scitum atque decretum populi ex eius unius nomine fieret qui
<span class="br"></span><span class="lineNumber">7</span><span class="br"></span>id<a class="footnoteLink" href="#note_LCL212_304_1" id="target_note_LCL212_304_1"><sup>1</sup></a> ipsum denuo dixerat. Atque ita, ut suaserat
<span class="br"></span><span class="lineNumber">8</span><span class="br"></span>prudentissimus senex, factum est. Sic bona sententia
mansit, turpis auctor mutatus est.”</p>
</section><notes><section class="footnotes"><ul><li class="note" id="note_LCL212_304_1"><a class="footnoteCrossrefLink" href="#target_note_LCL212_304_1" title="Click to highlight in text"><sup class="lineRef">1</sup>qui id, <span class="italic">J. F. Gronov;</span> quod, ω.</a></li><script type="text/javascript">document.getElementById('note_LCL212_304_1').style.display = "none";</script></ul></section></notes></section>