<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

est, et qui ex mille nummum, quod ei debebatur, quingentos recepit, non ‘dimidiatum’ recepisse
<span class="br"></span><span class="lineNumber">3</span><span class="br"></span>dicemus, sed ‘dimidium.’ At si scyphus,” inquit, “argenteus mihi cum alio communis in duas partis disiectus sit,’ dimidiatum eum esse dicere scyphum debeo, non ‘dimidium,’ argenti autem, quod in eo scypho inest, ‘dimidium’ meum esse, non ‘dimidiatum’”;

    disseritque ac dividit subtilissime quid
<span class="br"></span><span class="lineNumber">4, 5</span><span class="br"></span>“dimidium” “dimidiato” intersit, et Q. Ennium scienter hoc in <span class="italic">Annalibus</span> dixisse ait:</p>
<blockquote><p><span class="line indent3">Sicuti si quis ferat vas vini dimidiatum,</span><span class="linebreak"></span></p></blockquote>
<p class="noindent">sicuti pars quae deest ei vaso non “dimidiata” dicenda est, sed “dimidia.”</p>
<p><span class="br"></span><span class="lineNumber">6</span><span class="br"></span>Omnis autem disputationis eius, quam subtiliter quidem, sed suboscure explicat, summa haec est: “dimidiatum” est quasi “dismediatum” et in partis
<span class="br"></span><span class="lineNumber">7</span><span class="br"></span>duas pares divisum, “dimidiatum” ergo nisi ipsum
<span class="br"></span><span class="lineNumber">8</span><span class="br"></span>quod divisum est dici haut convenit; “dimidium” vero est, non quod ipsum dimidiatum est, sed quae
<span class="br"></span><span class="lineNumber">9</span><span class="br"></span>ex dimidiato pars altera est. Cum igitur partem dimidiam libri legisse volumus dicere aut partem dimidiam fabulae audisse, si “dimidiam fabulam” aut “dimidium librum” dicimus, peccamus; totum enim ipsum quod dimidiatum atque divisum est
<span class="br"></span><span class="lineNumber">10</span><span class="br"></span>“dimidium” dicis. Itaque Lucilius eadem secutus:</p>
<blockquote><p><span class="line indent1">Uno oculo (inquit) pedibusque duobus dimidiatus</span><span class="linebreak"></span>
<span class="line indent1">Ut porcus,</span><span class="linebreak"></span></p></blockquote>
<p class="noindent">et alio loco:</p>
</section><notes></notes></section>