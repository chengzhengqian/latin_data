<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

quae esse omnium rerum fatales viderentur, infinito prope et innumerabili numero annorum ad eundem locum, cum eodem abitu simul omnes reverti<a class="footnoteLink" href="#note_LCL212_10_1" id="target_note_LCL212_10_1"><sup>1</sup></a> unde<a class="footnoteLink" href="#note_LCL212_10_2" id="target_note_LCL212_10_2"><sup>2</sup></a> profectae sunt, ut neque ullus observationis tenor neque memoriae ulla effigies litterarum<a class="footnoteLink" href="#note_LCL212_10_3" id="target_note_LCL212_10_3"><sup>3</sup></a> tanto
<span class="br"></span><span class="lineNumber">19</span><span class="br"></span>aevo potuerint edurare. Atque illud etiam cuimodi esset considerandum putabat, quod aliud stellarum agmen foret quo primum tempore conciperetur homo in utero matris, aliud postea cum in decem mensibus proximis in lucem ederetur, quaerebatque qui conveniret diversam super eodem fieri demonstrationem, si, ut ipsi putarent, alius atque alius earundem stellarum situs atque ductus alias atque alias
<span class="br"></span><span class="lineNumber">20</span><span class="br"></span>fortunas daret. Sed et nuptiarum tempore, ex quibus liberi quaererentur, atque ipso etiam illo maris et feminae iam declarari coitu oportere dicebat certo quodam et necessario stellarum ordine quales qualique fortuna homines gignerentur; ac multo etiam ante, cum<a class="footnoteLink" href="#note_LCL212_10_4" id="target_note_LCL212_10_4"><sup>4</sup></a> pater ipse atque mater nascerentur, ex eorum genitura debuisse iam tunc prospici quinam olim futuri essent quos hi creaturi forent; et supra longe atque longe per infinitum, ut, si disciplina ista funda-mento aliquo veritatis nixa est, centesimo usque abhinc saeculo vel magis primo caeli atque mundi exordio atque inde iam deinceps continua significatione, quotiens generis auctores eiusdem homines nascerentur, stellae istae praemonstrare debuerint qualis qualique fato futurus sit quisquis hodie natus
<span class="br"></span><span class="lineNumber">21</span><span class="br"></span>est. “Quo autem,” inquit, “pacto credi potest, uniuscuiusque stellarum formae et positionis sortem



</p></section><notes><section class="footnotes"><ul><li class="note" id="note_LCL212_10_1"><a class="footnoteCrossrefLink" href="#target_note_LCL212_10_1" title="Click to highlight in text"><sup class="lineRef">1</sup>reverti (redire, <span class="italic">etc</span>.) <span class="italic">added by J. F. Gronov and others after sunt</span>; reverti unde olim omnes, <span class="italic">Skutsch</span>.</a></li><script type="text/javascript">document.getElementById('note_LCL212_10_1').style.display = "none";</script><li class="note" id="note_LCL212_10_2"><a class="footnoteCrossrefLink" href="#target_note_LCL212_10_2" title="Click to highlight in text"><sup class="lineRef">2</sup>unde <span class="italic">added by Vogel</span>.</a></li><script type="text/javascript">document.getElementById('note_LCL212_10_2').style.display = "none";</script><li class="note" id="note_LCL212_10_3"><a class="footnoteCrossrefLink" href="#target_note_LCL212_10_3" title="Click to highlight in text"><sup class="lineRef">3</sup>litterarum <span class="italic">deleted by Skutsch</span>.</a></li><script type="text/javascript">document.getElementById('note_LCL212_10_3').style.display = "none";</script><li class="note" id="note_LCL212_10_4"><a class="footnoteCrossrefLink" href="#target_note_LCL212_10_4" title="Click to highlight in text"><sup class="lineRef">4</sup>ante, cum, <span class="italic">Hertz</span>; antequam, ω.</a></li><script type="text/javascript">document.getElementById('note_LCL212_10_4').style.display = "none";</script></ul></section></notes></section>