<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

vocatum, ibi non multum bibisse, quia postridie negotium haberet. Ei dicunt: ‘Romule, si istud omnes homines faciant, vinum vilius sit.’ His respondit: ‘immo vero carum, si quantum quisque volet bibat; nam ego bibi, quantum volui.’”</p>
<h3><span class="ac">XV</span></h3>
<p>De “ludibundo” et “errabundo” atque id genus verborum productionibus; et quod Laberius sic “amorabundam” 
dixit, ut dicitur “ludibunda” et “errabunda”; atque inibi quod Sisenna per huiuscemodi verbum nova figura usus est.</p>
<p>
<span class="sc">Laherius</span> in <span class="italic">Lacu Averno</span> mulierem amantem,
<span class="br"></span><span class="lineNumber">1, 2</span><span class="br"></span>verbo inusitatius ficto, “amorabundam” dixit. Id verbum Caesellius Vindex in <span class="italic">Commentario Lectionum
Antiquarum</span> ea figura scriptum dixit, qua “ludibunda” 
et “ridibunda” et “errabunda” dicitur
<span class="br"></span><span class="lineNumber">3</span><span class="br"></span>“ludens” et “ridens” et “errans.” Terentius autem Scaurus, divi Hadriani temporibus grammaticus
vel nobilissimus, inter alia quae <span class="italic">De Caeselli Erroribus</span> conposuit, in hoc quoque verbo errasse eum scripsit, quod idem esse putaverit “ludens” 
et “ludibunda,” “ridens” et “ridibunda,” “errans” 
et “errabunda.” “Nam ‘ludibunda,’” inquit, “et ‘ridibunda’ et ‘errabunda’ ea dicitur quae ludentem
vel ridentem vel errantem agit aut simulat.”</p>
<p><span class="br"></span><span class="lineNumber">4</span><span class="br"></span>Sed qua ratione Scaurus adductus sit ut Caescllium
in eo reprehenderet,non hercle reperiebamus. Non est enim dubium quin haec, genere ipso dumtaxat,


</p></section><notes></notes></section>