<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

amoris et amicitiae adductum, amplificandae admirationis gratia quadriennium suppressisse, ut M. Cicero orationem florentissimam dixisse <span class="italic">Pro Roscio</span> admodum adulescens videretur.</p>
<p><span class="br"></span><span class="lineNumber">6</span><span class="br"></span>Illud adeo ab utriusque oratoris studiosis animadversum et scriptum est, quod Demosthenes et Cicero pari aetate inlustrissimas primas<a class="footnoteLink" href="#note_LCL212_122_1" id="target_note_LCL212_122_1"><sup>1</sup></a> orationes in causis<a class="footnoteLink" href="#note_LCL212_122_2" id="target_note_LCL212_122_2"><sup>2</sup></a> dixerunt, alter Κατὰ Ἀνδροτίωνος et Κατὰ Τιμοκράτους septem et viginti annos natus, alter anno minor <span class="italic">Pro P. Quinctio</span> septimoque et vicesimo <span class="italic">Pro Sex. Roscio.</span>
<span class="br"></span><span class="lineNumber">7</span><span class="br"></span>Vixerunt quoque non nimis numerum annorum diversum; alter tres et sexaginta annos, Demosthenes sexaginta.</p>
<h3><span class="ac">XXIX</span></h3>
<h3>Quali figura orationis et quam nova L. Piso annalium scriptor usus sit.</h3>
<p><span class="br"></span><span class="lineNumber">1</span><span class="br"></span><span class="sc">Duae</span> istae in loquendo figurae notae satis usitataeque sunt: “mihi nomen est Iulius” et “mihi nomen
<span class="br"></span><span class="lineNumber">2</span><span class="br"></span>est Iulio”; tertiam figuram novam hercle repperi apud Pisonem in secundo <span class="italic">Annalium.</span> Verba Pisonis haec sunt: “L. Tarquinium, collegam suum, quia Tarquinio nomine esset, metuere; eumque orat uti sua voluntate Roma concedat.” “Quia Tarquinio,” inquit, “nomine esset”; hoc proinde est, tamquam si ego dicam: “mihi nomen est Iulium.”</p>
</section><notes><section class="footnotes"><ul><li class="note" id="note_LCL212_122_1"><a class="footnoteCrossrefLink" href="#target_note_LCL212_122_1" title="Click to highlight in text"><sup class="lineRef">1</sup>primas <span class="italic">suggested by Hosius, omitted in</span> ω.</a></li><script type="text/javascript">document.getElementById('note_LCL212_122_1').style.display = "none";</script><li class="note" id="note_LCL212_122_2"><a class="footnoteCrossrefLink" href="#target_note_LCL212_122_2" title="Click to highlight in text"><sup class="lineRef">2</sup>causis privatis, <span class="italic">Hertz.</span></a></li><script type="text/javascript">document.getElementById('note_LCL212_122_2').style.display = "none";</script></ul></section></notes></section>