<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

eximium nostrae civitatis! O lex Porcia legesque Semproniae! O graviter desiderata et aliquando reddita plebi Romanae tribunicia potestas! Hucine tandem haec<a class="footnoteLink" href="#note_LCL200_224_1" id="target_note_LCL200_224_1"><sup>1</sup></a> omnia reciderunt, ut civis Romanus in provincia populi Romani, in oppido foederatorum, ab eo qui beneficio populi Romani fasces ac secures haberet, deligatus in foro virgis caederetur? Quid? cum ignes ardentesque laminae ceterique cruciatus admovebantur, si te illius acerba imploratio et vox miserabilis non leniebat,<a class="footnoteLink" href="#note_LCL200_224_2" id="target_note_LCL200_224_2"><sup>2</sup></a> ne civium quidem Romanorum, qui tum aderant, fletu gemituque maximo commovebare?”</p>
<p>

    Haec M. Tullius atrociter, graviter, apte copioseque
<span class="br"></span><span class="lineNumber">14, 15</span><span class="br"></span>miseratus est. Sed si quis est tam agresti aure ac tam hispida, quem lux ista et amoenitas orationis verborumque modificatio parum delectat, amat autem priora idcirco, quod incompta et brevia et non operosa, sed nativa quadam suavitate sunt quodque in his umbra et color quasi opacae vetustatis est, is, si quid iudicii habet, consideret in causa pari M. Catonis, antiquioris hominis, orationem, ad cuius vim
<span class="br"></span><span class="lineNumber">16</span><span class="br"></span>et copiam Gracchus nec adspiravit. Intelleget, opinor, Catonem contentum eloquentia aetatis suae non fuisse et id iam tum facere voluisse quod Cicero
<span class="br"></span><span class="lineNumber">17</span><span class="br"></span>postea perfecit. In eo namque libro qui <span class="italic">De Falsis Pugnis</span> inscriptus est ita de Q. Thermo conquestus est: “Dixit a decemviris parum bene sibi cibaria curata esse. Ιussit vestimenta detrahi atque flagro





</p></section><notes><section class="footnotes"><ul><li class="note" id="note_LCL200_224_1"><a class="footnoteCrossrefLink" href="#target_note_LCL200_224_1" title="Click to highlight in text"><sup class="lineRef">1</sup><span class="italic">Omitted by MSS. of Cic.</span></a></li><script type="text/javascript">document.getElementById('note_LCL200_224_1').style.display = "none";</script><li class="note" id="note_LCL200_224_2"><a class="footnoteCrossrefLink" href="#target_note_LCL200_224_2" title="Click to highlight in text"><sup class="lineRef">2</sup>inhibebat, <span class="italic">Cic.</span></a></li><script type="text/javascript">document.getElementById('note_LCL200_224_2').style.display = "none";</script></ul></section></notes></section>