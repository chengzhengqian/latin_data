<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="br"></span><span class="lineNumber">6</span><span class="br"></span>sententia.” Tum censor eum, quod intempestive lascivisset, in aerarios rettulit, causamque hanc ioci scurrilis apud se dicti subscripsit.</p>
<p>

    Altera severitas eiusdem sectae disciplinaeque est.
<span class="br"></span><span class="lineNumber">7, 8</span><span class="br"></span>Deliberatum est de nota eius qui ad censores ab amico advocatus est et in iure stans clare nimis et sonore oscitavit; atque inibi ut plecteretur fuit, tamquam
illud indicium esset vagi animi et alucinantis
<span class="br"></span><span class="lineNumber">9</span><span class="br"></span>et fluxae atque apertae securitatis. Sed cum ille deiurasset invitissimum sese ac repugnantem oscitatione
victum tenerique eo vitio quod “oscedo” 
appellatur, tum notae iam destinatae exemptus est.
<span class="br"></span><span class="lineNumber">10</span><span class="br"></span>Publius Scipio Africanus, Pauli filius, utramque historiam posuit in oratione quam dixit in censura, cum ad maiorum mores populum hortaretur.</p>
<p><span class="br"></span><span class="lineNumber">11</span><span class="br"></span>Item aliud refert Sabinus Masurius in septimo <span class="italic">Memoriali</span> severe factum: “Censores,” inquit, “Publius
Scipio Nasica et Marcus Popilius cum equitum censum agerent, equum nimis strigosum et male habitum, sed equitem eius uberrimum et habitissimum
viderunt et ‘cur,’” inquiunt, “‘ita est, ut tu sis quam equus curatior?’ ‘Quoniam,’ inquit, ‘ego me curo, equum Statius nihili servos.’ Visum est parum esse reverens responsum relatusque in aerarios, ut mos est.”</p>
</section><notes></notes></section>