<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

videri debet quam quod se dicere sentit is qui dicit.
<span class="br"></span><span class="lineNumber">3</span><span class="br"></span>At cum ego,” inquit, “aliud sensi, tu aliud accepisti, obscure magis dictum videri potest quam ambigue; ambigui enim verbi natura illa esse debuit, ut qui id diceret duo vel plura diceret. Nemo autem duo vel plura dicit, qui se sensit unum dicere.”</p>
<h3><span class="ac">XIII</span></h3>
<p>Quid Titus Castricius de verbis deque sententia quadam C. Gracchi existimarit; quodque esse eam sine ullo sensus emolumento docuerit.</p>
<p><span class="br"></span><span class="lineNumber">1</span><span class="br"></span><span class="sc">Apud</span> Titum Castricium, disciplinae rhetoricae doctorem, gravi atque firmo iudicio virum, legebatur
<span class="br"></span><span class="lineNumber">2</span><span class="br"></span>oratio C. Gracchi <span class="italic">In P. Popilium.</span> In eius orationis principio conlocata verba sunt accuratius modulatiusque
<span class="br"></span><span class="lineNumber">3</span><span class="br"></span>quam veterum oratorum consuetudo fert. Ea verba, sicuti dixi conposita, haec sunt: “Quae vos cupide per hosce annos adpetistis atque voluistis, ea si temere repudiaritis, abesse non potest quin aut olim cupide adpetisse aut nunc temere repudiasse dicamini.”</p>
<p><span class="br"></span><span class="lineNumber">4</span><span class="br"></span>Cursus igitur hic et sonus rotundae volubilisque sententiae eximie nos et unice delectabat, tanto id magis, quod iam tunc C. Graccho, viro inlustri et severo, eiusmodi compositionem fuisse cordi videbamus.
<span class="br"></span><span class="lineNumber">5</span><span class="br"></span>Sed enim, cum eadem ipsa verba saepius


</p></section><notes></notes></section>