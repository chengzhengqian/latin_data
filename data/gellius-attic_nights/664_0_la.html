<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">XIV</span></h3>
<h3>Sententiae ex Publili <span class="italic">Mimis</span> selectae lepidiores.</h3>
<p>
<span class="sc">Publilius</span> mimos scriptitavit. Dignus habitus est
<span class="br"></span><span class="lineNumber">1, 2</span><span class="br"></span>qui subpar Laberio iudicaretur. C. autem Caesarem ita Laberii maledicentia et adrogantia offendebat, ut acceptiores sibi esse Publili quam Laberii mimos praedicaret.</p>
<p><span class="br"></span><span class="lineNumber">3</span><span class="br"></span>Huius Publili sententiae feruntur pleraeque lepidae et ad communem sermonum usum commendatissimae,
<span class="br"></span><span class="lineNumber">4</span><span class="br"></span>ex quibus sunt istae singulis versibus circumscriptae, quas libitum hercle est adscribere:</p>
<blockquote><p><span class="line indent1">Malum ést consilium quód mutari nón potest.</span><span class="linebreak"></span>
<span class="line indent1">Benefícium dando accépit, qui dignó dedit.</span><span class="linebreak"></span>
<span class="line indent1">Ferás, non culpes, quód vitari nón potest.</span><span class="linebreak"></span>
<span class="line indent1">Cui plús licet, quam pár est, plus vult, quám licet.</span><span class="linebreak"></span>
<span class="line indent1">Comés facundus ín via pro véhiculo est.</span><span class="linebreak"></span>
<span class="line indent1">Frugálitas miséria est rumorís boni.</span><span class="linebreak"></span>
<span class="line indent1">Herédis fletus súb persona rísus est.</span><span class="linebreak"></span>
<span class="line indent1">Furór fit laesa saépius patiéntia.</span><span class="linebreak"></span>
<span class="line indent1">Inprobe Neptúnum accusat, qui íterum naufragiúm</span><span class="linebreak"></span>
<span class="line indent2">facit.</span><span class="linebreak"></span>
<span class="line indent1">Íta amicum habeas pósse ut facile<a class="footnoteLink" href="#note_LCL212_256_1" id="target_note_LCL212_256_1"><sup>1</sup></a> fíeri hunc</span><span class="linebreak"></span>
<span class="line indent2">inimicúm putes.</span><span class="linebreak"></span>
<span class="line indent1">Veterém ferendo iniúriam invités novam.</span><span class="linebreak"></span>
<span class="line indent1">Numquám periclum síne periclo víncitur.</span><span class="linebreak"></span>
<span class="line indent1">Nimium áltercando véritas amíttitur.</span><span class="linebreak"></span>
<span class="line indent1">Pars bénefici est, quod pétitur si bellé neges.</span><span class="linebreak"></span></p></blockquote>
</section><notes><section class="footnotes"><ul><li class="note" id="note_LCL212_256_1"><a class="footnoteCrossrefLink" href="#target_note_LCL212_256_1" title="Click to highlight in text"><sup class="lineRef">1</sup>facile, <span class="italic">Syrus; omitted by</span> ω and <span class="italic">Macrob.</span> ii. 7. 11.</a></li><script type="text/javascript">document.getElementById('note_LCL212_256_1').style.display = "none";</script></ul></section></notes></section>