<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

“dictito,” ab eo verbo quod est “dico,” correpte dicimus? Num ergo potius “actito” et “actitavi” producenda sunt? quoniam frequentativa ferme omnia eodem modo in prima syllaba dicuntur, quo participia praeteriti temporis ex his verbis unde ea profecta sunt in eadem syllaba pronuntiantur, sicuti “lego lectus” facit “lectito”; “ungo unctus,” “unctito”; “scribo scriptus,” “scriptito”; “moveo motus,” “motito”; “pendeo pensus,” “pensito”; “edo esus,” “esito”; “dico” autem “dictus” “dictito” facit; “gero gestus,” “gestito”; “veho vectus,” “vectito”; “rapio raptus,” “raptito”; “capio captus,” “captito”; “facio factus,” “factito.” Sic igitur “actito” producte in prima syllaba pronuntiandum, quoniam ex eo fit quod est “ago” et “actus.”</p>
<h3><span class="ac">VII</span></h3>
<p>De conversione foliorum in arbore olea brumali et solstitiali die; deque fidibus id temporis ictu alieno sonantibus.</p>
<p><span class="br"></span><span class="lineNumber">1</span><span class="br"></span><span class="sc">Vulgo</span> et scriptum et creditum est, folia olearum arborum brumali et solstitiali die converti et quae pars eorum fuerit inferior atque occultior, eam supra
<span class="br"></span><span class="lineNumber">2</span><span class="br"></span>fieri atque exponi ad oculos et ad solem. Quod nobis quoque semel atque iterum experiri volentibus ita esse propemodum visum est.</p>
<p><span class="br"></span><span class="lineNumber">3</span><span class="br"></span>Sed de fidibus rarius dictu et mirabilius est; quam rem et alii docti viri et Suetonius etiam Tranquillus, in libro <span class="italic">Ludicrae Historiae</span> primo, satis compertam


</p></section><notes></notes></section>