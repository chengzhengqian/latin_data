<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p><span class="br"></span><span class="lineNumber">5</span><span class="br"></span>“Plebem” autem Capito in eadem definitione seorsum a “populo” divisit, quoniam in “populo” omnis pars civitatis omnesque eius ordines contineantur,
“plebes” vero ea dicatur, in qua gentes
<span class="br"></span><span class="lineNumber">6</span><span class="br"></span>civium patriciae non insunt. “Plebisscitum” igitur est secundum eurn Capitonem lex, quam plebes, non populus, accipit.</p>
<p><span class="br"></span><span class="lineNumber">7</span><span class="br"></span>Sed totius huius rei iurisque, sive cum populus sive cum plebs rogatur, sive quod ad singulos<a class="footnoteLink" href="#note_LCL200_268_1" id="target_note_LCL200_268_1"><sup>1</sup></a> sive quod ad universos pertinet, caput ipsum et origo et
<span class="br"></span><span class="lineNumber">8</span><span class="br"></span>quasi fons<a class="footnoteLink" href="#note_LCL200_268_2" id="target_note_LCL200_268_2"><sup>2</sup></a> “rogatio” est. Ista enim omnia vocabula censentur continenturque “rogationis” principali genere et nomine; nam, nisi populus aut plebs rogetur, nullum plebis aut populi iussum fieri potest.</p>
<p><span class="br"></span><span class="lineNumber">9</span><span class="br"></span>Sed quamquam haec ita sunt, in veteribus tamen scriptis non magnam vocabulorum istorum differentiam
esse animadvertimus. Nam et “plebisscita” et “privilegia” translaticio nomine “legis” appellaverunt
eademque omnia confuso et indistincto vocabulo
<span class="br"></span><span class="lineNumber">10</span><span class="br"></span>“rogationes” dixerunt.</p>
<p>Sallustius quoque, proprietatum in verbis retinentissimus,
consuetudini concessit et privilegium, quod de Cn. Pompei reditu ferebatur, “legem” appellavit.
Verba ex secunda eius <span class="italic">Historia</span> haec sunt: “Nam Sullam consulem de reditu eius legem ferentem ex conposito tr. pl. C. Herennius prohibuerat.”</p>
</section><notes><section class="footnotes"><ul><li class="note" id="note_LCL200_268_1"><a class="footnoteCrossrefLink" href="#target_note_LCL200_268_1" title="Click to highlight in text"><sup class="lineRef">1</sup>sive quod ad singulos, <span class="italic">snpplied by J. F. Gronov.</span></a></li><script type="text/javascript">document.getElementById('note_LCL200_268_1').style.display = "none";</script><li class="note" id="note_LCL200_268_2"><a class="footnoteCrossrefLink" href="#target_note_LCL200_268_2" title="Click to highlight in text"><sup class="lineRef">2</sup>frons, δ.</a></li><script type="text/javascript">document.getElementById('note_LCL200_268_2').style.display = "none";</script></ul></section></notes></section>