<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent noindent">
<span class="br"></span><span class="lineNumber">8</span><span class="br"></span>Quo enim pacto diceret: τὸ καλὸν πεφιλημένε, verba hercle non translaticia, sed cuiusdam nativae dulce-
<span class="br"></span><span class="lineNumber">9</span><span class="br"></span>dinis? Hoc igitur reliquit et cetera vertit non infestiviter, nisi quod “caprum” dixit, quem Theocritus
<span class="br"></span><span class="lineNumber">10</span><span class="br"></span>ἐνόρχαν appellavit—auctore enim M. Varrone is demum Latine “caper” dicitur, qui excastratus est:—</p>
<span class="br"></span><span class="lineNumber">11</span><span class="br"></span>
<blockquote><p><span class="line indent1">Tityre, dum redeo, brevis est via, pasce capellas</span><span class="linebreak"></span>
<span class="line indent1">Et potum pastas age, Tityre, et inter agendum</span><span class="linebreak"></span>
<span class="line indent1">Occursare capro, cornu ferit ille, caveto.</span><span class="linebreak"></span></p></blockquote>
<p><span class="br"></span><span class="lineNumber">12</span><span class="br"></span>Et quoniam de transferendis sententiis loquor, memini audisse me ex Valerii Probi discipulis, docti hominis et in legendis pensitandisque veteribus scriptis bene callidi, solitum eum dicere, nihil quicquam tam inprospere Vergilium ex Homero vertisse quam versus hos amoenissimos, quos de Nausicaa Homerus fecit:</p>
<blockquote><p><span class="line indent1">Οἵη δ᾿ Ἄρτεμις εἶσι κατ᾿ οὔρεος ἰοχέαιρα,</span><span class="linebreak"></span>
<span class="line indent1">Ἢ κατὰ Τηΰγετον περιμήκετον ἢ Ἐρύμανθον</span><span class="linebreak"></span>
<span class="line indent1">Τερπομένη κάπροισι καὶ ὠκείῃς ἐλάφοισιν·</span><span class="linebreak"></span>
<span class="line indent1">Τῇ δὲ θ᾿ ἄμα νύμφαι, κοῦραι Διὸς αἰγιόχοιο,</span><span class="linebreak"></span>
<span class="line indent1">Ἀγρονόμοι παίζουσι· γέγηθε δέ τε φρένα Λητώ·</span><span class="linebreak"></span>
<span class="line indent1">Πασάων δ᾿ ὕπερ ἥ γε κάρη ἔχει ἠδὲ μέτωπα,</span><span class="linebreak"></span>
<span class="line indent1">Ῥεῖα δ᾿ ἀριγνώτη πέλεται, καλαὶ δέ τε πᾶσαι,—</span><span class="linebreak"></span>
</p></blockquote></section><notes></notes></section>