<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="br"></span><span class="lineNumber">4</span><span class="br"></span>loqui prorsum deinceps incepit. Herodotus in <span class="italic">Historiis</span> huius memoriae scriptor est eiusque verba sunt, quae prima dixisse filium Croesi refert: Ἄνθρωπε, μὴ κτεῖνε Κροῖσον.</p>
<p><span class="br"></span><span class="lineNumber">5</span><span class="br"></span>Sed et quispiam Samius athleta, nomen illi fuit Ἐχεκλοῦς, cum antea non loquens fuisset, ob similem
<span class="br"></span><span class="lineNumber">6</span><span class="br"></span>dicitur causam loqui coepisse. Nam cum in sacro certamine sortitio inter ipsos et adversarios non bona fide fieret et sortem nominis falsam subici animadvertisset,
repente in eum qui id faciebat, videre sese quid faceret, magnum inclamavit. Atque is oris vinclo solutus per omne inde vitae tempus non turbide neque adhaese locutus est.</p>
<h3><span class="ac">X</span></h3>
<p>De argumentis quae Graece ἀντιστρέφοντα appellantur, a nobis “reciproca” dici possunt.</p>
<p><span class="br"></span><span class="lineNumber">1</span><span class="br"></span><span class="sc">Inter</span> vitia argumentorum longe maximum esse vitium videtur quae ἀντιστρέφοντα Graeci dicunt.
<span class="br"></span><span class="lineNumber">2</span><span class="br"></span>Ea quidam e nostris non hercle nimis absurde
<span class="br"></span><span class="lineNumber">3</span><span class="br"></span>“reciproca” appellaverunt. Id autem vitium accidit hoc modo, cum argumentum propositum referri contra convertique in eum potest a quo dictum est, et utrimque pariter valet; quale est pervolgatum illud quo Protagoram, sophistarum acerrimum, usum esse ferunt adversus Euathlum, discipulum suum.</p>
</section><notes></notes></section>