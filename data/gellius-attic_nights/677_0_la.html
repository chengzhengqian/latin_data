<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="br"></span><span class="lineNumber">31</span><span class="br"></span>vicit. Tum Demosthenes orator ex eo proelio salutem fuga quaesivit, cumque id ei quod fugerat probrose obiceretur, versu illo notissimo elusit:</p>
<blockquote><p><span class="line indent1">“Ἀνήρ,” inquit, “ὁ φεύγων καὶ πάλιν μαχήσεται.” </span><span class="linebreak"></span></p></blockquote>
<p class="noindent"><span class="br"></span><span class="lineNumber">32</span><span class="br"></span>Postea Philippus ex insidiis occiditur; at Alexander regnum adeptus ad subigendos Persas in Asiam
<span class="br"></span><span class="lineNumber">33</span><span class="br"></span>atque in Orientem transgressus est. Alter autem Alexander, cui cognomentum Molosso fuit, in Italiam venit, bellum populo Romano facturus—iam enim fama virtutis felicitatisque Romanae apud exteras gentes enitescere inceptabat—, sed priusquam bellum faceret, vita decessit. Eum Molossum, cum in Italiam transiret, dixisse accepimus se quidem ad Romanos ire quasi in andronitin, Macedonem ad
<span class="br"></span><span class="lineNumber">34</span><span class="br"></span>Persas quasi in gynaeconitin. Postea Macedo Alexander, pleraque parte orientali subacta, cum annos undecim regnavisset, obiit mortis diem.
<span class="br"></span><span class="lineNumber">35</span><span class="br"></span>Neque haut longe post Aristoteles philosophus et post aliquanto Demosthenes vita functi sunt isdemque
<span class="br"></span><span class="lineNumber">36</span><span class="br"></span>ferme tempestatibus populus Romanus gravi ac diutino Samnitium bello conflictatus est consulesque Tiberius Veturius et Spurius Postumius, in locis iniquis apud Caudium a Samnitibus circumvallati ac subiugi missi, turpi foedere facto discesserunt, ob eamque causam, populi iussu Samnitibus per fetiales dediti, recepti non sunt.</p>
<p><span class="br"></span><span class="lineNumber">37</span><span class="br"></span>Post annum deinde urbis conditae quadringentesimum
fere et septuagesimum bellum cum rege Pyrro







</p></section><notes></notes></section>