<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">XVII</span></h3>
<p>Id quoque esse a gravissimis viris memoriae mandatum, quod tris libros Plato Philolai Pythagorici et Aristoteles pauculos Speusippi philosophi mercati sunt pretiis fidem non capientibus.</p>
<p><span class="br"></span><span class="lineNumber">1</span><span class="br"></span><span class="sc">Memoriae</span> mandatum est Platonem philosophum tenui admodum pecunia familiari fuisse atque eum tamen tris Philolai Pythagorici libros decem milibus
<span class="br"></span><span class="lineNumber">2</span><span class="br"></span>denarium mercatum. Id ei pretium donasse quidam scripserunt amicum eius Dionem Syracosium.</p>
<p><span class="br"></span><span class="lineNumber">3</span><span class="br"></span>Aristotelem quoque traditum libros pauculos Speusippi philosophi post mortem eius emisse talentis Atticis tribus; ea summa fit nummi nostri sestertia duo et septuaginta milia.</p>
<p>

    Τίμων amarulentus librum maledicentissimum conscripsit,
<span class="br"></span><span class="lineNumber">4, 5</span><span class="br"></span>qui Σίλλος inscribitur. In eo libro Platonem philosophum<a class="footnoteLink" href="#note_LCL195_298_1" id="target_note_LCL195_298_1"><sup>1</sup></a> contumeliose appellat, quod inpenso pretio librum Pythagoricae disciplinae emisset exque eo <span class="italic">Timaeum</span>, nobilem illum dialogum, concinnasset.
<span class="br"></span><span class="lineNumber">6</span><span class="br"></span>Versus super ea re Τίμωνος hi sunt:</p>
<blockquote><p><span class="line indent1">Καὶ σύ, Πλάτων, καὶ γάρ σε μαθητείης πόθος ἔσχεν,</span><span class="linebreak"></span>
<span class="line indent1">Πολλῶν δ᾿ ἀργυρίων ὀλίγην ἠλλάξαο βίβλον,</span><span class="linebreak"></span>
<span class="line indent1">Ἔνθεν ἀπαρχόμενος τιμαιογραφεῖν ἐδιδάχθης.</span><span class="linebreak"></span></p></blockquote>
</section><notes><section class="footnotes"><ul><li class="note" id="note_LCL195_298_1"><a class="footnoteCrossrefLink" href="#target_note_LCL195_298_1" title="Click to highlight in text"><sup class="lineRef">1</sup><span class="italic">after</span> philosophum <span class="italic">the MSS</span>. <span class="italic">repeat</span> tenui . . . fuisse <span class="italic">from</span> § 1.</a></li><script type="text/javascript">document.getElementById('note_LCL195_298_1').style.display = "none";</script></ul></section></notes></section>