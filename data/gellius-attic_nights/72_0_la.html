<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

Hoc enim in loco Vergilius ἀκυρότερον eo verbo usus videtur, quod “supersit” dixit pro “longinquius
<span class="br"></span><span class="lineNumber">13</span><span class="br"></span>diutiusque adsit,” illudque contra eiusdem Vergili aliquanto est probabilius:</p>
<blockquote><p>
<span class="line indent1">Florentisque secant herbas fluviosque ministrant</span><span class="linebreak"></span>
<span class="line indent1">Farraque, ne blando nequeat superesse labori;</span><span class="linebreak"></span></p></blockquote>
<p class="noindent">significat enim supra laborem esse neque opprimi a labore.</p>
<p><span class="br"></span><span class="lineNumber">14</span><span class="br"></span>An autem “superesse” dixerint veteres pro
“restare et perficiendae rei deesse,” quaerebamus.
<span class="br"></span><span class="lineNumber">15</span><span class="br"></span>Nam Sallustius in significatione ista non “superesse,” 
sed “superare” dicit. Verba eius in <span class="italic">Iugurtha</span> haec sunt: “Is<a class="footnoteLink" href="#note_LCL195_102_1" id="target_note_LCL195_102_1"><sup>1</sup></a> plerumque seorsum a rege exercitum ductare et omnis res exequi solitus erat, quae Iugurthae fesso aut maioribus astricto superaverant.” 
<span class="br"></span><span class="lineNumber">16</span><span class="br"></span>Sed invenimus in tertio Enni <span class="italic">Annalium</span> in hoc versu:</p>
<blockquote><p>
<span class="line indent1">Inde sibi memorat unum super esse laborem,</span><span class="linebreak"></span>
</p></blockquote>
<p class="noindent">id est relicum esse et restare, quod, quia id est, divise pronuntiandum est, ut non una pars orationis esse
<span class="br"></span><span class="lineNumber">17</span><span class="br"></span>videatur, sed duae. Cicero autem in secunda <span class="italic">Antonianarum</span>,<a class="footnoteLink" href="#note_LCL195_102_2" id="target_note_LCL195_102_2"><sup>2</sup></a>
quod est relicum, non “superesse,” sed
“restare” dicit.</p>
<p>

    Praeter haec “superesse” invenimus dictum pro
<span class="br"></span><span class="lineNumber">18, 19</span><span class="br"></span>“superstitem esse.” Ita enim scriptum est in libro epistularum M. Ciceronis ad L. Plancum, et in








</p></section><notes><section class="footnotes"><ul><li class="note" id="note_LCL195_102_1"><a class="footnoteCrossrefLink" href="#target_note_LCL195_102_1" title="Click to highlight in text"><sup class="lineRef">1</sup>is, ϛ his, ω; qui, <span class="italic">Sall.</span></a></li><script type="text/javascript">document.getElementById('note_LCL195_102_1').style.display = "none";</script><li class="note" id="note_LCL195_102_2"><a class="footnoteCrossrefLink" href="#target_note_LCL195_102_2" title="Click to highlight in text"><sup class="lineRef">2</sup>Antoniarum, ω.</a></li><script type="text/javascript">document.getElementById('note_LCL195_102_2').style.display = "none";</script></ul></section></notes></section>