<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p><span class="br"></span><span class="lineNumber">12</span><span class="br"></span>Quod si, ut ait Nigidius, omnia istiusmodi inclinamenta
nimium ac praeter modum significant et idcirco in culpas cadunt, ut “vinosus,” “mulierosus,” 
“morosus,” “verbosus,” “famosus,” cur “ingeniosus” 
et “formosus” et “officiosus” et “speciosus,” 
quae pariter ab ingenio et forma et officio et specie,<a class="footnoteLink" href="#note_LCL195_342_1" id="target_note_LCL195_342_1"><sup>1</sup></a> inclinata sunt, cur etiam “disciplinosus,” “consiliosus,” 
“victoriosus,” quae M. Cato ita affiguravit, cur item “facundiosa,” quod Sempronius Asellio XIII <span class="italic">Rerum Gestarum</span> ita scripsit: facta sua spectare oportere, non dicta, si minus facundiosa essent—cur,
inquam, ista omnia numquam in culpam, sed in laudem dicuntur, quamquam haec item<a class="footnoteLink" href="#note_LCL195_342_2" id="target_note_LCL195_342_2"><sup>2</sup></a> incrementum
sui nimium demonstrent? an propterea, quia illis quidem, quae supra posui, adhibendus
<span class="br"></span><span class="lineNumber">13</span><span class="br"></span>est modus quidam necessarius? Nam et gratia, si nimia atque inmodica, et mores, si multi atque varii, et verba, si perpetua atque infinita et obtundentia,
et fama, si magna et inquieta et invidiosa sit,
<span class="br"></span><span class="lineNumber">14</span><span class="br"></span>neque laudabilia neque utilia sunt; ingenium autem et officium et forma et disciplina et. consilium et victoria et facundia sicut ipsae virtutum amplitudines




</p></section><notes><section class="footnotes"><ul><li class="note" id="note_LCL195_342_1"><a class="footnoteCrossrefLink" href="#target_note_LCL195_342_1" title="Click to highlight in text"><sup class="lineRef">1</sup>et specie, <span class="italic">suggested by Hosius; Damsté would omit</span> speciosus.</a></li><script type="text/javascript">document.getElementById('note_LCL195_342_1').style.display = "none";</script><li class="note" id="note_LCL195_342_2"><a class="footnoteCrossrefLink" href="#target_note_LCL195_342_2" title="Click to highlight in text"><sup class="lineRef">2</sup>haec item, <span class="italic">Hosius;</span> haec cum, ω; quamquam aecum, <span class="italic">Hertz.</span></a></li><script type="text/javascript">document.getElementById('note_LCL195_342_2').style.display = "none";</script></ul></section></notes></section>