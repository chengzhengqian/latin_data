<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">XXIV</span></h3>
<p>“Die pristini,” “die crastini” et “die quarti” et “die quinti” qui elegantius locuti sint dixisse, non ut ea nunc vulgo dicuntur.</p>
<p><span class="br"></span><span class="lineNumber">1</span><span class="br"></span>“<span class="sc">Die</span> quarto” et “die quinto,” quod Graeci εἰς τετάρτην καὶ εἰς πέμπτην dicunt, ab eruditis nunc quoque dici audio, et qui aliter dicit pro rudi atque indocto despicitur. Sed Marci Tullii aetas ac supra eam non, opinor, ita dixerunt, “diequinte” enim et
“diequinti” pro adverbio copulate dictum est,
<span class="br"></span><span class="lineNumber">2</span><span class="br"></span>secunda in eo syllaba correpta. Divus etiam Augustus, linguae Latinae non nescius munditiarumque
patris sui in sermonibus sectator, in epistulis plurifariam significatione ista dierum non aliter usus
<span class="br"></span><span class="lineNumber">3</span><span class="br"></span>est. Satis autem erit perpetuae veterum consuetudinis
demonstrandae gratia verba sollemnia praetoris ponere, quibus more maiorum ferias concipere solet quae appellantur Compitalia. Ea verba haec sunt:
“Dienoni populo Romano Quiritibus Compitalia erunt; quando concepta fuerint, nefas.” “Dienoni” 
praetor dicit, non “die nono.”</p>
<p>

    Neque praetor solum, sed pleraque omnis vetustas
<span class="br"></span><span class="lineNumber">4, 5</span><span class="br"></span>sic locuta est. Venit ecce illius versus Pomponiani in mentem, qui est ex Atellania, quae <span class="italic">Mevia</span>
inscribitur:</p>
<blockquote><p><span class="line indent1">Díes hic sextus, cúm nihil egi:<a class="footnoteLink" href="#note_LCL200_280_1" id="target_note_LCL200_280_1"><sup>1</sup></a> díequarte</span><span class="linebreak"></span>
<span class="line indent2">moriár fame.</span><span class="linebreak"></span></p></blockquote>
</section><notes><section class="footnotes"><ul><li class="note" id="note_LCL200_280_1"><a class="footnoteCrossrefLink" href="#target_note_LCL200_280_1" title="Click to highlight in text"><sup class="lineRef">1</sup>edi, <span class="italic">Pontanus.</span></a></li><script type="text/javascript">document.getElementById('note_LCL200_280_1').style.display = "none";</script></ul></section></notes></section>