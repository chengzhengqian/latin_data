<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="br"></span><span class="lineNumber">9</span><span class="br"></span>“Vena” est conceptaculum sanguinis, quod ἀγγεῖον medici vocant, mixti confusique cum spiritu naturali, in quo plus sanguinis est, minus spiritus; “arteria” 
est conceptaculum spiritus naturalis mixti confusique
cum sanguine, in quo plus spiritus est, minus
<span class="br"></span><span class="lineNumber">10</span><span class="br"></span>sanguinis; σφυγμός autem est intentio motus et remissio in corde et in arteria naturalis, non arbitraria.
<span class="br"></span><span class="lineNumber">11</span><span class="br"></span>Medicis autem veteribus oratione Graeca ita definitus est: “Σφυγμός ἐστιν διαστολή τε καὶ συστολὴ ἀπροαίρετος ἀρτηρίας καὶ καρδίας.”</p>
<h3><span class="ac">XI</span></h3>
<h3>Verba ex carminibus Furi Antiatis inscite a Cãesellio Vindice
reprehensa; versusque ipsi in quibus ea verba sunt subscripti.</h3>
<p><span class="br"></span><span class="lineNumber">1</span><span class="br"></span><span class="sc">Non</span> hercle idem sentio cum Caesellio Vindice, grammatico, ut mea opinio est, hautquaquam inerudito.
<span class="br"></span><span class="lineNumber">2</span><span class="br"></span>Verum hoc tamen petulanter insciteque, quod Furium, veterem poetam dedecorasse linguam Latinam scripsit huiuscemodi vocum fictionibus quae mihi quidem neque abhorrere a poetica facultate visae sunt neque dictu profatuque ipso taetrae aut insuaves esse, sicuti sunt quaedam alia ab inlustribus poetis ficta dure et rancide.</p>
<p><span class="br"></span><span class="lineNumber">3</span><span class="br"></span>Quae reprehendit autem Caesellius Furiana haec sunt: quod terram in lutum versam “lutescere” 
dixerit et tenebras in noctis modum factas “noctescere” 
et pristinas reciperare vires “virescere,” et quod ventus si<a class="footnoteLink" href="#note_LCL212_334_1" id="target_note_LCL212_334_1"><sup>1</sup></a> mare caerulum crispicans nitefacit
“purpurat” dixerit, et opulentum fieri “opulescere.”</p>
</section><notes><section class="footnotes"><ul><li class="note" id="note_LCL212_334_1"><a class="footnoteCrossrefLink" href="#target_note_LCL212_334_1" title="Click to highlight in text"><sup class="lineRef">1</sup>si <span class="italic">suggested by Hosius;</span> caerulum cum, <span class="italic">Dziatzko,</span></a></li><script type="text/javascript">document.getElementById('note_LCL212_334_1').style.display = "none";</script></ul></section></notes></section>