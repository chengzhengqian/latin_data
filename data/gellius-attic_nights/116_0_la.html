<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

ut est Horatianus quoque ille ‘atabulus,’ quos ipsos quoque exsecuturus fui; addidissemque eos qui ‘etesiae’ et ‘prodromi’ appellitantur, qui certo tempore anni, cum canis oritur, ex alia atque alia parte caeli spirant; rationesque omnium vocabulorum, quoniam plus paulo adbibi, effutisseni, nisi multa iam prosus omnibus vobis reticentibus verba fecissem,
<span class="br"></span><span class="lineNumber">26</span><span class="br"></span>quasi fieret a me ἀκρόασις ἐπιδεικτική. In convivio autem frequenti loqui solum unum neque honestum est,” inquit, “neque commodum.”</p>
<p><span class="br"></span><span class="lineNumber">27</span><span class="br"></span>Haec nobis Favorinus in eo, quod dixi, tempore apud mensam suam summa cum elegantia verborum totiusque sermonis comitate atque gratia denarravit.
<span class="br"></span><span class="lineNumber">28</span><span class="br"></span>Sed, quod ait ventum qui ex terra Gallia flaret
“circium” appellari, M. Cato in libris <span class="italic">Originum</span>
<span class="br"></span><span class="lineNumber">29</span><span class="br"></span>eum ventum “cercium” dicit, non “circium.” Nam cum de Hispanis scriberet, qui citra Hiberum colunt, verba haec posuit: “Set in his regionibus ferrareae, argentifodinae pulcherrimae, mons ex sale mero magnus: quantum demas, tantum adcrescit. Ventus cercius, cum loquare, buccam implet, armatum hominem, plaustrum oneratum percellit.”</p>
<p><span class="br"></span><span class="lineNumber">30</span><span class="br"></span>Quod supra autem dixi, ἐτησίας ex alia atque alia caeli parte flare, haut scio an secutus opinionem
<span class="br"></span><span class="lineNumber">31</span><span class="br"></span>multorum temere dixerim. P. enim Nigidii, in



</p></section><notes></notes></section>