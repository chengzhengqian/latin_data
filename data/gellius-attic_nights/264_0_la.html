<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h2><span class="ac">Liber Sextus</span></h2>
<h3><span class="ac">I</span></h3>
<p>Admiranda quaedam ex annalibus sumpta de P. Africano superiore.</p>
<p><span class="br"></span><span class="lineNumber">1</span><span class="br"></span><span class="sc">Quod</span> de Olympiade, Philippi regis uxore, Alexandri
matre, in historia Graeca scriptum est, id de P. quoque Scipionis matre qui prior Africanus appellatus
<span class="br"></span><span class="lineNumber">2</span><span class="br"></span>est memoriae datum est. Nam et C. Oppius et Iulius Hyginus, aliique qui de vita et rebus Africani scripserunt, matrem eius diu sterilem existimatam tradunt, P. quoque Scipionem, cum quo nupta erat,
<span class="br"></span><span class="lineNumber">3</span><span class="br"></span>liberos desperavisse. Postea in cubiculo atque in lecto mulieris, cum absente marito cubans sola condormisset, visum repente esse iuxta eam cubare ingentem anguem eumque, his qui viderant territis et clamantibus; elapsum inveniri non quisse. Id ipsum P. Scipionem ad haruspices retulisse; eos, sacrificio
<span class="br"></span><span class="lineNumber">4</span><span class="br"></span>facto, respondisse fore ut liberi gignerentur, neque multis diebus postquam ille anguis in lecto visus est,



</p></section><notes></notes></section>