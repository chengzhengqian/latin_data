<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p class="noindent"><span class="br"></span><span class="lineNumber">7</span><span class="br"></span>et aeque in sexto libro:</p>
<blockquote><p><span class="line indent1">Chalcidicaque levis tandem superastitit arce,</span><span class="linebreak"></span></p></blockquote>
<p class="noindent"><span class="br"></span><span class="lineNumber">8</span><span class="br"></span>quoniam poetae ipsi quaedam κατὰ πρόληψιν historiae dicere ex sua persona concedi solet, quae facta ipse postea scire potuit, sicut Vergilius scivit de Lavinio
<span class="br"></span><span class="lineNumber">9</span><span class="br"></span>oppido et de colonia Chalcidicensi. Sed Palinuros qui potuit,” inquit, “scire ea quae post annos sescentos facta sunt, nisi quis eum divinasse aput inferos putat, proinde ut animae defunctorum solent?
<span class="br"></span><span class="lineNumber">10</span><span class="br"></span>Sed et si ita accipias, quamquam non ita dicitur, Aeneas tamen, qui non divinabat, quo pacto potuit requirere portum Velinum, cui nomen tunc, sicut diximus, nullum usquam fuit?”</p>
<p><span class="br"></span><span class="lineNumber">11</span><span class="br"></span>Item hoc quoque in eodem libro reprehendit et correcturum fuisse Vergilium putat, nisi mors occupasset.
<span class="br"></span><span class="lineNumber">12</span><span class="br"></span>“Nam cum Thesea,” inquit, “inter eos nominasset, qui ad inferos adissent ac redissent, dixissetque:</p>
<blockquote><p><span class="line indent12">quid Thesea, magnum</span><span class="linebreak"></span>
<span class="line indent1">Quid memorem Alciden? et mi genus ab Iove</span><span class="linebreak"></span>
<span class="line indent2">summo est,</span><span class="linebreak"></span></p></blockquote>
<p class="noindent">postea tamen infert:</p>
<blockquote><p><span class="line indent4">sedet aeternumque sedebit</span><span class="linebreak"></span>
<span class="line indent1">Infelix Theseus.</span><span class="linebreak"></span></p></blockquote>
<p class="noindent"><span class="br"></span><span class="lineNumber">13</span><span class="br"></span>Qui autem,” inquit, “fieri potest, ut aeternum aput inferos sedeat, quem supra cum is nominat qui descenderint illuc atque inde rursum evaserint, praesertim cum ita sit fabula de Theseo, atque si




</p></section><notes></notes></section>