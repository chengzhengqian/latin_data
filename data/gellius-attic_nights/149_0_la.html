<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="italic">Originum</span> de Q. Caedicio tribuno militum scriptum reliquit.</p>
<p><span class="br"></span><span class="lineNumber">2,3</span><span class="br"></span>Id profecto est ad hanc ferme sententiam: Imperator Poenus in terra Sicilia, bello Carthaginiensi primo, obviam Romano exercitu progreditur, colles locosque idoneos prior occupat. Milites Romani,
<span class="br"></span><span class="lineNumber">4</span><span class="br"></span>uti res nata est, in locum insinuant fraudi et perniciei
<span class="br"></span><span class="lineNumber">5</span><span class="br"></span>obnoxium. Tribunus ad consulem venit, ostendit exitium de loci importunitate et hostium
<span class="br"></span><span class="lineNumber">6</span><span class="br"></span>circumstantia maturum. “Censeo,” inquit, “si rem servare vis, faciundum ut quadringentos<a class="footnoteLink" href="#note_LCL195_256_1" id="target_note_LCL195_256_1"><sup>1</sup></a> aliquos milites ad verrucam illam,” sic enim Cato locum editum asperumque appellat, “ire iubeas, eamque uti occupent imperes horterisque; hostes profecto ubi id viderint, fortissimus quisque et promptissimus ad occursandum pugnandumque in eos praevertentur unoque illo negotio sese alligabunt atque illi omnes
<span class="br"></span><span class="lineNumber">7</span><span class="br"></span>quadringenti procul dubio obtruncabuntur. Tunc interea, occupatis in ea caede hostibus, tempus exercitus
<span class="br"></span><span class="lineNumber">8</span><span class="br"></span>ex hoc loco educendi habebis. Alia nisi haec salutis via nulla est.” Consul tribuno respondit, consilium quidem istud aeque providens sibi viderier; “sed istos,” inquit, “milites quadringentos ad eum locum in hostium cuneos quisnam erit qui
<span class="br"></span><span class="lineNumber">9</span><span class="br"></span>ducat?” “Si alium,” inquit tribunus, “neminem repperis, me licet ad hoc periculum utare; ego
<span class="br"></span><span class="lineNumber">10</span><span class="br"></span>hanc tibi et reipublicae animam do.” Consul tribuno

    gratias laudesque agit. Tribunus et quadringenti
<span class="br"></span><span class="lineNumber">11, 12</span><span class="br"></span>ad moriendum proficiscuntur. Hostes eorum audaciam



</p></section><notes><section class="footnotes"><ul><li class="note" id="note_LCL195_256_1"><a class="footnoteCrossrefLink" href="#target_note_LCL195_256_1" title="Click to highlight in text"><sup class="lineRef">1</sup>trecentos, <span class="italic">Livy and others</span>.</a></li><script type="text/javascript">document.getElementById('note_LCL195_256_1').style.display = "none";</script></ul></section></notes></section>