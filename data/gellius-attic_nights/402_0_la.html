<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">



abstemias egisse,” hoc est vino semper, quod “temetum” 
prisca lingua appellabatur, abstinuisse dicunt,
institutumque ut cognatis osculum ferrent deprehendendi
causa, ut odor indicium faceret, si bibissent.
<span class="br"></span><span class="lineNumber">2</span><span class="br"></span>Bibere autem solitas ferunt loream, passum, murrinam
et quae id genus sapiant potu dulcia. Atque haec
<span class="br"></span><span class="lineNumber">3</span><span class="br"></span>quidem in his quibus dixi libris pervulgata sunt, sed
Marcus Cato non solum existimatas, set et multatas
quoque a iudice mulieres refert, non minus si vinum
in se, quam si probrum et adulterium admisissent.</p>
<p><span class="br"></span><span class="lineNumber">4</span><span class="br"></span>Verba Marci Catonis adscripsi ex oratione quae
inscribitur <span class="italic">De Dote</span>, in qua id quoque scriptum est,
in adulterio uxores deprehensas ius fuisse maritis
necare: “Vir,” inquit, “cum divortium fecit, mulieri
iudex pro censore est, imperium quod videtur habet,
si quid perverse taetreque factum est a muliere;
multitatur,<a class="footnoteLink" href="#note_LCL200_278_1" id="target_note_LCL200_278_1"><sup>1</sup></a> si vinum bibit; si cum alieno viro probri
<span class="br"></span><span class="lineNumber">5</span><span class="br"></span>quid fecit, condemnatur.” De iure autem occidendi
ita scriptum: “In adulterio uxorem tuam
si prehendisses, sine iudicio inpune necares; illa
te, si adulterares sive tu adulterarere, digito non
auderet contingere, neque ius est.”</p>
</section><notes><section class="footnotes"><ul><li class="note" id="note_LCL200_278_1"><a class="footnoteCrossrefLink" href="#target_note_LCL200_278_1" title="Click to highlight in text"><sup class="lineRef">1</sup>multiatur, <span class="italic">BZ</span>; mulcititur, <span class="italic">Q</span>; multatur, γ; <span class="italic">corrected
by Hertz.</span></a></li><script type="text/javascript">document.getElementById('note_LCL200_278_1').style.display = "none";</script></ul></section></notes></section>