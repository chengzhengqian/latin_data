<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

haec omnia ex altera parte inusitata, et an dicta sint in eam quoque partem quaeri solet.</p>
<p><span class="br"></span><span class="lineNumber">3</span><span class="br"></span>Afranius in <span class="italic">Consobrinis</span>:</p>
<blockquote><p><span class="line indent1">Em istó parentum est víta vilis líberis,</span><span class="linebreak"></span>
<span class="line indent1">Ubi málunt metui, quám vereri se áb suis.</span><span class="linebreak"></span></p></blockquote>
<p class="noindent">Hic “vereri” ex ea parte dictum est quae est non
<span class="br"></span><span class="lineNumber">4</span><span class="br"></span>usitatior. Novius in <span class="italic">Lignaria</span> verbum quod est “utitur” ex contraria parte dicit:</p>
<blockquote><p><span class="line indent1">Quía supellex múlta quae non útitur, emitúr</span><span class="linebreak"></span>
<span class="line indent2">tamen,</span><span class="linebreak"></span></p></blockquote>
<p class="noindent"><span class="br"></span><span class="lineNumber">5</span><span class="br"></span>id est “quae usui non est.” M. Cato in quinta <span class="italic">Origine</span>: “Exercitum,” inquit, “suum pransum, paratum, cohortatum eduxit foras atque instruxit.” 
<span class="br"></span><span class="lineNumber">6</span><span class="br"></span>“Consolor” quoque in partem alteram, praeterquam dici solitum est, scriptum invenimus in epistula Q. Metelli, quam, cum in exilio esset, ad Cn. et ad L. Domitios dedit. “At cum animum,” inquit, “vestrum erga me video, vehementer consolor et fides virtusque vestra mihi ante oculos versatur.” 
<span class="br"></span><span class="lineNumber">7</span><span class="br"></span>“Testata” itidem et “interpretata” eadem ratione dixit M. Tullius in primo libro <span class="italic">De Divinatione</span>, ut “testor” “interpretor” que verba communia videri
<span class="br"></span><span class="lineNumber">8</span><span class="br"></span>debeant. Sallustius quoque eodem modo: “dilargitis proscriptorum bonis” dicit, tamquam verbum “largior” sit ex verbis communibus.</p>
<p><span class="br"></span><span class="lineNumber">9</span><span class="br"></span>“Veritum” autem, sicut “puditum” et “pigitum,” 



</p></section><notes></notes></section>