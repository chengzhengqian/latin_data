<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

in senatum lecti erant, senatores non erant et, quia in postremis scripti erant, non rogabantur sententias sed, quas principes dixerant, in eas
<span class="br"></span><span class="lineNumber">7</span><span class="br"></span>discedebant. Hoc significabat edictum quo nunc quoque consules, cum<a class="footnoteLink" href="#note_LCL195_302_1" id="target_note_LCL195_302_1"><sup>1</sup></a> senatores in curiam vocant, servandae consuetudinis causa tralaticio utuntur.
<span class="br"></span><span class="lineNumber">8</span><span class="br"></span>Verba edicti haec sunt: “Senatores quibusque in senatu sententiam dicere licet.”</p>
<p><span class="br"></span><span class="lineNumber">9</span><span class="br"></span>Versum quoque Laberii, in quo id vocabulum positum est, notari iussimus, quem legimus in mimo qui <span class="italic">Stricturae</span> inscriptus est:</p>
<blockquote><p><span class="line indent3">Caput sine lingua pedari sententia est.</span><span class="linebreak"></span></p></blockquote>
<p class="noindent"><span class="br"></span><span class="lineNumber">10</span><span class="br"></span>Hoc vocabulum a plerisque barbare dici animadvertimus; nam pro “pedariis” “pedaneos” appellant.</p>
<h3><span class="ac">XIX</span></h3>
<p>Qua ratione Gavius Bassus scripserit “parcum” hominem appellatum et quam esse eius vocabuli causam putarit; et contra, quem in modum quibusque verbis Favorinus hanc traditionem eius eluserit.</p>
<p><span class="br"></span><span class="lineNumber">1</span><span class="br"></span><span class="sc">Apud</span> cenam Favorini philosophi cum discubitum fuerat coeptusque erat apponi cibus, servus assistens mensae eius legere inceptabat aut Graecarum quid litterarum aut nostratium; velut eo die quo ego affui, legebatur Gavii Bassi, eruditi viri, liber <span class="italic">De
<span class="br"></span><span class="lineNumber">2</span><span class="br"></span>Origine Verborum et Vocabulorum</span>. In quo ita scriptum fuit: “‘Parcus’ composito vocabulo est dictus,



</p></section><notes><section class="footnotes"><ul><li class="note" id="note_LCL195_302_1"><a class="footnoteCrossrefLink" href="#target_note_LCL195_302_1" title="Click to highlight in text"><sup class="lineRef">1</sup>consules qu(a)e cum, ω; c. usque cum, <span class="italic">Mommsen</span>.</a></li><script type="text/javascript">document.getElementById('note_LCL195_302_1').style.display = "none";</script></ul></section></notes></section>