<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent noindent">

Hercules eum evellerit e petra et in lucem ad superos eduxerit?”</p>
<p><span class="br"></span><span class="lineNumber">14</span><span class="br"></span>Item in his versibus errasse Vergilium dicit:</p>
<blockquote><p><span class="line indent1">Eruet ille Argos Agamemnoniasque Mycenas</span><span class="linebreak"></span>
<span class="line indent1">Ipsumque Aeaciden, genus armipotentis Achilli,</span><span class="linebreak"></span>
<span class="line indent1">Ultus avos Troiae, templa intemerata<a class="footnoteLink" href="#note_LCL200_258_1" id="target_note_LCL200_258_1"><sup>1</sup></a> Minervae.</span><span class="linebreak"></span></p></blockquote>
<p class="noindent"><span class="br"></span><span class="lineNumber">15</span><span class="br"></span>“Confudit,” inquit, “et personas diversas et tempora. Nam neque eodem tempore neque per eosdem homines cum Achaeis et cum Pyrro bellatum est.
<span class="br"></span><span class="lineNumber">16</span><span class="br"></span>Pyrrus enim, quem dicit Aeaciden, de Epiro in Italiam transgressus cum Romanis depugnavit adversus
<span class="br"></span><span class="lineNumber">17</span><span class="br"></span>Manium Curium, in eo bello ducem. Argivum autem bellum, id est Achaicum, multis post annis a
<span class="br"></span><span class="lineNumber">18</span><span class="br"></span>L. Mummio imperatore gestum est. Potest igitur,” inquit, “medius eximi versus, qui de Pyrro inportune inmissus est, quem Vergilius procul dubio exempturus,” inquit, “fuit.”</p>
<h3><span class="ac">XVII</span></h3>
<p>Quam ob causam et quali modo Democritus philosophus luminibus oculorum sese privaverit; et super ea re versus Laberii pure admodum et venuste facti.</p>
<p><span class="br"></span><span class="lineNumber">1</span><span class="br"></span><span class="sc">Democritum</span> philosophum in monumentis historiae Graecae scriptum est, virum praeter alios venerandum




</p></section><notes><section class="footnotes"><ul><li class="note" id="note_LCL200_258_1"><a class="footnoteCrossrefLink" href="#target_note_LCL200_258_1" title="Click to highlight in text"><sup class="lineRef">1</sup>et temerata, <span class="italic">Virg.</span></a></li><script type="text/javascript">document.getElementById('note_LCL200_258_1').style.display = "none";</script></ul></section></notes></section>