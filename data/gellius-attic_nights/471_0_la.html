<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

constituitur, ut omnia intra fatum claudenda sint, nisi illud sane Homeri secutus est:</p>
<blockquote><p><span class="line indent2">Μὴ καὶ ὑπὲρ μοῖραν δόμον Ἄιδος εἰσαφίκηαι.</span><span class="linebreak"></span></p></blockquote>
<p class="noindent"><span class="br"></span><span class="lineNumber">3</span><span class="br"></span>Nihil autem dubium est quin violentam et inopinatam
mortem significaverit, quae quidem potest recte videri accidere praeter naturam.</p>
<p><span class="br"></span><span class="lineNumber">4</span><span class="br"></span>Sed cur id quoque genus mortis extra fatum posuerit, neque operis huius est explorare neque
<span class="br"></span><span class="lineNumber">5</span><span class="br"></span>temporis. Illud tamen non praetermittendum est, quod Vergilius quoque id ipsum quod Cicero de fato opinatus est, cum hoc in quarto libro dixit de Elissa, quae mortem per vim potita est:</p>
<blockquote><p><span class="line indent1">Nam quia nec fato, merita nec morte peribat,</span><span class="linebreak"></span></p></blockquote>
<p class="noindent">tamquam in faciendo fine vitae quae violenta sunt
<span class="br"></span><span class="lineNumber">6</span><span class="br"></span>non videantur e fato venire. Demosthenis autem, viri prudentia pari atque facundia praediti, verba idem fere significantia de natura atque fato M. Cicero secutus videtur. Ita enim scriptum est in oratione illa egregia, cui titulus est Ὑπὲρ Στεφάνου:
Ὁ μὲν τοῖς γονεῦσι νομίζων μόνον γεγενῆσθαι, τὸν τῆς
εἱμαρμένης καὶ τὸν αὐτόματον θάνατον περιμένει· ὁ δὲ
καὶ τῇ πατρίδι, ὑπὲρ τοῦ μὴ ταύτην ἐπιδεῖν δουλεύουσαν
<span class="br"></span><span class="lineNumber">7</span><span class="br"></span>ἀποθνήσκειν βουλεύσεται. Quod Cicero “fatum” atque “naturam” videtur dixisse, id multo ante Demosthenes τὴν πεπρωμένην et τὸν αὐτόματον θάνατον
<span class="br"></span><span class="lineNumber">8</span><span class="br"></span>appellavit. Αὐτόματος enim θάνατος, quasi naturalis et fatalis, nulla extrinsecus vi coactus venit.</p>
</section><notes></notes></section>