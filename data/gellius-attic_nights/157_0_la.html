<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

quoque et in septem mensibus primis et septenos ex utraque parte gigni ait et cadere annis septimis
<span class="br"></span><span class="lineNumber">13</span><span class="br"></span>et genuinos adnasci annis fere bis septenis. Venas etiam in hominibus, vel potius arterias, medicos musicos dicere ait numero moveri septenario, quod ipsi appellant τὴν διὰ τεσσάρων συμφωνίαν, quae fit
<span class="br"></span><span class="lineNumber">14</span><span class="br"></span>in collatione quaternarii numeri. Discrimina etiam periculorum in morbis maiore vi fieri putat in diebus qui conficiuntur ex numero septenario, eosque dies omnium maxime, ita ut medici appellant, κρισίμους videri<a class="footnoteLink" href="#note_LCL195_272_1" id="target_note_LCL195_272_1"><sup>1</sup></a> primam hebdomadam et secundam et tertiam.
<span class="br"></span><span class="lineNumber">15</span><span class="br"></span>Neque non id etiam sumit ad vim facultatesque eius numeri augendas, quod, quibus inedia mori consilium est, septimo demum die mortem oppetunt.</p>
<p><span class="br"></span><span class="lineNumber">16</span><span class="br"></span>Haec Varro de numero septenario scripsit admodum conquisite. Sed alia quoque ibidem congerit frigidiuscula: veluti septem opera esse in orbe terrae miranda et sapientes item veteres septem fuisse et curricula ludorum circensium sollemnia septem esse et ad oppugnandas Thebas duces septem delectos.
<span class="br"></span><span class="lineNumber">17</span><span class="br"></span>Tum ibi addit, se quoque iam duodecimam annorum hebdomadam ingressum esse et ad eum diem septuaginta hebdomadas librorum conscripsisse, ex quibus aliquammultos, cum proscriptus esset, direptis bibliothecis suis non comparuisse.</p>
</section><notes><section class="footnotes"><ul><li class="note" id="note_LCL195_272_1"><a class="footnoteCrossrefLink" href="#target_note_LCL195_272_1" title="Click to highlight in text"><sup class="lineRef">1</sup>videri, ϛ; cui videri, ω.</a></li><script type="text/javascript">document.getElementById('note_LCL195_272_1').style.display = "none";</script></ul></section></notes></section>