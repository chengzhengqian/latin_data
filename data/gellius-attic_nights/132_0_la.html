<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

causa edicto imperabant, sed dei nomen, ita uti solet, cui servari ferias oporteret, statuere et edicere quiescebant, ne alium pro alio nominando falsa
<span class="br"></span><span class="lineNumber">3</span><span class="br"></span>religione populum alligarent. Eas ferias si quis polluisset piaculoque ob hanc rem opus esset, hostiam “si deo, si deae” immolabant, idque ita ex decreto pontificum observatum esse M. Varro dicit, quoniam et qua vi et per quem deorum dearumve terra tremeret incertum esset.</p>
<p>

    Sed de lunae solisque defectionibus, non minus in
<span class="br"></span><span class="lineNumber">4, 5</span><span class="br"></span>eius rei causa reperienda sese exercuerunt. Quippe M. Cato, vir in cognoscendis rebus multi studii, incerta tamen et incuriose super ea re opinatus est.
<span class="br"></span><span class="lineNumber">6</span><span class="br"></span>Verba Catonis ex <span class="italic">Originum</span> quarto haec sunt: “Non lubet scribere quod in tabula apud pontificem maximum est, quotiens annona cara, quotiens lunae aut
<span class="br"></span><span class="lineNumber">7</span><span class="br"></span>solis lumine caligo aut quid obstiterit.” Usque adeo parvi fecit rationes veras solis et lunae deficientium vel scire vel dicere.</p>
<h3><span class="ac">XXIX</span></h3>
<p>Apologus Aesopi Phrygis memoratu non inutilis</p>
<p><span class="br"></span><span class="lineNumber">1</span><span class="br"></span><span class="sc">Aesopus</span> ille e Phrygia fabulator haut inmerito sapiens existimatus est, cum quae utilia monitu suasuque
erant, non severe neque imperiose praecepit et censuit, ut philosophis mos est, sed festivos delectabilesque 



</p></section><notes></notes></section>