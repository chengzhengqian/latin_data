<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p><span class="br"></span><span class="lineNumber">10</span><span class="br"></span>Propterea Sallustius in eodem libro non eos solum qui navibus veherentur, sed et scaphas quoque nantes
“progressas” dicit. Verba ipsa de scaphis posui:
“Earum aliae paululum progressae nimio simul et incerto onere, cum pavor corpora agitaverat,
deprimebantur.”</p>
<h3><span class="ac">XXVII</span></h3>
<p>Historia de populo Romano deque populo Poenico, quod pari propemodum vigore fuerint aemuli.</p>
<p><span class="br"></span><span class="lineNumber">1</span><span class="br"></span><span class="sc">In</span> litteris veteribus memoria extat quod par quondam fuit vigor et acritudo amplitudoque populi
<span class="br"></span><span class="lineNumber">2</span><span class="br"></span>Romani atque Poeni. Neque inmerito aestimatum. Cum aliis quidem populis de uniuscuiusque republica, cum Poenis autem de omnium terrarum imperio
decertatum.</p>
<p><span class="br"></span><span class="lineNumber">3</span><span class="br"></span>Eius rei specimen est in illo utriusque populi verbo factoque: Q. Fabius, imperator Romanus, dedit ad Carthaginienses epistulam. Ibi scriptum fuit populum
Romanum misisse ad eos hastam et caduceum, signa duo belli<a class="footnoteLink" href="#note_LCL200_290_1" id="target_note_LCL200_290_1"><sup>1</sup></a> aut pacis, ex quis utrum vellent eligerent;
quod elegissent, id unum ut esse missum
<span class="br"></span><span class="lineNumber">4</span><span class="br"></span>existimarent. Cathaginienses responderunt neutrum sese eligere, sed posse qui adtulissent utrum mallent relinquere; quod reliquissent, id sibi pro electo
futurum.</p>
<p><span class="br"></span><span class="lineNumber">5</span><span class="br"></span>M. autem Varro non hastam ipsam neque ipsum caduceum missa dicit, sed duas tesserulas, in quarum



</p></section><notes><section class="footnotes"><ul><li class="note" id="note_LCL200_290_1"><a class="footnoteCrossrefLink" href="#target_note_LCL200_290_1" title="Click to highlight in text"><sup class="lineRef">1</sup>duelli, <span class="italic">Kronenberg.</span></a></li><script type="text/javascript">document.getElementById('note_LCL200_290_1').style.display = "none";</script></ul></section></notes></section>