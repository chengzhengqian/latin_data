<section class="div1 language" lang="la"><header><hgroup><h1>Praefatio</h1></hgroup></header><section class="div2"><p class="noindent">

inscripsimus, tantum ceteris omnibus in ipsius quoque inscriptionis laude cedentes, quantum cessimus in cura et elegantia scriptionis.</p>
<p><span class="br"></span><span class="lineNumber">11</span><span class="br"></span>Sed ne consilium quidem in excerpendis notandisque rebus idem mihi, quod plerisque illis, fuit. Namque
illi omnes et eorum maxime Graeci, multa et varia lectitantes, in quas res cumque inciderant, “alba,” ut dicitur, “linea” sine cura discriminis solam copiam sectati converrebant, quibus in legendis ante animus senio ac taedio languebit quam unum alterumve reppererit quod sit aut voluptati legere aut cultui
<span class="br"></span><span class="lineNumber">12</span><span class="br"></span>legisse aut usui meminisse. Ego vero, cum illud Ephesii viri summe nobilis verbum cordi haberem, quod profecto ita est πολυμαθίη νόον οὐ διδάσκει, ipse quidem volvendis transeundisque multis admodum voluminibus per omnia semper negotiorum intervalla in quibus furari otium potui exercitus defessusque sum, sed modica ex his eaque sola accepi quae aut ingenia prompta expeditaque ad honestae eruditionis cupidinem utiliumque artium contemplationem celeri facilique compendio ducerent aut homines aliis iam vitae negotiis occupatos a turpi certe agrestique rerum atque verborum imperitia vindicarent.</p>
<p><span class="br"></span><span class="lineNumber">13</span><span class="br"></span>Quod erunt autem in his commentariis pauca quaedam scrupulosa et anxia, vel ex grammatica vel ex dialectica vel etiam ex geometrica,<a class="footnoteLink" href="#note_LCL195_xxx_1" id="target_note_LCL195_xxx_1"><sup>1</sup></a> quodque erunt




</p></section><notes><section class="footnotes"><ul><li class="note" id="note_LCL195_xxx_1"><a class="footnoteCrossrefLink" href="#target_note_LCL195_xxx_1" title="Click to highlight in text"><sup class="lineRef">1</sup>geometrica, ω; geometria, ϛ (<span class="italic">A.L.L.</span> x, p. 240).</a></li><script type="text/javascript">document.getElementById('note_LCL195_xxx_1').style.display = "none";</script></ul></section></notes></section>