<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p><span class="br"></span><span class="lineNumber">2</span><span class="br"></span>Cum hanc legem Solonis, singulari sapientia praediti,
legissemus, tenuit nos gravis quaedam in principio
admiratio, requirens quam ob causam dignos esse poena existimaverit, qui se procul a seditione et
<span class="br"></span><span class="lineNumber">3</span><span class="br"></span>civili pugna removissent. Tum, qui penitus atque alte usum ac sententiam legis introspexerant, non ad augendam, sed ad desinendam seditionem legem
<span class="br"></span><span class="lineNumber">4</span><span class="br"></span>hanc esse dicebant. Et res prorsum se sic habent. Nam si boni omnes, qui in principio coercendae seditioni impares fuerint, populum percitum et amentem non deseruerint, ad alterutram partem dividi<a class="footnoteLink" href="#note_LCL195_156_1" id="target_note_LCL195_156_1"><sup>1</sup></a> sese adiunxerint, tum eveniet, ut cum socii partis seorsum utriusque fuerint eaeque partes ab his, ut maioris auctoritatis viris, temperari ac regi coeperint, concordia per eos potissimum restitui conciliarique possit, dum et suos, apud quos sunt, regunt atque mitificant et adversarios sanatos magis cupiunt quam perditos.</p>
<p><span class="br"></span><span class="lineNumber">5</span><span class="br"></span>Hoc idem Favorinus philosophus inter fratres quoque aut amicos dissidentis oportere fieri censebat, ut qui in medio sunt utriusque partis benivoli, si in concordia adnitenda parum auctoritatis quasi ambigui amici habuerint, tum alteri in alteram partem discedant
ac per id meritum viam sibi ad utriusque concordiam
<span class="br"></span><span class="lineNumber">6</span><span class="br"></span>muniant. “Nunc autem plerique,” inquit,
“partis utriusque amici, quasi probe faciant, duos litigantes destituunt et relinquunt deduntque eos

</p></section><notes><section class="footnotes"><ul><li class="note" id="note_LCL195_156_1"><a class="footnoteCrossrefLink" href="#target_note_LCL195_156_1" title="Click to highlight in text"><sup class="lineRef">1</sup>dividi, ϛ; dividui, <span class="italic">J. F. Gronov;</span> dividiae, <span class="italic">Landgraf.</span></a></li><script type="text/javascript">document.getElementById('note_LCL195_156_1').style.display = "none";</script></ul></section></notes></section>