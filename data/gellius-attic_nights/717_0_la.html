<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

et familiares mei, eloquentiae aut philosophiae sectatores.
<span class="br"></span><span class="lineNumber">2</span><span class="br"></span>Erat nobiscum vir bonus ex peripatetica disciplina,
bene doctus et Aristotelis unice studiosissimus.
<span class="br"></span><span class="lineNumber">3</span><span class="br"></span>Is nos aquam multam ex diluta nive bibentes coercebat
severiusque increpabat. Adhibebat nobis auctoritates
nobilium medicorum et cumprimis Aristotelis philosophi, rei omnis humanae peritissimi, qui aquam nivalem frugibus sane et arboribus fecundam diceret, sed hominibus potu nimio insalubrem esse tabemque et morbos sensim atque in diem longam visceribus inseminare.</p>
<p><span class="br"></span><span class="lineNumber">4</span><span class="br"></span>Haec quidem ille ad nos prudenter et benivole et adsidue dictitabat. Sed cum bibendae nivis pausa fieret nulla, promit e bibliotheca Tiburti, quae tunc in Herculis templo satis commode instructa libris erat, Aristotelis librum eumque ad nos adfert et “Huius saltem,” inquit,
“sapientissimi viri verbis credite ac desinite valitudinem vestram profligare.”</p>
<p><span class="br"></span><span class="lineNumber">5</span><span class="br"></span>In eo libro scriptum fuit deterrimam esse potu aquam e nive itemque solidius latiusque concretam esse<a class="footnoteLink" href="#note_LCL212_362_1" id="target_note_LCL212_362_1"><sup>1</sup></a> eam, quam κρύσταλλον Graeci appellant; causaque
<span class="br"></span><span class="lineNumber">6</span><span class="br"></span>ibi adscripta est huiuscemodi: “Quoniam, cum aqua frigore aeris duratur et coit, necessum est fieri evaporationem et quandam quasi auram tenuissimam
<span class="br"></span><span class="lineNumber">7</span><span class="br"></span>exprimi ex ea et emanare. Id autem,” inquit, “in ea levissimum est quod evaporatur; manet autem quod est gravius et sordidius et insalubrius, atque



</p></section><notes><section class="footnotes"><ul><li class="note" id="note_LCL212_362_1"><a class="footnoteCrossrefLink" href="#target_note_LCL212_362_1" title="Click to highlight in text"><sup class="lineRef">1</sup>esse <span class="italic">deleted by Vogel.</span></a></li><script type="text/javascript">document.getElementById('note_LCL212_362_1').style.display = "none";</script></ul></section></notes></section>