<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

Methymnaeus, terra atque insula omni Lesbius fuit.
<span class="br"></span><span class="lineNumber">4</span><span class="br"></span>Eum Arionem rex Corinthi Periander amicum amatumque
<span class="br"></span><span class="lineNumber">5</span><span class="br"></span>habuit artis gratia. Is inde a rege proficiscitur,
<span class="br"></span><span class="lineNumber">6</span><span class="br"></span>terras inclutas Siciliam atque Italiam visere. Ubi eo venit auresque omnium mentesque in utriusque terrae urbibus demulsit, in quaestibus istic et voluptatibus amoribusque hominum fuit.

    Is tum postea grandi pecunia et re bona multa
<span class="br"></span><span class="lineNumber">7, 8</span><span class="br"></span>copiosus Corinthum instituit redire, navem igitur et navitas, ut notiores amicioresque sibi, Corinthios
<span class="br"></span><span class="lineNumber">9</span><span class="br"></span>delegit.” Sed eos Corinthios, homine accepto navique in altum provecta, praedae pecuniaeque
<span class="br"></span><span class="lineNumber">10</span><span class="br"></span>cupidos cepisse consilium de necando Arione. Tum illum ibi, pernicie intellecta, pecuniam ceteraque sua, ut haberent, dedisse, vitam modo sibi ut parcerent
<span class="br"></span><span class="lineNumber">11</span><span class="br"></span>oravisse. Navitas precum eius harum commiseritum esse illactenus ut ei necem adferre per vim suis manibus temperarent, sed imperavisse ut
<span class="br"></span><span class="lineNumber">12</span><span class="br"></span>iam statim coram desiliret praeceps in mare. “Homo,” inquit, “ibi territus, spe omni vitae perdita, id unum postea oravit, ut priusquam mortem obpeteret, induere permitterent sua sibi omnia indumenta et fides capere et canere carmen casus
<span class="br"></span><span class="lineNumber">13</span><span class="br"></span>illius sui consolabile. Feros et inmanes navitas prolubium tamen audiendi subit; quod oraverat impetrat.
<span class="br"></span><span class="lineNumber">14</span><span class="br"></span>Atque ibi mox de more cinctus, amictus, ornatus stansque in summae puppis foro, carmen quod ‘orthium’ dicitur voce sublatissima cantavit.
<span class="br"></span><span class="lineNumber">15</span><span class="br"></span>Ad postrema cantus cum fidibus ornatuque omni, sicut stabat canebatque, iecit sese procul in pro-



</p></section><notes></notes></section>