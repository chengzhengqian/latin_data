<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">XX</span></h3>
<p>Quae volgo dicuntur “vivaria,” id vocabulum veteres non dixisse; et quid pro eo P. Scipio in oratione ad populum, quid postea M. Varro in libris <span class="italic">De Re Rustica</span> dixerit.</p>
<p><span class="br"></span><span class="lineNumber">1</span><span class="br"></span>“<span class="sc">Vivaria</span>,” quae nunc dicuntur saepta quaedam loca, in quibus ferae vivae pascuntur, M. Varro in libro <span class="italic">De Re Rustica</span> III. dicit “leporaria” appellari.
<span class="br"></span><span class="lineNumber">2</span><span class="br"></span>Verba Varronis subieci: “Villaticae pastionis genera sunt tria, ornithones, leporaria, piscinae.<a class="footnoteLink" href="#note_LCL195_176_1" id="target_note_LCL195_176_1"><sup>1</sup></a> Nunc ornithonas dico omnium alitum quae intra parietes villae solent pasci. Leporaria te accipere volo, non ea quae tritavi nostri dicebant, ubi soli<a class="footnoteLink" href="#note_LCL195_176_2" id="target_note_LCL195_176_2"><sup>2</sup></a> lepores sint, sed omnia saepta adficta<a class="footnoteLink" href="#note_LCL195_176_3" id="target_note_LCL195_176_3"><sup>3</sup></a> villae quae sunt et
<span class="br"></span><span class="lineNumber">3</span><span class="br"></span>habent inclusa animalia quae pascuntur.” Is item infra eodem in libro ita scribit: “Cum emisti fundum Tusculanum a M. Pisone, in leporario apri multi fuere.”</p>
<p><span class="br"></span><span class="lineNumber">4</span><span class="br"></span>“Vivaria” autem quae nunc vulgus dicit—quos παραδείσους Graeci appellant, quae “leporaria” 
Varro dicit—haut usquam memini apud vetustiores
<span class="br"></span><span class="lineNumber">5</span><span class="br"></span>scriptum. Sed quod apud Scipionem, omnium aetatis suae purissime locutum, legimus “roboraria,” aliquot Romae doctos viros dicere audivi id significare, quod nos “vivaria” dicimus, appellataque esse a tabulis roboreis, quibus saepta essent; quod genus saeptorum
<span class="br"></span><span class="lineNumber">6</span><span class="br"></span>vidimus in Italia locis plerisque. Verba ex oratione







</p></section><notes><section class="footnotes"><ul><li class="note" id="note_LCL195_176_1"><a class="footnoteCrossrefLink" href="#target_note_LCL195_176_1" title="Click to highlight in text"><sup class="lineRef">1</sup>piscinae . . . leporaria, <span class="italic">Varro; omitted by</span> ω.</a></li><script type="text/javascript">document.getElementById('note_LCL195_176_1').style.display = "none";</script><li class="note" id="note_LCL195_176_2"><a class="footnoteCrossrefLink" href="#target_note_LCL195_176_2" title="Click to highlight in text"><sup class="lineRef">2</sup>soliti, <span class="italic">Varro.</span></a></li><script type="text/javascript">document.getElementById('note_LCL195_176_2').style.display = "none";</script><li class="note" id="note_LCL195_176_3"><a class="footnoteCrossrefLink" href="#target_note_LCL195_176_3" title="Click to highlight in text"><sup class="lineRef">3</sup>adficta, <span class="italic">Varro;</span> aedificia, ω.</a></li><script type="text/javascript">document.getElementById('note_LCL195_176_3').style.display = "none";</script></ul></section></notes></section>