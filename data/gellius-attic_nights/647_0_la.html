<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">VI</span></h3>
<h3>Falsum esse, quod Verrius Flaccus, in libro ’secundo quos <span class="italic">De Obscuris M. Catonis</span> composuit, de servo recepticio scriptum reliquit.</h3>
<p><span class="br"></span><span class="lineNumber">1</span><span class="br"></span>M. <span class="sc">Cato</span> Voconiam legem suadens verbis hisce usus est: “Principio vobis mulier magnam dotem adtulit; tum magnam pecuniam recipit, quam in viri potestatem non conmittit, eam pecuniam viro mutuam dat; postea, ubi irata facta est, servum recepticium sectari atque flagitare virum iubet.”</p>
<p><span class="br"></span><span class="lineNumber">2</span><span class="br"></span>Quaerebatur, “servus recepticius” quid esset. Libri statim quaesiti allatique sunt Verrii Flacci <span class="italic">De Obscuris Catonis.</span> In libro secundo scriptum et inventum est, “recepticium servum” dici nequam et nulli pretii, qui, cum venum esset datus, redhibitus
<span class="br"></span><span class="lineNumber">3</span><span class="br"></span>ob aliquod vitium receptusque sit. “Propterea,” inquit, “servus eiusmodi sectari maritum et flagitare pecuniam iubebatur, ut eo ipso dolor maior et contumelia gravior viro fieret, quod eum servus nihili petendae pecuniae causa conpellaret.”</p>
<p><span class="br"></span><span class="lineNumber">4</span><span class="br"></span>Cum pace autem cumque venia istorum, si qui sunt, qui Verrii Flacci auctoritate capiuntur, dictum
<span class="br"></span><span class="lineNumber">5</span><span class="br"></span>hoc sit. “Recepticius” enim “servus,” in ea re quam dicit Cato, aliud omnino est quam Verrius
<span class="br"></span><span class="lineNumber">6</span><span class="br"></span>scripsit. Atque id cuivis facile intellectu est; res enim procul dubio sic est: quando mulier dotem




</p></section><notes></notes></section>