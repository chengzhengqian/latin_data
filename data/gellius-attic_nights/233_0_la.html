<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="br"></span><span class="lineNumber">17</span><span class="br"></span>cam narrat atque admirandam. “Cum provinciam,” 
inquit, “Africam proconsulari imperio meus dominus obtineret, ego ibi iniquis eius et cotidianis verberibus ad fugam sum coactus et, ut mihi a domino, terrae illius praeside, tutiores latebrae forent, in camporum et arenarum solitudines concessi ac, si defuisset cibus, consilium fuit mortem aliquo pacto quaerere.
<span class="br"></span><span class="lineNumber">18</span><span class="br"></span>Tum sole medio,” inquit, “rabido et flagranti specum quandam nanctus remotam latebrosamque, in eam
<span class="br"></span><span class="lineNumber">19</span><span class="br"></span>me penetro et recondo. Neque multo post ad eandem specum venit hic leo, debili uno et cruento pede, gemitus edens et murmura, dolorem cruciatumque
<span class="br"></span><span class="lineNumber">20</span><span class="br"></span>vulneris commiserantia.” Atque illic primo quidem conspectu advenientis leonis territum sibi et
<span class="br"></span><span class="lineNumber">21</span><span class="br"></span>pavefactum animum dixit. “Sed postquam introgressus,” 
inquit, “leo, uti re ipsa apparuit, in habitaculum
illud suum, videt me procul delitescentem, mitis et mansues accessit et sublatum pedem ostendere
mihi et porgere quasi opis petendae gratia visus
<span class="br"></span><span class="lineNumber">22</span><span class="br"></span>est. Ibi,” inquit, “ego stirpem ingentem, vestigio pedis eius haerentem, revelli conceptamque saniem volnere intimo expressi accuratiusque sine magna iam formidine siccavi penitus atque detersi cruorem.
<span class="br"></span><span class="lineNumber">23</span><span class="br"></span>Illa tunc mea opera et medella levatus, pede in manibus meis posito, recubuit et quievit atque ex eo
<span class="br"></span><span class="lineNumber">24</span><span class="br"></span>die triennium totum ego et leo in eadem specu
<span class="br"></span><span class="lineNumber">25</span><span class="br"></span>eodemque et victu viximus. Nam, quas venabatur feras, membra opimiora ad specum mihi subgerebat, quae ego, ignis copiam non habens, meridiano sole
<span class="br"></span><span class="lineNumber">26</span><span class="br"></span>torrens edebam. Sed ubi me,” inquit, “vitae illius
</p></section><notes></notes></section>