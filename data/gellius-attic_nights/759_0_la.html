<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p class="noindent"><span class="br"></span><span class="lineNumber">3</span><span class="br"></span>Item id quoque iucunde lepideque fictum dictitabat:</p>
<blockquote><p><span class="line indent1">Iam tonsiles tapetes ebrii fuco,</span><span class="linebreak"></span>
<span class="line indent1">Quos concha purpura imbuens venenavit.</span><span class="linebreak"></span></p></blockquote>
<p class="noindent">. . .<a class="footnoteLink" href="#note_LCL212_446_1" id="target_note_LCL212_446_1"><sup>1</sup></a></p>
<h3><span class="ac">X</span></h3>
<h3>Quid vocabulum “ex iure manum consertum” significet.<a class="footnoteLink" href="#note_LCL212_446_2" id="target_note_LCL212_446_2"><sup>2</sup></a></h3>
<p><span class="br"></span><span class="lineNumber">1</span><span class="br"></span>“Ex iure manum consertum” verba sunt ex antiquis
actionibus, quae, cum lege agitur et vindiciae contenduntur, dici nunc quoque apud praetorem
<span class="br"></span><span class="lineNumber">2</span><span class="br"></span>solent. Rogavi ego Romae grammaticum, celebri hominem fama et multo nomine, quid haec verba essent. Tum ille me despiciens: “Aut erras,” 
inquit, “adulescens, aut ludis; rem enim doceo grammaticam,
non ius respondeo; si quid igitur ex Vergilio, Plauto, Ennio quaerere habes, quaeras licet.”</p>
<p>

    “Ex Ennio ergo,” inquam, “est, magister, quod
<span class="br"></span><span class="lineNumber">3, 4</span><span class="br"></span>quaero. Ennius enim verbis hisce usus est.” Cumque
ille demiratus aliena haec esse a poetis et haud usquam inveniri in carminibus Ennii diceret, tum ego hos versus ex octavo <span class="italic">Annali</span> absentes dixi, nam forte eos tamquam insigniter praeter alios factos memineram:</p>
<blockquote><p><span class="line indent1">Pellitur<a class="footnoteLink" href="#note_LCL212_446_3" id="target_note_LCL212_446_3"><sup>3</sup></a> e medio sapientia, vi geritur res;</span><span class="linebreak"></span>
<span class="line indent1">Spernitur orator bonus, horridus miles amatur.</span><span class="linebreak"></span>
</p></blockquote></section><notes><section class="footnotes"><ul><li class="note" id="note_LCL212_446_1"><a class="footnoteCrossrefLink" href="#target_note_LCL212_446_1" title="Click to highlight in text"><sup class="lineRef">1</sup><span class="italic">Something is lacking, as the chapter-heading shows.</span></a></li><script type="text/javascript">document.getElementById('note_LCL212_446_1').style.display = "none";</script><li class="note" id="note_LCL212_446_2"><a class="footnoteCrossrefLink" href="#target_note_LCL212_446_2" title="Click to highlight in text"><sup class="lineRef">2</sup><span class="italic">Lemmata of X and XI omitted by</span> ω.</a></li><script type="text/javascript">document.getElementById('note_LCL212_446_2').style.display = "none";</script><li class="note" id="note_LCL212_446_3"><a class="footnoteCrossrefLink" href="#target_note_LCL212_446_3" title="Click to highlight in text"><sup class="lineRef">3</sup>Tollitur, <span class="italic">Cic. pro Mur.</span> 30.</a></li><script type="text/javascript">document.getElementById('note_LCL212_446_3').style.display = "none";</script></ul></section></notes></section>