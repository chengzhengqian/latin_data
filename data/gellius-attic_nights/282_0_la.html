<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">VII</span></h3>
<p>An “affatim” quasi “admodum” prima acuta pronuntiandum sit; et quaedam itidem non incuriose tractata super aliarum vocum accentibus.</p>
<p><span class="br"></span><span class="lineNumber">1</span><span class="br"></span><span class="sc">Annianus</span> poeta praeter ingenii amoenitates litterarum
quoque veterum et rationum in litteris oppido quam peritus fuit et sermocinabatur mira quadam et
<span class="br"></span><span class="lineNumber">2</span><span class="br"></span>scita suavitate. Is “affatim,” ut “admodum,” prima acuta, non media, pronuntiabat atque ita veteres
<span class="br"></span><span class="lineNumber">3</span><span class="br"></span>locutos censebat. Itaque se audiente Probum grammaticum
hos versus in Plauti <span class="italic">Cistellaria</span> legisse dicit:</p>
<blockquote><p><span class="line indent1">Pótine tu homo fácinus facere strénuum?—Aliorum</span><span class="linebreak"></span>
<span class="line indent2">áffatim est.</span><span class="linebreak"></span>
<span class="line indent1">Quí faciant; sane égo me nolo fórtem perhiberí</span><span class="linebreak"></span>
<span class="line indent2">virum,</span><span class="linebreak"></span></p></blockquote>
<p class="noindent"><span class="br"></span><span class="lineNumber">4</span><span class="br"></span>causamque esse huic accentui dicebat, quod “affatim” non essent duae partes orationis, sed utraque pars in unam vocem coaluisset, sicuti in eo quoque quod “exadversum” dicimus secundam syllabam debere acui existimabat, quoniam una, non duae essent partes orationis; atque ita oportere apud Terentium legi dicebat in his versibus:</p>
<blockquote><p><span class="line indent1">In quo haéc discebat lúdo, exadversúm loco<a class="footnoteLink" href="#note_LCL200_38_1" id="target_note_LCL200_38_1"><sup>1</sup></a></span><span class="linebreak"></span>
<span class="line indent1">Tostrína erat quaedam.</span><span class="linebreak"></span></p></blockquote>
</section><notes><section class="footnotes"><ul><li class="note" id="note_LCL200_38_1"><a class="footnoteCrossrefLink" href="#target_note_LCL200_38_1" title="Click to highlight in text"><sup class="lineRef">1</sup>ilico <span class="italic">and</span> ei loco, <span class="italic">codd. Ter</span>.</a></li><script type="text/javascript">document.getElementById('note_LCL200_38_1').style.display = "none";</script></ul></section></notes></section>