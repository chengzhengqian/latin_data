<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p>Eaque hominum barbarorum credulitas Sertorio
<span class="br"></span><span class="lineNumber">10</span><span class="br"></span>in magnis rebus magno usui fuit. Memoria prodita est, ex his nationibus quae cum Sertorio faciebant, cum multis proeliis superatus esset, neminem umquam ab eo descivisse, quamquam id genus hominum esset mobilissimum.</p>
<h3><span class="ac">XXIII</span></h3>
<h3>De aetatibus historicorum nobilium, Hellanici, Herodoti, Thucydidis.</h3>
<p><span class="br"></span><span class="lineNumber">1</span><span class="br"></span><span class="sc">Hellanicus,</span> Herodotus, Thucydides, historiae scriptores, in isdem fere temporibus laude ingenti floruerunt et non nimis longe distantibus fuerunt
<span class="br"></span><span class="lineNumber">2</span><span class="br"></span>aetatibus. Nam Hellanicus initio belli Peloponnesiaci fuisse quinque et sexaginta annos natus videtur, Herodotus tres et quinquaginta, Thucydides quadraginta. Scriptum est hoc in libro undecimo Pamphilae.</p>
<h3><span class="ac">XXIV</span></h3>
<h3>Quid Vulcacius Sedigitus, in libro quem <span class="italic">De Poetis</span> scripsit, de comicis Latinis iudicarit.</h3>
<p><span class="br"></span><span class="lineNumber">1</span><span class="br"></span><span class="sc">Sedigitus</span> in libro quem scripsit <span class="italic">De Poetis</span>, quid de his sentiat qui comoedias fecerunt, et quem ex omnibus praestare ceteris putet, ac deinceps quo quemque in loco et honore ponat, his versibus suis demonstrat:</p>
<blockquote><p><span class="line indent1">Multós incertos cértare hanc rem vídimus,</span><span class="linebreak"></span>
<span class="line indent1">Palmám poetae cómico cui déferant.</span><span class="linebreak"></span>
<span class="line indent1">Eum méo iudicio errórem dissolvám tibi,</span><span class="linebreak"></span>
<span class="line indent1">Ut, cóntra si quis séntiat, nihil séntiat.</span><span class="linebreak"></span></p></blockquote>
</section><notes></notes></section>