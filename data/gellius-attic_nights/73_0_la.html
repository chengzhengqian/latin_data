<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

epistula M. Asini Pollionis ad Ciceronem, verbis his:
“Nam neque deesse reipublicae volo neque superesse,” 
per quod significat, si respublica emoriatur et
<span class="br"></span><span class="lineNumber">20</span><span class="br"></span>pereat, nolle se vivere. In Plauti autem <span class="italic">Asinaria</span> manifestius id ipsum scriptum est in his versibus, qui sunt eius comoediae primi:</p>
<blockquote><p>
<span class="line indent4">Sicút tuum vis únicum gnatúm tuae</span><span class="linebreak"></span>
<span class="line indent4">Superésse vitae sóspitem et supérstitem.</span><span class="linebreak"></span>
</p></blockquote>
<p><span class="br"></span><span class="lineNumber">21</span><span class="br"></span>Cavenda igitur est non improprietas sola verbi, sed etiam pravitas ominis,<a class="footnoteLink" href="#note_LCL195_104_1" id="target_note_LCL195_104_1"><sup>1</sup></a> si quis senior advocatus adulescenti “superesse se” dicat.</p>
<h3><span class="ac">XXIII</span></h3>
<p>Quis fuerit Papirius Praetextatus; quae istius causa cognomenti
sit; historiaque ista omnis super eodem Papirio cognitu iucunda.</p>
<p><span class="br"></span><span class="lineNumber">1</span><span class="br"></span><span class="sc">Historia</span> de Papirio Praetextato dicta scriptaque est a M. Catone in oratione qua usus est <span class="italic">Ad Milites contra Galbam,</span> cum multa quidem venustate atque
<span class="br"></span><span class="lineNumber">2</span><span class="br"></span>luce atque munditia verborum. Ea Catonis verba huic prorsus commentario indidissem, si libri copia
<span class="br"></span><span class="lineNumber">3</span><span class="br"></span>fuisset id temporis, cum haec dictavi. Quod si non virtutes dignitatesque verborum, sed rem ipsam
<span class="br"></span><span class="lineNumber">4</span><span class="br"></span>scire quaeris, res ferme ad hunc modum est: Mos antea senatoribus Romae fuit in curiam cum praetextatis
<span class="br"></span><span class="lineNumber">5</span><span class="br"></span>filiis introire. Tum, cum in senatu res





</p></section><notes><section class="footnotes"><ul><li class="note" id="note_LCL195_104_1"><a class="footnoteCrossrefLink" href="#target_note_LCL195_104_1" title="Click to highlight in text"><sup class="lineRef">1</sup>omnis, ω.</a></li><script type="text/javascript">document.getElementById('note_LCL195_104_1').style.display = "none";</script></ul></section></notes></section>