<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

Clodiano fuit, perincertum stolidior an vanior, legem de pecunia quam Sulla emptoribus bonorum remiserat
exigenda promulgavit.”</p>
<p><span class="br"></span><span class="lineNumber">5</span><span class="br"></span>Quaesitum ergo ex se Apollinaris neque id se dissolvere potuisse adseverabat, quid esset “vanior” 
et quid “stolidior,” quoniam Sallustius sic ea separasse
atque opposuisse inter se videretur, tamquam diversa ac dissimilia nec eiusdem utraque vitii forent, ac propterea petebat uti se doceret significationes
utriusque vocis et origines.</p>
<p><span class="br"></span><span class="lineNumber">6</span><span class="br"></span>Tum ille rictu oris labearumque ductu contemni a se ostendens et rem de qua quaereretur et hominem ipsum qui quaereret, “Priscorum,” inquit,
“et remotorum ego verborum medullas et sanguinem,
sicuti dixi, perspicere et elicere soleo, non istorum quae proculcata vulgo et protrita sunt. Ipso illo quippe Cn. Lentulo ‘stolidior’ est et ‘vanior’ qui ignorat eiusdem stultitiae esse vanitatem
<span class="br"></span><span class="lineNumber">7</span><span class="br"></span>et stoliditatem.” Sed ubi hoc dixit, media ipsa sermonum reliquit et abire <span class="br"></span><span class="lineNumber">8</span><span class="br"></span>coepit. Nos deinde eum tenebamus urgebamusque, et cumprimis Apollinaris,
ut de vocabulorum vel differentia vel, si ei ita videretur, similitudine plenius apertiusque dissereret
et, ut ne sibi invideret discere volenti, orabat.</p>
<p>

    Atque ille, se iam plane inludi ratus, negotium
<span class="br"></span><span class="lineNumber">9, 10</span><span class="br"></span>sibi esse causatur et digreditur. Nos autem postea
ex Apollinari didicimus, “vanos” proprie dici, non ut vulgus diceret, desipientis aut hebetes aut ineptos,
sed, ut veterum doctissimi dixissent, mendaces
</p></section><notes></notes></section>