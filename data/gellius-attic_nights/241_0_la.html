<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

censor habuit ad populum <span class="italic">De Moribus,</span> inter ea quae reprehendebat, quod contra maiorum instituta fierent, id etiam eum culpavisse, quod filius adoptivos
patri adoptatori inter praemia patrum
<span class="br"></span><span class="lineNumber">16</span><span class="br"></span>prodesset. Verba ex ea oratione haec sunt: “In alia tribu patrem, in alia filium suffragium ferre, filium adoptivum tam procedere quam si se natum habeat; absentis censeri iubere, ut ad censum nemini necessus sit venire.”</p>
<h3><span class="ac">XX</span></h3>
<p>Quod vocabulum Latinum soloecismo fecerit Capito Sinnius, quid autem id ipsum appellaverint veteres Latini; quibusque
verbis soloecismum definierit idem Capito Sinnius.</p>
<p><span class="br"></span><span class="lineNumber">1</span><span class="br"></span>“<span class="sc">Soloecismus</span>,” Latino vocabulo a Sinnio Capitone eiusdemque aetatis aliis “inparilitas” appellatus, vetustioribus Latinis “stribiligo” dicebatur, a versura videlicet et pravitate tortuosae orationis, tamquam
<span class="br"></span><span class="lineNumber">2</span><span class="br"></span>“strobiligo” quaedam. Quod vitium Sinnius Capito in litteris, quas ad Clodium Tuscum dedit, hisce verbis definit: “‘Soloecismus’ est,” inquit, “impar
atque inconveniens compositura partium orationis.”</p>
<p><span class="br"></span><span class="lineNumber">3</span><span class="br"></span>Cum Graecum autem vocabulum sit “soloecismus,” 
an Attici homines qui elegantius locuti sunt usi eo




</p></section><notes></notes></section>