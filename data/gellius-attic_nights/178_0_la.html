<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

qui ‘sapientes’ appellati sunt, definisse satis recte
<span class="br"></span><span class="lineNumber">17</span><span class="br"></span>existimantur, quid sit ‘penus.’ Nam Quintum Scaevolam ad demonstrandam penum his verbis usum audio: ‘Penus est,’ inquit, ‘quod esculentum aut posculentum est, quod ipsius patrisfamilias aut matris familias<a class="footnoteLink" href="#note_LCL195_314_1" id="target_note_LCL195_314_1"><sup>1</sup></a> aut liberum patrisfamilias aut familiae<a class="footnoteLink" href="#note_LCL195_314_1" id="target_note_LCL195_314_1"><sup>1</sup></a> eius, quae circum eum aut liberos eius est et opus non<a class="footnoteLink" href="#note_LCL195_314_2" id="target_note_LCL195_314_2"><sup>2</sup></a> facit, causa paratum est. . ., ut Mucius ait, “penus” videri debet. Nam quae ad edendum bibendumque in dies singulos prandii aut cenae causa parantur, “penus” non sunt; sed ea potius, quae huiusce generis longae usionis gratia contrahuntur et reconduntur, ex eo, quod non in promptu est, sed intus et penitus habeatur, “penus” 
<span class="br"></span><span class="lineNumber">18</span><span class="br"></span>dicta est.’ Haec ego, “inquit,” cum philosophiae me dedissem, non insuper tamen habui discere; quoniam civibus Romanis Latine loquentibus rem non suo<a class="footnoteLink" href="#note_LCL195_314_3" id="target_note_LCL195_314_3"><sup>3</sup></a> vocabulo demonstrare non minus turpe est quam hominem non suo nomine appellare.”</p>
<p><span class="br"></span><span class="lineNumber">19</span><span class="br"></span>Sic Favorinus sermones id genus communes a rebus parvis et frigidis abducebat ad ea quae magis utile esset audire ac discere, non allata extrinsecus, non per ostentationem, sed indidem nata acceptaque.</p>
<p><span class="br"></span><span class="lineNumber">20</span><span class="br"></span>Praeterea de penu adscribendum hoc etiam putavi,








</p></section><notes><section class="footnotes"><ul><li class="note" id="note_LCL195_314_1"><a class="footnoteCrossrefLink" href="#target_note_LCL195_314_1" title="Click to highlight in text"><sup class="lineRef">1</sup>aut m.f. <span class="italic">and</span> aut. f., <span class="italic">added by Hertz.</span></a></li><script type="text/javascript">document.getElementById('note_LCL195_314_1').style.display = "none";</script><li class="note" id="note_LCL195_314_2"><a class="footnoteCrossrefLink" href="#target_note_LCL195_314_2" title="Click to highlight in text"><sup class="lineRef">2</sup>eorum, <span class="italic">Lambecius.</span></a></li><script type="text/javascript">document.getElementById('note_LCL195_314_2').style.display = "none";</script><li class="note" id="note_LCL195_314_3"><a class="footnoteCrossrefLink" href="#target_note_LCL195_314_3" title="Click to highlight in text"><sup class="lineRef">3</sup>suo, <span class="italic">added in</span> σ.</a></li><script type="text/javascript">document.getElementById('note_LCL195_314_3').style.display = "none";</script></ul></section></notes></section>