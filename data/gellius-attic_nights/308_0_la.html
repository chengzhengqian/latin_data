<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h2><span class="ac">Liber Septimus</span></h2>
<h3><span class="ac">I</span></h3>
<p>Quem in modum responderit Chrysippus adversum eos qui providentiam consistere negaverunt.</p>
<p><span class="br"></span><span class="lineNumber">1</span><span class="br"></span><span class="sc">Quibus</span> non videtur mundus dei et hominum causa institutus neque res humanae providentia gubernari, gravi se argumento uti putant cum ita dicunt: “Si esset providentia, nulla essent mala.” Nihil enim minus aiunt providentiae congruere, quam in eo mundo quem propter homines fecisse dicatur tantam
<span class="br"></span><span class="lineNumber">2</span><span class="br"></span>vim esse aerumnarum et malorum. Adversus ea Chrysippus cum in libro Περὶ Προνοίας quarto dis-sereret, “Nihil est prorsus istis,” inquit, “insubidius,
<span class="br"></span><span class="lineNumber">3</span><span class="br"></span>qui opinantur bona esse potuisse, si non essent ibidem mala. Nam cum bona malis contraria sint, utraque necessum est opposita inter sese et quasi mutuo adversoque fulta nisu consistere; nullum
<span class="br"></span><span class="lineNumber">4</span><span class="br"></span>adeo contrarium est sine contrario altero. Quo enim pacto iustitiae sensus esse posset, nisi essent iniuriae? aut quid aliud iustitia est quam iniustitiae privatio? Quid item fortitudo intellegi posset, nisi ex ignaviae adpositione? Quid continentia, nisi ex intemperantiae? Quo item modo prudentia esset,
<span class="br"></span><span class="lineNumber">5</span><span class="br"></span>nisi foret contra inprudentia? Proinde,” inquit.


</p></section><notes></notes></section>