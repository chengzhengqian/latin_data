<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

τοῦτο ἐμιμήσω, διὰ τοῦτο ἀποφύγοις ἂν δικαίως, ἀλλά
πολλῷ μᾶλλον ἁλίσκοιο· ὥσπερ γάρ, εἴ τις ἑάλω, σὺ
ταῦτα<a class="footnoteLink" href="#note_LCL200_266_1" id="target_note_LCL200_266_1"><sup>1</sup></a> οὐκ ἂν ἔγραψας, οὕτως, ἐὰν σὺ νῦν δίκην δῷς,
<span class="br"></span><span class="lineNumber">4</span><span class="br"></span>ἄλλος οὐ γράψει.” Sic Taurus, omni suasionum admonitionumque
genere utens, sectatores suos ad rationes bonae inculpataeque indolis ducebat.</p>
<h3><span class="ac">XX</span></h3>
<p>Quid sit “rogatio,” quid “lex,” quid “plebisscitum,” quid “privilegium”; et quantum ista omnia differant.</p>
<p>
<span class="sc">Quaeri</span> audio quid “lex” sit, quid “plebisscitum,” 
<span class="br"></span><span class="lineNumber">1, 2</span><span class="br"></span>quid “rogatio,” quid “privilegium.” Ateius Capito, publici privatique iuris peritissimus, quid “lex” esset hisce verbis definivit. “Lex,” inquit, “est generale iussum populi aut plebis, rogante magistratu.” 
<span class="br"></span><span class="lineNumber">3</span><span class="br"></span>Ea definitio si probe facta est, neque de imperio Cn. Pompei neque de reditu M. Ciceronis neque de caede P. Clodi quaestio neque alia id genus
<span class="br"></span><span class="lineNumber">4</span><span class="br"></span>populi plebisve iussa “leges” vocari possunt. Non sunt enim generalia iussa neque de universis civibus, sed de singulis concepta; quocirca “privilegia” potius vocari debent, quia veteres “priva” dixerunt quae nos “singula” dicimus. Quo verbo Lucilius in primo <span class="italic">Satirarum</span> libro usus est:</p>
<blockquote><p><span class="line indent14">abdomina thynni</span><span class="linebreak"></span>
<span class="line indent1">Advenientibus priva dabo cephalaeaque acarnae.</span><span class="linebreak"></span></p></blockquote>
</section><notes><section class="footnotes"><ul><li class="note" id="note_LCL200_266_1"><a class="footnoteCrossrefLink" href="#target_note_LCL200_266_1" title="Click to highlight in text"><sup class="lineRef">1</sup> ἐκείνων προήλω, σὺ τάδ᾿, <span class="italic">Demos.</span></a></li><script type="text/javascript">document.getElementById('note_LCL200_266_1').style.display = "none";</script></ul></section></notes></section>