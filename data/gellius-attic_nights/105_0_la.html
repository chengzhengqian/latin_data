<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

Consule veritatem, reprehendet; refer ad auris, probabunt; quaere cur ita sit? dicent iuvare.<a class="footnoteLink" href="#note_LCL195_168_1" id="target_note_LCL195_168_1"><sup>1</sup></a> Voluptati autem aurium morigerari debet oratio.”</p>
<p><span class="br"></span><span class="lineNumber">3</span><span class="br"></span>Manifesta quidem ratio suavitatis est in his vocibus
de quibus Cicero locutus est. Sed quid dicemus de praepositione “pro,” quae, cum produci et corripi soleat, observationem hanc tamen M. Tullii aspernata
<span class="br"></span><span class="lineNumber">4</span><span class="br"></span>est? Non enim semper producitur, cum sequitur ea littera quae prima est in verbo “fecit” quam Cicero hanc habere vim significat ut propter eam rem “in” 
<span class="br"></span><span class="lineNumber">5</span><span class="br"></span>et “con” praepositiones producantur. Nam “proficisci” 
et “profugere” et “profundere” et “profanum” 
et “profestum” correpte dicimus, “proferre” 
autem et “profligare” et “proficere” 
<span class="br"></span><span class="lineNumber">6</span><span class="br"></span>producte. Cur igitur ea littera, quam Cicero productionis causam facere observavit, non in omnibus consimilibus eandem vim aut rationis aut suavitatis tenet, sed aliam vocem produci facit, aliam corripi?</p>
<p>Neque vero “con” particula tum solum producitur,
cum ea littera, de qua Cicero dixit, insequitur.
<span class="br"></span><span class="lineNumber">7</span><span class="br"></span>Nam et Cato et Sallustius: “faenoribus,” inquiunt,
<span class="br"></span><span class="lineNumber">8</span><span class="br"></span>“copertus est.” Praeterea “coligatus” et “conexus” 
producte dicitur.</p>
<p><span class="br"></span><span class="lineNumber">9</span><span class="br"></span>Sed tamen videri potest in his quae posui, ob eam causam particula haec produci, quoniam eliditur ex ea <span class="italic">n</span> littera; nam detrimentum litterae productione
<span class="br"></span><span class="lineNumber">10</span><span class="br"></span>syllabae compensatur. Quod quidem etiam in eo <span class="br"></span><span class="lineNumber">11</span><span class="br"></span>servatur, quod est “cogo”; neque repugnat quod




</p></section><notes><section class="footnotes"><ul><li class="note" id="note_LCL195_168_1"><a class="footnoteCrossrefLink" href="#target_note_LCL195_168_1" title="Click to highlight in text"><sup class="lineRef">1</sup>cur? ita se dicent iuvari, Cic.</a></li><script type="text/javascript">document.getElementById('note_LCL195_168_1').style.display = "none";</script></ul></section></notes></section>