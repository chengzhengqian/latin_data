<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

sunt ipsa quoque in urbibus. Item in eodem libro
<span class="br"></span><span class="lineNumber">10</span><span class="br"></span>simili modo: ‘Siciliam,’ inquit, ‘provinciam C. Verres per triennium depopulatus esse, Siculorum
<span class="br"></span><span class="lineNumber">11</span><span class="br"></span>civitates vastasse, domos exinanisse, fana spoliasse dicitur.’ Ecquid videtur, cum Siciliam provinciam dixerit atque insuper etiam civitates addiderit, domos etiam et fana, quae infra posuit, conprehendisse? Verba haec item multa atque varia: ‘depopulatus esse, vastasse, exinanisse, spoliasse,’ nonne unam et eandem vim in sese habent? Sane. Sed quia cum dignitate orationis et cum gravi verborum copia dicuntur, quamquam eadem fere sint et ex una sententia cooriantur, plura tamen esse existimantur, quoniam et aures et animum saepius feriunt.</p>
<p><span class="br"></span><span class="lineNumber">12</span><span class="br"></span>“Hoc ornatus genus in crimine uno vocibus multis atque saevis extruendo ille iam tunc M. Cato antiquissimus in orationibus suis celebravit, sicuti in illa, quae inscripta est <span class="italic">De Decem Hominibus,</span> cum Thermum accusavit quod decem liberos homines eodem tempore interfecisset, hisce verbis eandem omnibus rem significantibus usus est, quae quoniam sunt eloquentiae Latinae tunc primum exorientis lumina quaedam sublustria, libitum est ea mihi ἀπομνημονεύειν: ‘Tuum nefarium facinus peiore facinore operire postulas, succidias humanas facis, tantam trucidationem facis, decem funera facis, decem capita libera interficis, decem hominibus vitam eripis,
<span class="br"></span><span class="lineNumber">13</span><span class="br"></span>indicta causa, iniudicatis, incondemnatis.’ Item M. Cato in orationis principio, quam dixit in senatu <span class="italic">Pro</span>
</p></section><notes></notes></section>