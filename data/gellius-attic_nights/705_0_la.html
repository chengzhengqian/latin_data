<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p><span class="br"></span><span class="lineNumber">4</span><span class="br"></span>Itidem Plaulus “pulveret” dicit, quod non pulvere impleat, set ipsum pulveris plenum sit:</p>
<blockquote><p><span class="line indent1">Exí tu, Dave, age, spárge; mundum hoc ésse</span><span class="linebreak"></span>
<span class="line indent2">vestibulúm volo.</span><span class="linebreak"></span>
<span class="line indent1">Venús ventura est nóstra, non hoc púlveret.</span><span class="linebreak"></span></p></blockquote>
<p class="noindent"><span class="br"></span><span class="lineNumber">5</span><span class="br"></span>In <span class="italic">Asinaria</span> quoque “contemples” dicit pro “contempleris”:</p>
<blockquote><p><span class="line indent1">Meúm caput contémples, si quidem é re consultás</span><span class="linebreak"></span>
<span class="line indent2">tua.</span><span class="linebreak"></span></p></blockquote>
<p class="noindent">

    Cn. Gellius in <span class="italic">Annalibus:</span> “Postquam tempestas
<span class="br"></span><span class="lineNumber">6, 7</span><span class="br"></span>sedavit, Atherbal taurum immolavit.” M. Cato in <span class="italic">Originibus:</span> “Eodem convenae conplures ex agro
<span class="br"></span><span class="lineNumber">8</span><span class="br"></span>accessitavere. Eo res eorum auxit.” Varro libris quos ad Marcellum <span class="italic">De Lingua Latina</span> fecit: “In priore verbo graves prosodiae, quae fuerunt, manent, reliquae mutant,” “mutant”<a class="footnoteLink" href="#note_LCL212_338_1" id="target_note_LCL212_338_1"><sup>1</sup></a> inquit elegantissime
<span class="br"></span><span class="lineNumber">9</span><span class="br"></span>pro “mutantur.” Potest etiam id quoque ab eodem Varrone in septimo <span class="italic">Divinarum</span> similiter dictum videri: “Inter duas filias regum quid mutet, inter
<span class="br"></span><span class="lineNumber">10</span><span class="br"></span>Antigonam et Tulliam, est animadvertere.” Verba autem patiendi pro agentibus in omnibus fermemodum
veterum scriptis reperiuntur. Ex quibus sunt pauca ista, quae nunc meminimus: “muneror te” pro “munero” et “significor” pro “significo” 
et “sacrificor” pro “sacrifico” et “adsentior” pro “adsentio” et “faeneror” pro “faenero” et “pigneror” 
pro “pignero” et alia istiusmodi pleraque, quae, proinde ut in legendo fuerint obvia, notabuntur.</p>
</section><notes><section class="footnotes"><ul><li class="note" id="note_LCL212_338_1"><a class="footnoteCrossrefLink" href="#target_note_LCL212_338_1" title="Click to highlight in text"><sup class="lineRef">1</sup>mutant <span class="italic">added by Carrio.</span></a></li><script type="text/javascript">document.getElementById('note_LCL212_338_1').style.display = "none";</script></ul></section></notes></section>