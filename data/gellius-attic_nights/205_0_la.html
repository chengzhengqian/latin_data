<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent noindent">

Pyrenaeum, quo proicit in altum.” Et Pacuvius item in <span class="italic">Chryse:</span></p>
<blockquote><p>
<span class="line indent1">Idae<a class="footnoteLink" href="#note_LCL195_368_1" id="target_note_LCL195_368_1"><sup>1</sup></a> promúnturium, cuius língua in altum próicit.</span><span class="linebreak"></span>
</p></blockquote>
<h3><span class="ac">XVIII</span></h3>
<p>De P. Africano superiore sumpta quaedam ex annalibus memoratu dignissima.</p>
<p><span class="br"></span><span class="lineNumber">1</span><span class="br"></span><span class="sc">Scipio Africanus</span> antiquior quanta virtutum gloria praestiterit et quam fuerit altus animi atque magnificus
et qua sui conscientia subnixus, plurimis rebus
<span class="br"></span><span class="lineNumber">2</span><span class="br"></span>quae dixit quaeque fecit declaratum est. Ex quibus sunt haec duo exempla eius fiduciae atque exuperantiae
ingentis.</p>
<p><span class="br"></span><span class="lineNumber">3</span><span class="br"></span>Cum M. Naevius tribunus plebis accusaret eum ad populum diceretque accepisse a rege Antiocho pecuniam,
ut condicionibus gratiosis et mollibus pax cum eo populi Romani nomine fieret, et quaedam item alia crimini daret indigna tali viro, tum Scipio pauca praefatus quae dignitas vitae suae atque gloria postulabat, “Memoria,” inquit, “Quirites, repeto, diem esse hodiernum quo Hannibalem Poenum imperio vestro inimicissimum magno proelio vici in terra Africa pacemque et victoriam vobis peperi spectabilem.<a class="footnoteLink" href="#note_LCL195_368_2" id="target_note_LCL195_368_2"><sup>2</sup></a> Non igitur simus adversum deos ingrati et, censeo, relinquamus nebulonem hunc, eamus hinc protinus Iovi optimo maximo gratulatum.” 
<span class="br"></span><span class="lineNumber">4</span><span class="br"></span>Id cum dixisset, avertit et ire ad Capitolium coepit.





</p></section><notes><section class="footnotes"><ul><li class="note" id="note_LCL195_368_1"><a class="footnoteCrossrefLink" href="#target_note_LCL195_368_1" title="Click to highlight in text"><sup class="lineRef">1</sup>Idae, <span class="italic">Voss;</span> id, ω.</a></li><script type="text/javascript">document.getElementById('note_LCL195_368_1').style.display = "none";</script><li class="note" id="note_LCL195_368_2"><a class="footnoteCrossrefLink" href="#target_note_LCL195_368_2" title="Click to highlight in text"><sup class="lineRef">2</sup>spectabilem, <span class="italic">Scioppius;</span> inspectabilem, ω.</a></li><script type="text/javascript">document.getElementById('note_LCL195_368_2').style.display = "none";</script></ul></section></notes></section>