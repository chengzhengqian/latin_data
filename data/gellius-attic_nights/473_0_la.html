<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">III</span></h3>
<p>An vocabula haec, “necessitudo” et “necessitas,” differenti significatione sint.</p>
<p><span class="br"></span><span class="lineNumber">1</span><span class="br"></span><span class="sc">Risu</span> prorsus atque ludo res digna est, cum plerique
grammaticorum adseverant, “necessitudinem” et “necessitatem” mutare differreque, ideo quod
“necessitas” sit vis quaepiam premens et cogens,
“necessitudo” autem dicatur ius quoddam et vinculum
religiosae coniunctionis, idque unum solitarium
<span class="br"></span><span class="lineNumber">2</span><span class="br"></span>significet. Sicut autem nihil quicquam interest,
“suavitudo” dicas an “suavitas,” “sanctitudo” an
“sanctitas,” “acerbitudo” an “acerbitas,” “acritudo” 
an, quod Accius in <span class="italic">Neoptolemo</span> scripsit,
“acritas,” ita nihil rationis dici potest qui “necessitudo” 
<span class="br"></span><span class="lineNumber">3</span><span class="br"></span>et “necessitas” separentur. Itaque in libris veterum vulgo reperias, “necessitudinem” 
<span class="br"></span><span class="lineNumber">4</span><span class="br"></span>dici pro eo quod necessum est. Sed “necessitas” sane pro iure officioque observantiae adfinitatisve infrequens est, quamquam qui ob hoc ipsum ius adfinitatis familiaritatisque coniuncti sunt “necessarii” 
<span class="br"></span><span class="lineNumber">5</span><span class="br"></span>dicuntur. Repperi tamen in oratione C. Caesaris, <span class="italic">Qua Plautiam Rogationem Suasit</span>, “necessitatem” 
dictam pro “necessitudine,” id est iure adfinitatis. Verba haec sunt: “Equidem mihi videor pro nostra necessitate non labore, non opera, non industria defuisse.”</p>
<p><span class="br"></span><span class="lineNumber">6</span><span class="br"></span>Hoc ego scripsi de utriusque vocabuli indifferentia,
</p></section><notes></notes></section>