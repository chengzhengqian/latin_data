<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

totius corporis colorisque habitu dixit. Verba Plauti haec sunt:</p>
<blockquote><p><span class="line indent1">Set eárum nutrix quá sit facie mi éxpedi.—</span><span class="linebreak"></span>
<span class="line indent1">Statúra non<a class="footnoteLink" href="#note_LCL200_512_1" id="target_note_LCL200_512_1"><sup>1</sup></a> magna córpore aquilost.<a class="footnoteLink" href="#note_LCL200_512_2" id="target_note_LCL200_512_2"><sup>2</sup></a>—</span><span class="linebreak"></span>
<span class="line indent12">Ipsa east.—</span><span class="linebreak"></span>
<span class="line indent1">Specie venusta, ore atque oculis pérnigris.—</span><span class="linebreak"></span>
<span class="line indent1">Formám quidem hercle vérbis depinxtí<a class="footnoteLink" href="#note_LCL200_512_3" id="target_note_LCL200_512_3"><sup>3</sup></a> probe!</span><span class="linebreak"></span></p></blockquote>
<p class="noindent"><span class="br"></span><span class="lineNumber">7</span><span class="br"></span>Praeterea memini Quadrigarium in undevicesimo “faciem” pro statura totiusque corporis figura dixisse.</p>
<h3><span class="ac">XXXI</span></h3>
<p>Quid sit in satura M. Varronis “caninum prandium.”</p>
<p><span class="br"></span><span class="lineNumber">1</span><span class="br"></span><span class="sc">Laudabat</span> venditabatque se nuper quispiam in libraria sedens homo inepte gloriosus, tamquam unus esset in omni caelo <span class="italic">Saturarum</span> M. Varronis enarrator, quas partim <span class="italic">Cynicas,</span> alii <span class="italic">Menippeas</span> appellant. Et iaciebat inde quaedam non admodum difficilia, ad quae conicienda adspirare posse neminem dicebat.
<span class="br"></span><span class="lineNumber">2</span><span class="br"></span>Tum forte ego eum librum ex isdem saturis ferebam, qui Ὑδροκύων inscriptus est. Propius igitur accessi
<span class="br"></span><span class="lineNumber">3</span><span class="br"></span>et: “Nosti,” inquam, “magister, verbum illud scilicet e Graecia vetus, musicam quae sit abscondita, eam esse nulli rei? Oro ergo te, legas hos versus pauculos et proverbii istius quod in his versibus est sententiam






</p></section><notes><section class="footnotes"><ul><li class="note" id="note_LCL200_512_1"><a class="footnoteCrossrefLink" href="#target_note_LCL200_512_1" title="Click to highlight in text"><sup class="lineRef">1</sup>hau, <span class="italic">Plaut.</span></a></li><script type="text/javascript">document.getElementById('note_LCL200_512_1').style.display = "none";</script><li class="note" id="note_LCL200_512_2"><a class="footnoteCrossrefLink" href="#target_note_LCL200_512_2" title="Click to highlight in text"><sup class="lineRef">2</sup>aquilo, <span class="italic">codd. Plaut.</span></a></li><script type="text/javascript">document.getElementById('note_LCL200_512_2').style.display = "none";</script><li class="note" id="note_LCL200_512_3"><a class="footnoteCrossrefLink" href="#target_note_LCL200_512_3" title="Click to highlight in text"><sup class="lineRef">3</sup>depinxit, ω.</a></li><script type="text/javascript">document.getElementById('note_LCL200_512_3').style.display = "none";</script></ul></section></notes></section>