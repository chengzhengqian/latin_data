<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

et censor fuit, filios habuit, et matribus diversos et
<span class="br"></span><span class="lineNumber">8</span><span class="br"></span>aetatibus longe dispares. Nam iam adulescente altero, matre eius amissa, ipse quoque iam multum senex, Saloni clientis sui filiam virginem duxit in matrimonium, ex qua natus est ei M. Cato Salonianus;
hoc enim illi cognomentum fuit a Salonio,
<span class="br"></span><span class="lineNumber">9</span><span class="br"></span>patre matris, datum. Ex maiore autem Catonis filio, qui praetor designatus patre vivo mortuus est, et egregios <span class="italic">De Iuris Disciplina</span> libros reliquit, nascitur hic de quo quaeritur, M. Cato, M. filius, M. nepos.
<span class="br"></span><span class="lineNumber">10</span><span class="br"></span>Is satis vehemens orator fuit multasque orationes ad exemplum avi scriptas reliquit et consul cum Q. Marcio Rege fuit, inque eo consulatu in Africam
<span class="br"></span><span class="lineNumber">11</span><span class="br"></span>profectus, in ea provincia mortem obiit. Sed is non, ita ut dixisti, M. Catonis, praetorii viri, qui se Uticae occidit et quem Cicero laudavit, pater fuit; nec, quia hic nepos Catonis Censorii, ille autem pronepos fuit, propterea necessum est patrem hunc
<span class="br"></span><span class="lineNumber">12</span><span class="br"></span>ei fuisse. Hic enim nepos, cuius haec modo prolata oratio est, filium quidem M. Catonem habuit; sed non eum qui Uticae periit, sed qui, cum aedilis curulis et praetor fuisset, in Galliam Narbonensem
<span class="br"></span><span class="lineNumber">13</span><span class="br"></span>profectus, ibi vita functus est. Ex altero autem illo Censorii filio, longe natu minore, quem Salonianum esse appellatum dixi, duo nati sunt L. Cato et M.
<span class="br"></span><span class="lineNumber">14</span><span class="br"></span>Cato. Is M. Cato tribunus plebis fuit et praeturam petens mortem obiit ex eoque natus est M. Cato praetorius, qui se bello civili Uticae interemit, de
</p></section><notes></notes></section>