<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

admonitus forte verbi istius, cum legerem Sempronii Asellionis, veteris scriptoris, quartum ex <span class="italic">Historia</span> librum, in quo de P. Africano, Pauli filio, ita scriptum est: “Nam se patrem suum audisse dicere L. Aemilium Paulum, nimis<a class="footnoteLink" href="#note_LCL200_422_1" id="target_note_LCL200_422_1"><sup>1</sup></a> bonum imperatorem signis conlatis non decertare, nisi summa necessitudo aut summa occasio data esset.”</p>
<h3><span class="ac">IV</span></h3>
<p>Descripta Alexandri ad matrem Olympiadem epistula; et quid Olympias festive ei rescripserit.<a class="footnoteLink" href="#note_LCL200_422_2" id="target_note_LCL200_422_2"><sup>2</sup></a></p>
<p><span class="br"></span><span class="lineNumber">1</span><span class="br"></span><span class="sc">In</span> plerisque monimentis rerum ab Alexandro gestarum, et paulo ante in libro M. Varronis qui inscriptus est <span class="italic">Orestes vel De Insania,</span> Olympiadem, Philippi uxorem, festivissime rescripsisse legimus
<span class="br"></span><span class="lineNumber">2</span><span class="br"></span>Alexandro filio. Nam cum is ad matrem ita scripsisset:
“Rex Alexander, Iovis Hammonis filius, Olympiadi matri salutem dicit,” Olympias ei rescripsit
ad hanc sententiam: “Amabo,” inquit,
“mi fili, quiescas neque deferas me neque criminere adversum Iunonem; malum mihi prorsus illa magnum dabit, cum tu me litteris tuis paelicem esse illi
<span class="br"></span><span class="lineNumber">3</span><span class="br"></span>confiteris.” Ea mulieris scitae atque prudentis erga ferocem filium comitas sensim et comiter admonuisse eum visa est deponendam esse opinionem vanam quam ille ingentibus victoriis et adulantium blandimentis
et rebus supra fidem prosperis inbiberat, genitum esse sese de Iove.</p>
</section><notes><section class="footnotes"><ul><li class="note" id="note_LCL200_422_1"><a class="footnoteCrossrefLink" href="#target_note_LCL200_422_1" title="Click to highlight in text"><sup class="lineRef">1</sup>minime, <span class="italic">Hosius, omitting</span> non; <span class="italic">he regards</span> L. Aemilius Paulus <span class="italic">as a gloss.</span></a></li><script type="text/javascript">document.getElementById('note_LCL200_422_1').style.display = "none";</script><li class="note" id="note_LCL200_422_2"><a class="footnoteCrossrefLink" href="#target_note_LCL200_422_2" title="Click to highlight in text"><sup class="lineRef">2</sup>ad matrem . . . rescripserit, <span class="italic">supplied by Hertz.</span></a></li><script type="text/javascript">document.getElementById('note_LCL200_422_2').style.display = "none";</script></ul></section></notes></section>