<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

vel νουθεσία dicitur, cum poena adhibetur castigandi atque emendandi gratia, ut is qui fortuito
<span class="br"></span><span class="lineNumber">3</span><span class="br"></span>delinquit attentior fiat correctiorque. Altera est, quam hi qui vocabula ista curiosius diviserunt τιμωρίαν appellant. Ea causa animadvertendi est, cum dignitas auctoritasque eius in quem est peccatum tuenda est, ne praetermissa animadversio contemptum eius pariat et honorem levet; idcircoque id ei vocabulum
<span class="br"></span><span class="lineNumber">4</span><span class="br"></span>a conservatione honoris factum putant. Tertia ratio vindicandi est quae παράδειγμα a Graecis nominatur cum poenitio propter exemplum necessaria est, ut ceteri a similibus peccatis, quae prohiberi publicitus interest, metu cognitae poenae deterreantur. Idcirco veteres quoque nostri “exempla” pro maximis gravissimisque poenis dicebant. Quando igitur aut spes magna est ut is qui peccavit citra poenam ipse sese ultro corrigat, aut spes contra nulla est emendari eum posse et corrigi, aut iacturam dignitatis, in quem peccatum est, metui non neces-sum est, aut non id peccatum est cuius exemplum necessario metu sanciendum sit: tum, quicquid ita delictum est non sane dignum esse imponendi poenae studium visum est.</p>
<p><span class="br"></span><span class="lineNumber">5</span><span class="br"></span>Has tris ulciscendi rationes et philosophi alii plurifariam et noster Taurus in primo <span class="italic">Commentariorum,</span>
</p></section><notes></notes></section>