<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p class="noindent">Hoc igitur intererit, ut “die quarto” quidem de praeterito dicamus, “diequarte” autem de futuro.</p>
<h3><span class="ac">XXV</span></h3>
<p>Telorum et iaculorum gladiorumque,(atque inibi navium quoque vocabula, quae scripta in veterum libris reperiuntur.</p>
<p><span class="br"></span><span class="lineNumber">1</span><span class="br"></span><span class="sc">Telorum,</span> iaculorum gladiorumque vocabula quae in historiis veteribus scripta sunt, item navigiorum genera et nomina, libitum forte nobis est sedentibus in reda conquirere, ne quid malarum<a class="footnoteLink" href="#note_LCL200_284_1" id="target_note_LCL200_284_1"><sup>1</sup></a> ineptiarum vacantem
<span class="br"></span><span class="lineNumber">2</span><span class="br"></span>stupentemque animum occuparet. Quae tum igitur suppetierant, haec sunt: hasta, pilum, phalarica,
semiphalarica, soliferrea, gaesa, lancea, spari, rumices, trifaces, tragulae, frameae, mesanculae, cateiae, rumpiae, scorpii, sibones, siciles, veruta, enses, sicae, macherae, spathae, lingulae, pugiones, clunacula.</p>
<p><span class="br"></span><span class="lineNumber">3</span><span class="br"></span>De “lingula,” quoniam est minus frequens, admonendum
existimo, lingulam veteres dixisse gladiolum oblongum in speciem linguae factum, cuius meminit Naevius in tragoedia <span class="italic">Hesiona.</span> Versum Naevi
apposui:</p>
<blockquote><p><span class="line indent1">Síne mi gerere mórem videar língua, verum</span><span class="linebreak"></span>
<span class="line indent2">língula.</span><span class="linebreak"></span></p></blockquote>
<p class="noindent"><span class="br"></span><span class="lineNumber">4</span><span class="br"></span>Item “rumpia” genus teli est Thraecae nationis, positumque
hoc vocabulum in Quinti Enni <span class="italic">Annalium</span> XIV.</p>
</section><notes><section class="footnotes"><ul><li class="note" id="note_LCL200_284_1"><a class="footnoteCrossrefLink" href="#target_note_LCL200_284_1" title="Click to highlight in text"><sup class="lineRef">1</sup>malarum, <span class="italic">Skutsch;</span> aliarum, ω.</a></li><script type="text/javascript">document.getElementById('note_LCL200_284_1').style.display = "none";</script></ul></section></notes></section>