<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
issem, quaesitum esse memini in plerisque Romae stationibus ius publice docentium aut respondentium, an quaestor populi Romani a praetore in ius vocari
<span class="br"></span><span class="lineNumber">2</span><span class="br"></span>posset. Id autem non ex otiosa quaestione agitabatur,
sed usus forte natae rei ita erat, ut vocandus
<span class="br"></span><span class="lineNumber">3</span><span class="br"></span>esset in ius quaestor. Non pauci igitur existimabant ius vocationis in eum praetori non esse, quoniam magistratus populi Romani procul dubio esset et neque vocari neque, si venire nollet, capi atque prendi, salva ipsius magistratus maiestate, posset.
<span class="br"></span><span class="lineNumber">4</span><span class="br"></span>Sed ego, qui tum adsiduus in libris M. Varronis fui, cum hoc quaeri dubitarique animadvertissem, protuli unum et vicesimum <span class="italic">Rerum Humanarum,</span> in quo ita scriptum fuit: “Qui potestatem neque vocationis populi viritim habent neque prensionis, eos magistratus
a privato in ius quoque vocari est potestas. M. Laevinus, aedilis curulis, a privato ad praetorem in ius est eductus; nunc stipati servis publicis non modo prendi non possunt, sed etiam ultro submovent populum.”</p>
<p><span class="br"></span><span class="lineNumber">5</span><span class="br"></span>Hoc Varro in ea libri parte de aedilibus, supra autem in eodem libro quaestores neque vocationem
<span class="br"></span><span class="lineNumber">6</span><span class="br"></span>habere neque prensionem dicit. Utraque igitur libri parte recitata, in Varronis omnes sententiam concesserunt, quaestorque in ius ad praetorem vocatus est.</p>
</section><notes></notes></section>