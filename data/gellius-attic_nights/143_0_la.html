<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

non exposite atque aperte, sed, ut hominem decuit poeticas res agentem, recondita et quasi operta veteris ritus significatione:</p>
<span class="br"></span><span class="lineNumber">15</span><span class="br"></span>
<blockquote><p><span class="line indent3">Torquet (inquit) medios nox umida cursus</span><span class="linebreak"></span>
<span class="line indent3">Et me saevus equis oriens afflavit anhelis.</span><span class="linebreak"></span></p></blockquote>
<p class="noindent"><span class="br"></span><span class="lineNumber">16</span><span class="br"></span>His enim versibus oblique, sicuti dixi, admonere voluit, diem quem Romani “civilem” appellaverunt a sexta noctis hora oriri.</p>
<h3><span class="ac">III</span></h3>
<p>De noscendis explorandisque Plauti comoediis, quoniam promisce verae atque falsae nomine eius inscriptae feruntur; atque inibi, quod Plautus in pistrino<a class="footnoteLink" href="#note_LCL195_244_1" id="target_note_LCL195_244_1"><sup>1</sup></a> et Naevius in carcere fabulas scriptitarint.</p>
<p><span class="br"></span><span class="lineNumber">1</span><span class="br"></span><span class="sc">Verum</span> esse comperior quod quosdam bene litteratos homines dicere audivi, qui plerasque Plauti comoedias curiose atque contente lectitarunt, non indicibus Aelii nec Sedigiti nec Claudii nec Aurelii nec Accii nec Manilii super his fabulis quae dicuntur “ambiguae” crediturum, sed ipsi Plauto
<span class="br"></span><span class="lineNumber">2</span><span class="br"></span>moribusque ingeni atque linguae eius. Hac enim iudicii norma Varronem quoque usum videmus.
<span class="br"></span><span class="lineNumber">3</span><span class="br"></span>Nam praeter illas unam et viginti quae “Varronianae” vocantur, quas idcirco a ceteris segregavit, quoniam dubiosae non erant set consensu omnium Plauti esse censebantur, quasdam item alias probavit




</p></section><notes><section class="footnotes"><ul><li class="note" id="note_LCL195_244_1"><a class="footnoteCrossrefLink" href="#target_note_LCL195_244_1" title="Click to highlight in text"><sup class="lineRef">1</sup>in pistrinum (pistrino, σ), <span class="italic">added in</span> ϛ.</a></li><script type="text/javascript">document.getElementById('note_LCL195_244_1').style.display = "none";</script></ul></section></notes></section>