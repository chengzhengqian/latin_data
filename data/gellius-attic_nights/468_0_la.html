<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

itidem non inlepide quidem fictum, nimis tamen esse videtur commenticium. Censuimus igitur amplius quaerendum.</p>
<h3><span class="ac">XV</span></h3>
<p>Quod Sisenna in libris <span class="italic">Historiarum</span> adverbis huiuscemodi saepenumero usus est: “celatim,” “vellicatim,” “saltuatim.”</p>
<p><span class="br"></span><span class="lineNumber">1</span><span class="br"></span><span class="sc">Cum</span> lectitaremus <span class="italic">Historiam</span> Sisennae adsidue; huiuscemodi figurae adverbia in oratione eius animadvertimus cuimodi sunt haec: “cursim,” “pro-peratim,” “celatim,” “vellicatim,” “saltuatim.” 
<span class="br"></span><span class="lineNumber">2</span><span class="br"></span>Ex quibus duo prima, quia sunt notiora, exemplis non indigebant, reliqua in <span class="italic">Historiarum</span> sexto sic scripta sunt: “Quam maxime celatim poterat, in insidiis suos disponit.” Item alio in loco: “Nos una aestate in Asia et Graecia gesta litteris idcirco continentia mandavimus, ne vellicatim aut saltuatim scribendo lectorum animos impediremus.”</p>
</section><notes></notes></section>