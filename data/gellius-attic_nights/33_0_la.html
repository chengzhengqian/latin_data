<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">IV</span></h3>
<p>Quam tenuiter curioseque exploraverit Antonius Iulianus in oratione M. Tullii verbi ab eo mutati argutiam.</p>
<p><span class="br"></span><span class="lineNumber">1</span><span class="br"></span><span class="sc">Antonius</span> Ιulianus rhetor perquam fuit honesti atque amoeni ingeni. Doctrina quoque iste<a class="footnoteLink" href="#note_LCL195_24_1" id="target_note_LCL195_24_1"><sup>1</sup></a> utiliore
ac delectabili veterumque elegantiarum cura et memoria multa fuit; ad hoc scripta omnia antiquiora tam curiose spectabat et aut virtutes pensitabat aut vitia rimabatur, ut iudicium esse factum ad amussim diceres.</p>
<p>

    Is Iulianus super eo enthymemate, quod est in
<span class="br"></span><span class="lineNumber">2, 3</span><span class="br"></span>oratione M. Tullii, quam <span class="italic">Pro Cn. Plancio</span> dixit, ita existimavit—sed verba prius, de quibus iudicium ab eo factum est, ipsa ponam: “Quamquam dissimilis est pecuniae debitio et gratiae. Nam qui pecuniam dissolvit, statim non habet id quod reddidit, qui autem debet, is retinet alienum; gratiam autem et qui refert habet, et qui habet in eo ipso quod habet refert. Neque ego nunc Plancio desinam debere, si hoc solvero, nec minus ei redderem voluntate ipsa, si hoc molestiae non accidisset”—<span class="br"></span><span class="lineNumber">4</span><span class="br"></span>“Crispum sane,” inquit, “agmen orationis rotundumque
ac modulo ipso numerorum venustum, sed quod cum venia legendum sit verbi paulum ideo






</p></section><notes><section class="footnotes"><ul><li class="note" id="note_LCL195_24_1"><a class="footnoteCrossrefLink" href="#target_note_LCL195_24_1" title="Click to highlight in text"><sup class="lineRef">1</sup>iste, <span class="italic">Falster</span>; ista, ω.</a></li><script type="text/javascript">document.getElementById('note_LCL195_24_1').style.display = "none";</script></ul></section></notes></section>