<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

aut meminissem legere me aut, si etiam vellem fingere, quod non insigniter asperum absurdumque esset, si<a class="footnoteLink" href="#note_LCL200_338_1" id="target_note_LCL200_338_1"><sup>1</sup></a> ex multitudine et negotio verbum unum compingerem, sicuti “multiiuga” dicimus et “multicolora” 
<span class="br"></span><span class="lineNumber">5</span><span class="br"></span>et “multiformia.” Sed non minus inlepide ita diceretur quam si interpretari voce una velis
<span class="br"></span><span class="lineNumber">6</span><span class="br"></span>πολυφιλίαν aut πολυτροπίαν aut πολυσαρκίαν. Quamobrem,
cum diutule tacitus in cogitando fuissem, respondi tandem non videri mihi significari eam rem posse uno nomine, et idcirco iuncta oratione quid vellet Graecum id verbum parabam<a class="footnoteLink" href="#note_LCL200_338_2" id="target_note_LCL200_338_2"><sup>2</sup></a> dicere.</p>
<p>“Ad multas igitur res adgressio earumque omnium rerum actio πολυπραγμοσύνη,” inquam, “Graece dicitur,
de qua hunc librum conpositum esse, inscriptio
<span class="br"></span><span class="lineNumber">7</span><span class="br"></span>ista indicat.” Tum ille opicus, verbis meis inchoatis et inconditis adductus virtutemque esse πολυπραγμοσύνην ratus,<a class="footnoteLink" href="#note_LCL200_338_3" id="target_note_LCL200_338_3"><sup>3</sup></a> “Hortatur,” inquit, “nos profecto nescio quis hic Plutarchus ad negotia capessenda et ad res obeundas plurimas cum industria et celeritate, nomenque ipsius virtutis de qua locuturus esset libro ipsi, sicuti dicis, non incommode praescripsit.” 
<span class="br"></span><span class="lineNumber">8</span><span class="br"></span>“Minime,” inquam, “vero; neque enim ista omnino virtus est, cuius Graeco nomine argumentum hoc libri demonstratur, neque id quod tu opinare aut ego me dicere sentio aut Plutarchus facit. Deterret enim nos hoc quidem in libro, quam potest maxime, a varia<a class="footnoteLink" href="#note_LCL200_338_4" id="target_note_LCL200_338_4"><sup>4</sup></a> promiscaque et non necessaria rerum cuiuscemodi




</p></section><notes><section class="footnotes"><ul><li class="note" id="note_LCL200_338_1"><a class="footnoteCrossrefLink" href="#target_note_LCL200_338_1" title="Click to highlight in text"><sup class="lineRef">1</sup>velut si, <span class="italic">Skutsch.</span></a></li><script type="text/javascript">document.getElementById('note_LCL200_338_1').style.display = "none";</script><li class="note" id="note_LCL200_338_2"><a class="footnoteCrossrefLink" href="#target_note_LCL200_338_2" title="Click to highlight in text"><sup class="lineRef">2</sup>parabam, <span class="italic">Skutsch;</span> pararam, <span class="italic">MSS.</span></a></li><script type="text/javascript">document.getElementById('note_LCL200_338_2').style.display = "none";</script><li class="note" id="note_LCL200_338_3"><a class="footnoteCrossrefLink" href="#target_note_LCL200_338_3" title="Click to highlight in text"><sup class="lineRef">3</sup>ratus, <span class="italic">Bentley;</span> iratus, <span class="italic">QZ</span>; tratus, <span class="italic">B; omitted by</span> γ.</a></li><script type="text/javascript">document.getElementById('note_LCL200_338_3').style.display = "none";</script><li class="note" id="note_LCL200_338_4"><a class="footnoteCrossrefLink" href="#target_note_LCL200_338_4" title="Click to highlight in text"><sup class="lineRef">4</sup>a varia, ϛ; avaritia (-cia), ω.</a></li><script type="text/javascript">document.getElementById('note_LCL200_338_4').style.display = "none";</script></ul></section></notes></section>