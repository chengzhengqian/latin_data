<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<blockquote><p><span class="line indent1">Íncerte errat ánimus, praeterprópter vitam vívitur.” </span><span class="linebreak"></span></p></blockquote>
<p class="noindent"><span class="br"></span><span class="lineNumber">14</span><span class="br"></span>Et grammaticus sudans multum ac rubens multum, cum id plerique prolixius riderent, exurgit et abiens: “Tibi,” inquit, “Fronto, postea uni dicam, ne inscitiores audiant ac discant.” Atque ita omnes, relicta ibi quaestione verbi, consurreximus.</p>
<h3><span class="ac">XI</span></h3>
<h3>Ponit versus Platonis amatorios quos admodum iuvenis lusit, dum tragoediis contendit.</h3>
<p><span class="br"></span><span class="lineNumber">1</span><span class="br"></span><span class="sc">Celebrantur</span> duo isti Graeci versiculi multorumque
doctorum hominum memoria dignantur, quod
<span class="br"></span><span class="lineNumber">2</span><span class="br"></span>sint lepidissimi et venustissimae brevitatis. Neque adeo pauci sunt veteres scriptores, qui quidem<a class="footnoteLink" href="#note_LCL212_390_1" id="target_note_LCL212_390_1"><sup>1</sup></a> eos Platonis esse philosophi adfirmant, quibus ille adulescens luserit, cum tragoediis quoque eodem tempore faciendis praeluderet:</p>
<blockquote><p><span class="line indent1">Τὴν ψυχὴν Ἀγάθωνα φιλῶν ἐπὶ χείλεσιν ἔσχον·</span><span class="linebreak"></span>
<span class="line indent2">Ἦλθε γὰρ ἡ τλήμων ὡς διαβησομένη.</span><span class="linebreak"></span></p></blockquote>
<p class="noindent"><span class="br"></span><span class="lineNumber">3</span><span class="br"></span>Hoc δίστιχον amicus meus, οὐκ ἄμουσος adulescens, in plures versiculos licentius liberiusque vertit. Qui quoniam mihi quidem visi sunt non esse memoratu indigni, subdidi:</p>
</section><notes><section class="footnotes"><ul><li class="note" id="note_LCL212_390_1"><a class="footnoteCrossrefLink" href="#target_note_LCL212_390_1" title="Click to highlight in text"><sup class="lineRef">1</sup>qui quidem, <span class="italic">Lion</span>; quidem, Q; quid, Z; qui, γ.</a></li><script type="text/javascript">document.getElementById('note_LCL212_390_1').style.display = "none";</script></ul></section></notes></section>