<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

inquit, “postero mater in pabulum volat. Dominus quos rogaverat opperitur. Sol fervit, et fit nihil;
<span class="br"></span><span class="lineNumber">11</span><span class="br"></span>it<a class="footnoteLink" href="#note_LCL195_226_1" id="target_note_LCL195_226_1"><sup>1</sup></a> dies, et amici nulli eunt. Tum ille rursum ad filium ‘amici isti magnam partem,’ inquit, ‘cessatores sunt. Quin potius imus et cognatos adfinesque<a class="footnoteLink" href="#note_LCL195_226_2" id="target_note_LCL195_226_2"><sup>2</sup></a> nostros oramus ut assint cras tempori ad
<span class="br"></span><span class="lineNumber">12</span><span class="br"></span>metendum?’ Itidem hoc pulli pavefacti matri nuntiant. Mater hortatur ut tum quoque sine metu ac sine cura sint, cognatos adfinesque nullos ferme tam esse obsequibiles ait, ut ad laborem capessendum nihil cunctentur et statim dicto oboediant: ‘Vos modo,’ inquit, ‘advertite, si modo quid denuo
<span class="br"></span><span class="lineNumber">13</span><span class="br"></span>dicetur.’ Alia luce orta avis in pastum profecta est. Cognati et adfines opera,<a class="footnoteLink" href="#note_LCL195_226_3" id="target_note_LCL195_226_3"><sup>3</sup></a> quam dare rogati sunt
<span class="br"></span><span class="lineNumber">14</span><span class="br"></span>supersederunt. Ad postremum igitur dominus filio: ‘Valeant,’ inquit, ‘amici cum propinquis. Afferes primo luci<a class="footnoteLink" href="#note_LCL195_226_4" id="target_note_LCL195_226_4"><sup>4</sup></a> falces duas; unam egomet mihi et tu tibi capies alteram et frumentum nosmetipsi manibus
<span class="br"></span><span class="lineNumber">15</span><span class="br"></span>nostris cras metemus.’ Id ubi ex pullis dixisse dominum mater audivit, ‘Tempus,’ inquit, ‘est cedendi et abeundi; fiet nunc dubio procul quod futurum dixit. In ipso enim iam vertitur cuia res
<span class="br"></span><span class="lineNumber">16</span><span class="br"></span>est, non in alio, unde petitur.’ Atque ita cassita nidum migravit, seges a domino demessa est.”</p>
<p>

    Haec quidem est Aesopi fabula de amicorum et
<span class="br"></span><span class="lineNumber">17, 18</span><span class="br"></span>propinquorum levi plerumque et inani fiducia. Sed quid aliud sanctiores libri philosophorum monent
<span class="br"></span><span class="lineNumber">19</span><span class="br"></span>quam ut in nobis tantum ipsis nitamur, alia autem omnia quae extra nos extraque nostrum animum sunt
<span class="br"></span><span class="lineNumber">20</span><span class="br"></span>neque pro nostris neque pro nobis ducamus? Hunc




</p></section><notes><section class="footnotes"><ul><li class="note" id="note_LCL195_226_1"><a class="footnoteCrossrefLink" href="#target_note_LCL195_226_1" title="Click to highlight in text"><sup class="lineRef">1</sup>it, <span class="italic">J. F. Gronov</span>; et, ω.</a></li><script type="text/javascript">document.getElementById('note_LCL195_226_1').style.display = "none";</script><li class="note" id="note_LCL195_226_2"><a class="footnoteCrossrefLink" href="#target_note_LCL195_226_2" title="Click to highlight in text"><sup class="lineRef">2</sup>adfines amicosque, <span class="italic">MSS</span>.</a></li><script type="text/javascript">document.getElementById('note_LCL195_226_2').style.display = "none";</script><li class="note" id="note_LCL195_226_3"><a class="footnoteCrossrefLink" href="#target_note_LCL195_226_3" title="Click to highlight in text"><sup class="lineRef">3</sup>opera, <span class="italic">suggested by Hosius</span> (<span class="italic">cf.</span> x. 14. 1); operam, <span class="italic">MSS</span>.</a></li><script type="text/javascript">document.getElementById('note_LCL195_226_3').style.display = "none";</script><li class="note" id="note_LCL195_226_4"><a class="footnoteCrossrefLink" href="#target_note_LCL195_226_4" title="Click to highlight in text"><sup class="lineRef">4</sup>primo luci, <span class="italic">P</span>; prima luce, ω.</a></li><script type="text/javascript">document.getElementById('note_LCL195_226_4').style.display = "none";</script></ul></section></notes></section>