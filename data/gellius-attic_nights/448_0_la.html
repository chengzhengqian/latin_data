<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

levamentis, solacis amicum esse conveniat hominis
<span class="br"></span><span class="lineNumber">2</span><span class="br"></span>genere et fortuna superioris. Eos ego versus non minus frequenti adsiduoque memoratu dignos puto
<span class="br"></span><span class="lineNumber">3</span><span class="br"></span>quam philosophorum de officiis decreta. Ad hoc color quidam vestustatis in his versibus tam reverendus est, suavitas tam inpromisca tamque a fuco omni remota est, ut mea quidem sententia pro antiquis sacratisque amicitiae legibus observandi, tenendi colendique sint.
<span class="br"></span><span class="lineNumber">4</span><span class="br"></span>Quapropter adscribendos eos existimavi, si quis iam statim desideraret:</p>
<blockquote><p><span class="line indent1">Haece locutus vocat quocum bene saepe libenter</span><span class="linebreak"></span>
<span class="line indent1">Mensam sermonesque suos rerumque suarum</span><span class="linebreak"></span>
<span class="line indent1">Comiter inpertit, magnam cum lassus diei</span><span class="linebreak"></span>
<span class="line indent1">Partem fuisset, de summis rebus regundis</span><span class="linebreak"></span>
<span class="line indent1">Consilio indu foro lato sanctoque senatu;</span><span class="linebreak"></span>
<span class="line indent1">Cui res audacter magnas parvasque iocumque</span><span class="linebreak"></span>
<span class="line indent1">Eloqueretur sed cura<a class="footnoteLink" href="#note_LCL200_370_1" id="target_note_LCL200_370_1"><sup>1</sup></a> malaque et bona dictu</span><span class="linebreak"></span>
<span class="line indent1">Evomeret, si qui vellet, tutoque locaret,</span><span class="linebreak"></span>
<span class="line indent1">Quocum multa volup ac<a class="footnoteLink" href="#note_LCL200_370_2" id="target_note_LCL200_370_2"><sup>2</sup></a> gaudia clamque</span><span class="linebreak"></span>
<span class="line indent2">palamque;</span><span class="linebreak"></span>
<span class="line indent1">Ingenium cui nulla malum sententia suadet</span><span class="linebreak"></span>
<span class="line indent1">Ut faceret facinus levis aut malus; doctus, fidelis,</span><span class="linebreak"></span>
<span class="line indent1">Suavis homo, facundus, suo contentus, beatus,</span><span class="linebreak"></span>
<span class="line indent1">Scitus, secunda loquens in tempore, commodus,</span><span class="linebreak"></span>
<span class="line indent2">verbum</span><span class="linebreak"></span>
<span class="line indent1">Paucum, multa tenens antiqua sepulta, vetustas</span><span class="linebreak"></span>
<span class="line indent1">Quem facit et mores veteresque novosque tenentem,</span><span class="linebreak"></span>
<span class="line indent1">Multorum veterum leges divumque hominumque;</span><span class="linebreak"></span>
<span class="line indent1">Prudenter qui dicta loquive tacereve posset;</span><span class="linebreak"></span>
<span class="line indent1">Hunc inter pugnas conpellat Servilius sic.</span><span class="linebreak"></span></p></blockquote>
</section><notes><section class="footnotes"><ul><li class="note" id="note_LCL200_370_1"><a class="footnoteCrossrefLink" href="#target_note_LCL200_370_1" title="Click to highlight in text"><sup class="lineRef">1</sup>nsed cura,<span class="italic"> Hosius (sed = sine</span>); et cuncta, γ.</a></li><script type="text/javascript">document.getElementById('note_LCL200_370_1').style.display = "none";</script><li class="note" id="note_LCL200_370_2"><a class="footnoteCrossrefLink" href="#target_note_LCL200_370_2" title="Click to highlight in text"><sup class="lineRef">2</sup>ac, <span class="italic">added in</span> σ; volup sibi fecit clamque, <span class="italic">Vahlen</span><sup>1</sup>.</a></li><script type="text/javascript">document.getElementById('note_LCL200_370_2').style.display = "none";</script></ul></section></notes></section>