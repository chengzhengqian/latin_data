<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p class="noindent"><span class="br"></span><span class="lineNumber">8</span><span class="br"></span>sed nunc ego a te rogavi ecquam scias esse huiusce
<span class="br"></span><span class="lineNumber">9</span><span class="br"></span>vocabuli rationem.” Atque ille nihil cunctatus, sed nimium quantum audacter: “Oves,” inquit, “‘bi-dentes’ dictae, quod duos tantum dentes habeant.” 
<span class="br"></span><span class="lineNumber">10</span><span class="br"></span>“Ubi terrarum, quaeso te,” inquam, “duos solos per naturam dentes habere ovem vidisti? Ostentum
<span class="br"></span><span class="lineNumber">11</span><span class="br"></span>enim est et piaculis factis procurandum.” Tum ille permotus mihi et inritatus: “Quaere,” inquit, “ea potius quae e grammatico quaerenda sunt; nam de
<span class="br"></span><span class="lineNumber">12</span><span class="br"></span>ovium dentibus opiliones percontantur.” Facetias nebulonis hominis risi et reliqui.</p>
<p>P. autem Nigidius, in libro quem <span class="italic">De Extis</span> composuit, “bidentes” appellari ait non oves solas, sed omnes bimas hostias, neque tamen dixit apertius, cur “bidentes”; sed, quod ultro existumabamus, id
<span class="br"></span><span class="lineNumber">13</span><span class="br"></span>scriptum invenimus in commentariis quisbusdam ad ius pontificum pertinentibus, “bidennes” primo dictas, <span class="italic">d</span> littera inmissa, quasi “biennes,” tum longo usu loquendi corruptam vocem esse et ex “bidennibus” “bidentes” factum, quoniam id videbatur esse dictu facilius leniusque.</p>
<p><span class="br"></span><span class="lineNumber">14</span><span class="br"></span>Hyginus tamen Iulius, qui ius pontificum non videtur ignorasse, in quarto librorum quos <span class="italic">De Vergilio</span>
fecit, “bidentes” appellari scripsit hostias quae
<span class="br"></span><span class="lineNumber">15</span><span class="br"></span>per aetatem duos dentes altiores haberent. Verba illius ipsa posui: “Quae ‘bidens’ est,” inquit, “hostia, oportet habeat dentes octo, sed ex his duo ceteris altiores, per quos appareat ex minore aetate
</p></section><notes></notes></section>