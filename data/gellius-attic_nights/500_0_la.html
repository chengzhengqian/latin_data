<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

nos dicimus, a plerisque veterum dicta sunt. “Hic” 
quoque “adlegatus” et “hic arbitratus” pro “adlegatione” 
proque “arbitratione” dicuntur, qua ratione servata “arbitratu” et “adlegatu meo” dicimus.
<span class="br"></span><span class="lineNumber">20</span><span class="br"></span>Sic igitur “in manifesto peccatu” dixit, ut “in manifesto incestu” veteres dixerunt, non quin Latinum esset “peccato” dicere, sed quia in loco isto positum subtilius ad aurem molliusque est.</p>
<p><span class="br"></span><span class="lineNumber">21</span><span class="br"></span>Lucretius aeque auribus inserviens “funem” feminino
genere appellavit in hisce versibus:</p>
<blockquote><p><span class="line indent1">Haut, ut opinor, enim mortalia saecla superne</span><span class="linebreak"></span>
<span class="line indent1">Aurea de caelo demisit funis in arva,</span><span class="linebreak"></span></p></blockquote>
<p class="noindent">cum dicere usitatius manente numero posset:</p>
<blockquote><p><span class="line indent1">Aureus e caelo demisit funis in arva,</span><span class="linebreak"></span></p></blockquote>
<p><span class="br"></span><span class="lineNumber">22</span><span class="br"></span>Sacerdotes quoque feminas M. Cicero “antistitas” dicit, non secundum grammaticam legem “antistites.” 
Nam cum insolentias verborum a veteribus dictorum plerumque respueret, huius tamen verbi in ea parte sonitu delectatus: “Sacerdotes,” inquit, “Cereris
<span class="br"></span><span class="lineNumber">23</span><span class="br"></span>atque illius fani antistitae.” Usque adeo in quibusdam
neque rationem verbi neque consuetudinem, sed solam aurem secuti sunt, suis verba modulis pensitantem.
<span class="br"></span><span class="lineNumber">24</span><span class="br"></span>“Quod qui non sentiunt,” inquit idem ipse M. Cicero, cum de numerosa et apta oratione dissereret, “quas auris habeant aut quid in his hominis simile sit, nescio.”</p>
</section><notes></notes></section>