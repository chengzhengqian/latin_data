<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

vim numeri istius porrigi pertinereque ait: “Nam cum in uterum,” inquit, “mulieris genitale semen datum est, primis septem diebus conglobatur, coagulaturque fitque ad capiendam figuram idoneum. Post deinde quarta hebdomade, quod eius virile secus futurum est, caput et spina, quae est in dorso, informatur. Septima autem fere hebdomade, id est nono et quadragesimo die, totus,” 
<span class="br"></span><span class="lineNumber">8</span><span class="br"></span>inquit, “homo in utero absolvitur.” Illam quoque vim numeri huius observatam refert, quod ante mensem septimum neque mas neque femina salubriter ac secundum naturam nasci potest, et quod hi qui iustissime in utero sunt, post ducentos septuaginta tres dies postquam sunt concepti, quadragesima
<span class="br"></span><span class="lineNumber">9</span><span class="br"></span>denique hebdomade inita<a class="footnoteLink" href="#note_LCL195_270_1" id="target_note_LCL195_270_1"><sup>1</sup></a> nascuntur. Pericula quoque vitae fortunarumque omnium, quae “climacteras” Chaldaei appellant, gravissimos quosque
<span class="br"></span><span class="lineNumber">10</span><span class="br"></span>fieri septenarios. Praeter hoc, modum esse dicit summum adolescendi humani corporis septem pedes.
<span class="br"></span><span class="lineNumber">11</span><span class="br"></span>Quod esse magis verum arbitramur quam quod Herodotus, homo fabulator, in primo <span class="italic">Historiarum</span> inventum esse sub terra scripsit Oresti corpus cubita longitudinis habens septem, quae faciunt pedes duodecim et quadrantem, nisi si, ut Homerus opinatus est, vastiora prolixioraque fuerunt corpora hominum antiquiorum et nunc, quasi iam mundo senescente,
<span class="br"></span><span class="lineNumber">12</span><span class="br"></span>rerum atque hominum decrementa sunt. Dentes



</p></section><notes><section class="footnotes"><ul><li class="note" id="note_LCL195_270_1"><a class="footnoteCrossrefLink" href="#target_note_LCL195_270_1" title="Click to highlight in text"><sup class="lineRef">1</sup>inita, <span class="italic">Skutsch</span>; ita, ω.</a></li><script type="text/javascript">document.getElementById('note_LCL195_270_1').style.display = "none";</script></ul></section></notes></section>