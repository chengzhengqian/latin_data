<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent noindent">

accepisse a Graecis videntur, qui vincula et firmamenta
membrorum νεῦρα dicunt, unde nos quoque
<span class="br"></span><span class="lineNumber">10</span><span class="br"></span>Latine “nervos” appellamus. “Nerio” igitur Martis
vis et potentia et maiestas quaedam esse Martis demonstratur.</p>
<p><span class="br"></span><span class="lineNumber">11</span><span class="br"></span>Plautus autem in <span class="italic">Truculento</span> coniugem esse Nerienem
Martis dicit, atque id sub persona militis, in hoc versu:</p>
<blockquote><p><span class="line indent1">Mars peregre adveniens salutat Nérienem uxorém</span><span class="linebreak"></span>
<span class="line indent2">suam.</span><span class="linebreak"></span></p></blockquote>
<p><span class="br"></span><span class="lineNumber">12</span><span class="br"></span>Super ea re audivi non incelebrem hominem dicere,
nimis comice Plautum inperito et incondito militi falsam novamque opinionem tribuisse, ut
<span class="br"></span><span class="lineNumber">13</span><span class="br"></span>Nerienem coniugem esse Martis putaret. Sed id perite magis quam comice dictum intelleget, qui leget Cn. Gellii <span class="italic">Annalem</span> tertium, in quo scriptum est Hersiliam, cum apud T. Tatium verba faceret pacemque oraret, ita precatam esse: “Neria Martis te obsecro, pacem da, te, uti liceat nuptiis propriis et prosperis uti, quod de tui coniugis consilio contigit
uti nos itidem integras raperent, unde liberos
<span class="br"></span><span class="lineNumber">14</span><span class="br"></span>sibi et suis, posteros patriae pararent.” “De tui,” inquit,
“coniugis consilio,” Martem scilicet significans; per quod apparet, non esse id poetice a Plauto dictum, sed eam quoque traditionem fuisse, ut Nerio
<span class="br"></span><span class="lineNumber">15</span><span class="br"></span>a quibusdam uxor esse Martis diceretur. Inibi autem animadvertendum est quod Gellius “Neria” 
<span class="br"></span><span class="lineNumber">16</span><span class="br"></span>dicit per a litteram, non “Nerio,” neque “Nerienes.” 
Praeter Plautum etiam praeterque Gellium Licinius




</p></section><notes></notes></section>