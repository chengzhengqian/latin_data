<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

vocativo “vir egregi” dicendum contenderet, alter “vir egregie.”</p>
<p><span class="br"></span><span class="lineNumber">2</span><span class="br"></span>Ratio autem eius, qui “egregi” oportere dici censebat, huiuscemodi fuit: “Quaecumque,” inquit, “nomina seu vocabula recto casu numero singulari ‘us’ syllaba finiuntur, in quibus ante ultimam syllabam posita est <span class="italic">i</span> littera, ea omnia casu vocativo i littera terminantur, ut ‘Caelius Caeli,’ ‘modius modi,’ ‘tertius terti,’ ‘Accius Acci,’ ‘Titius Titi’ et similia omnia; sic igitur ‘egregius,’ quoniam ‘us’ syllaba in casu nominandi finitur eamque syllabam praecedit <span class="italic">i</span> littera, habere debebit in casu vocandi <span class="italic">i</span> litteram extremam et idcirco ‘egregi,’ non ‘egregie,’ rectius dicetur. Nam ‘divus’ et ‘rivus’ et ‘clivus’ non ‘us’ syllaba terminantur, sed ea quae per duo <span class="italic">u</span> scribenda est, propter cuius syllabae sonum declarandum reperta erat nova littera, quae ‘digamma’ appellabatur.”</p>
<p><span class="br"></span><span class="lineNumber">3</span><span class="br"></span>Hoc ubi ille alter audivit, “O,” inquit, “egregie grammatice vel, si id mavis, egregissime, dic, oro te, ‘inscius’ et ‘impius’ et ‘sobrius’ et ‘ebrius’ et ‘proprius’ et ‘propitius’ et ‘anxius’ et ‘contrarius,’ quae ‘us’ syllaba finiuntur, in quibus ante ultimam syllabam <span class="italic">i</span> littera est, quem casum vocandi habent? Me enim pudor et verecundia tenent,
<span class="br"></span><span class="lineNumber">4</span><span class="br"></span>pronuntiare ea secundum tuam definitionem.” Sed cum ille paulisper oppositu horum vocabulorum commotus reticuisset et mox tamen se conlegisset eandemque illam quam definierat regulam retineret


</p></section><notes></notes></section>