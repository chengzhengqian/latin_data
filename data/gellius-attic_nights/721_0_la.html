<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent noindent">


    flumina gelu concreta “tegimine” esse “onychino” 
<span class="br"></span><span class="lineNumber">15, 16</span><span class="br"></span>dixit, et quae multiplica ludens conposuit, quale illud est, quod vituperones suos “subductisupercilicarptores” 
appellavit.</p>
<h3><span class="ac">VIII</span></h3>
<h3>Quaestio an “harena,” “caelum,” “triticum” pluralia inveniantur; atque inibi de “quadrigis,” “inimicitiis,” 
nonnullis praeterea vocabulis, an singulari numero comperiantur.</h3>
<p><span class="br"></span><span class="lineNumber">1</span><span class="br"></span><span class="sc">Adulescentulus</span> Romae, priusquam Athenas concederem,
quando erat a magistris auditionibusque obeundis otium, ad Frontonem Cornelium visendi gratia pergebam sermonibusque eius purissimis bonarumque
doctrinarum plenis fruebar. Nec umquam factum est, quotiens eum vidimus loquentemque audivimus, quin rediremus fere cultiores doctioresque.
<span class="br"></span><span class="lineNumber">2</span><span class="br"></span>Veluti fuit illa quodam die sermocinatio illius, levi quidem de re, sed a Latinae tamen linguae studio
<span class="br"></span><span class="lineNumber">3</span><span class="br"></span>non abhorrens. Nam, cum quispiam familiaris eius, bene eruditus homo et tum poeta inlustris, liberatum esse se aquae intercutis morbo diceret, quod “harenis calentibus” esset usus, tum adludens Fronto: “Morbo quidem,” inquit, “cares, sed verbi vitio non cares. Gaius enim Caesar, ille perpetuus dictator, Cn. Pompei socer, a quo familia et appellatio Caesarum deinceps propagata est, vir ingenii praecellentis, sermonis
praeter alios suae aetatis castissimi, in libris, quos ad M. Ciceronem <span class="italic">De Analogia</span> conscripsit, ‘harenas’ vitiose dici existimat, quod ‘harena’ numquam



</p></section><notes></notes></section>