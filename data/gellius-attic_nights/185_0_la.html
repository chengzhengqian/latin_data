<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

illam statuam suaserunt in inferiorem locum perperam
transponi, quem sol oppositu circum undique<a class="footnoteLink" href="#note_LCL195_328_1" id="target_note_LCL195_328_1"><sup>1</sup></a>
<span class="br"></span><span class="lineNumber">4</span><span class="br"></span>altarum<a class="footnoteLink" href="#note_LCL195_328_2" id="target_note_LCL195_328_2"><sup>2</sup></a> aedium numquam illustraret. Quod cum ita fieri persuasissent, delati ad populum proditique sunt et, cum de perfidia confessi essent, necati sunt, constititque, eam statuam, proinde ut verae rationes post compertae monebant, in locum editum subducendam
atque ita in area Volcani sublimiore loco statuendam; ex quo res bene ac prospere populo
<span class="br"></span><span class="lineNumber">5</span><span class="br"></span>Romano cessit. Tum igitur, quod in Etruscos aruspices male consulentis animadversum vindicatumque
fuerat, versus hic scite factus cantatusque esse a pueris urbe tota fertur:</p>
<blockquote><p>
<span class="line indent1">Malúm consilium cónsultori péssimum est.</span><span class="linebreak"></span>
</p></blockquote>
<p><span class="br"></span><span class="lineNumber">6</span><span class="br"></span>Ea historia de aruspicibus ac de versu isto senario scripta est in <span class="italic">Annalibus Maximis,</span> libro undecimo, et in Verri Flacci libro primo <span class="italic">Rerum Memoria Dignarum.</span>
<span class="br"></span><span class="lineNumber">7</span><span class="br"></span>Videtur autem versus hic de Graeco illo Hesiodi versu expressus:</p>
<blockquote><p>
<span class="line indent1">‘H δὲ κακὴ βουλὴ τῷ βουλεύσαντι κακίστη.</span><span class="linebreak"></span>
</p></blockquote>
</section><notes><section class="footnotes"><ul><li class="note" id="note_LCL195_328_1"><a class="footnoteCrossrefLink" href="#target_note_LCL195_328_1" title="Click to highlight in text"><sup class="lineRef">1</sup>undique montis aliarumque, <span class="italic">P</span>; monetae, <span class="italic">Mommsen.</span></a></li><script type="text/javascript">document.getElementById('note_LCL195_328_1').style.display = "none";</script><li class="note" id="note_LCL195_328_2"><a class="footnoteCrossrefLink" href="#target_note_LCL195_328_2" title="Click to highlight in text"><sup class="lineRef">2</sup>altarum, <span class="italic">Jahn;</span> aliarum, <span class="italic">RV;</span> aliarumque <span class="italic">P, Mommsen.</span></a></li><script type="text/javascript">document.getElementById('note_LCL195_328_2').style.display = "none";</script></ul></section></notes></section>