<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">VI</span></h3>
<h3>Hostiae quae dicuntur “bidentes,” quid sint et quam ob causam ita appellatae sint; superque ea re P. Nigidii et Iulii Hygini sententiae.</h3>
<p><span class="br"></span><span class="lineNumber">1</span><span class="br"></span><span class="sc">Redeuntes</span> ex<a class="footnoteLink" href="#note_LCL212_148_1" id="target_note_LCL212_148_1"><sup>1</sup></a> Graecia, Brundisium navem advertimus. Ibi quispiam linguae Latinae litterator, Roma a Brundisinis accersitus, experiundum sese
<span class="br"></span><span class="lineNumber">2</span><span class="br"></span>vulgo dabat. Imus ad eum nos quoque oblectamenti gratia, erat enim fessus atque languens animus de
<span class="br"></span><span class="lineNumber">3</span><span class="br"></span>aestu maris. Legebat barbare insciteque Vergilii septimum, in quo libro hic versus est:</p>
<blockquote><p>
<span class="line indent2">Centum lanigeras mactabat rite bidentis,</span><span class="linebreak"></span>
</p></blockquote>
<p class="noindent">

    et iubebat rogare se si quis quid omnium rerum
<span class="br"></span><span class="lineNumber">4, 5</span><span class="br"></span>vellet discere. Tum ego, indocti hominis confidentiam demiratus: “Docesne,” inquam, “nos,
<span class="br"></span><span class="lineNumber">6</span><span class="br"></span>magister, cur ‘bidentes’ dicantur?” “‘Bidentes,’” inquit, “oves appellatae, idcircoque lanigeras
<span class="br"></span><span class="lineNumber">7</span><span class="br"></span>dixit, ut oves planius demonstraret.” “Posthac,” inquam, “videbimus an oves solae, ut tu ais, bidentes dicantur et an Pomponius, Atellanarum poeta, in <span class="italic">Gallis Transalpinis</span> erraverit, cum hoc scripsit:</p>
<blockquote><p>
<span class="line indent1">Mars, tíbi factúrum voveo, si umquam rédierit,</span><span class="linebreak"></span>
<span class="line indent1">Bidénti verre,</span><span class="linebreak"></span>
</p></blockquote>
</section><notes><section class="footnotes"><ul><li class="note" id="note_LCL212_148_1"><a class="footnoteCrossrefLink" href="#target_note_LCL212_148_1" title="Click to highlight in text"><sup class="lineRef">1</sup>ex <span class="italic">added by Hertz.</span></a></li><script type="text/javascript">document.getElementById('note_LCL212_148_1').style.display = "none";</script></ul></section></notes></section>