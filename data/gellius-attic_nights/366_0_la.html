<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p><span class="br"></span><span class="lineNumber">5</span><span class="br"></span>Aderat ibi nobiscum Iuliani sectator, iuvenis promptus et proficiens et offendens iam in eo, quod ille aput Iuliani aures in praecipiti stare et subitaria
<span class="br"></span><span class="lineNumber">6</span><span class="br"></span>dictione periculum sui facere audebat. Exponit igitur temptamenti gratia controversiam parum consistentem, quod genus Graeci ἄπορον vocant, Latine autem id non nimis incommode “inexplicabile” dici
<span class="br"></span><span class="lineNumber">7</span><span class="br"></span>potest. Ea controversia fuit huiusmodi: “De reo septem iudices cognoscant eaque sententia sit rata, quam plures ex eo numero dixerint. Cum septem iudices cognovissent, duo censuerunt reum exilio multandum, duo alii pecunia, tres reliqui capite
<span class="br"></span><span class="lineNumber">8</span><span class="br"></span>puniendum. Petitur ad supplicium ex sententia trium iudicum et contradicit.”</p>
<p><span class="br"></span><span class="lineNumber">9</span><span class="br"></span>Hac ille audita nec considerata neque aliis, ut proponerentur, expectatis, incipit statim mira celeritate in eandem hanc controversiam principia nescio quae dicere et involucra sensuum verborumque volumina vocumque turbas fundere, ceteris omnibus ex cohorte eius, qui audire eum soliti erant, clamore magno exultantibus, Iuliano autem male ac misere rubente
<span class="br"></span><span class="lineNumber">10</span><span class="br"></span>et sudante. Sed ubi deblateratis versuum multis milibus finem aliquando fecit egressique inde sumus, amici familiaresque eius Iulianum prosecuti, quidnam
<span class="br"></span><span class="lineNumber">11</span><span class="br"></span>existimaret, percontati sunt. Atque ibi Iulianus festivissime “Nolite quaerere,” inquit, “quid sentiam; adulescens hic sine controversia disertus est.”</p>
</section><notes></notes></section>