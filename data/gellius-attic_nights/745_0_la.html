<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

quaedam magna, vestimentis instrata, qua nimis
<span class="br"></span><span class="lineNumber">30</span><span class="br"></span>aegri aut senes portari cubantes solebant. Quaenam tibi igitur acerbitas esse visa est, quod in ius vocato paupertino homini vel inopi, qui aut pedibus forte aegris esset aut quo alio casu ingredi non quiret, plaustrum esse dandum censuerunt? neque insterni tamen delicate arceram iusserunt, quoniam satis esset invalido cuimodi vectabulum. Atque id fecerunt,
ne causatio ista aegri corporis perpetuam vocationem daret fidem detractantibus iurisque
<span class="br"></span><span class="lineNumber">31</span><span class="br"></span>actiones declinantibus; sed enim insubide.<a class="footnoteLink" href="#note_LCL212_418_1" id="target_note_LCL212_418_1"><sup>1</sup></a></p>
<p>“Iniurias factas quinque et viginti assibus sanxerunt.
Non omnino omnes, mi Favorine, iniurias aere isto pauco diluerunt, tametsi haec ipsa paucitas assium grave pondus aeris fuit; nam librariis assibus in ea
<span class="br"></span><span class="lineNumber">32</span><span class="br"></span>tempestate populus usus est. Sed iniurias atrociores, ut de osse fracto, non liberis modo, verum etiam servis factas, inpensiore damno vindicaverunt, quibusdam
<span class="br"></span><span class="lineNumber">33</span><span class="br"></span>autem iniuriis talionem quoque adposuerunt. Quam quidem tu talionem, vir optime, iniquius paulo insectatus es ac ne consistere quidem dixisti lepida quadam sollertia verborum, quoniam talioni par non sit talio neque rumpi membrum facile possit ad alterius rupturae, ut ais tu, ‘aequilibrium.’
<span class="br"></span><span class="lineNumber">34</span><span class="br"></span>Verumst, mi Favorine, talionem parissimam fieri difficillime. Sed decemviri minuere atque extinguere volentes huiuscemodi violentiam pulsandi atque laedendi talione, eo quoque metu coercendos esse




</p></section><notes><section class="footnotes"><ul><li class="note" id="note_LCL212_418_1"><a class="footnoteCrossrefLink" href="#target_note_LCL212_418_1" title="Click to highlight in text"><sup class="lineRef">1</sup>insubide, <span class="italic">Heraeus</span>; ipsum vide, ω; ipse, <span class="italic">Boot</span>; vide quod, σ.</a></li><script type="text/javascript">document.getElementById('note_LCL212_418_1').style.display = "none";</script></ul></section></notes></section>