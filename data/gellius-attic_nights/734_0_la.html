<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

deputantem, suboles vitium e radicibus caudicum super terram fusas revellentem, stolones in pomis aut in oleis proceros atque derectos amputantem, acceditque prope et cur tantam ligni atque frondium
<span class="br"></span><span class="lineNumber">8</span><span class="br"></span>caedem faceret percontatus est. Et vicinus ita respondit: ‘Ut ager,’ inquit, ‘mundus purusque
<span class="br"></span><span class="lineNumber">9</span><span class="br"></span>fiat, eius arbor atque vitis fecundior.‘Discedit ille a vicino gratias agens et laetus, tamquam adeptus rei rusticae disciplinam. Tum falcem ibi ac securim capit: atque ibi homo misere<a class="footnoteLink" href="#note_LCL212_396_1" id="target_note_LCL212_396_1"><sup>1</sup></a> inperitus vites suas sibi omnis et oleas detruncat comasque arborum laetissimas uberrimosque vitium palmites decidit et frutecta atque virgulta simul omnia, pomis frugibusque
gignendis felicia, cum sentibus et rubis purificandi
agri gratia convellit, mala mercede doctus audaciam fiduciamque peccandi imitatione falsa
<span class="br"></span><span class="lineNumber">10</span><span class="br"></span>eruditus. Sic,” inquit, “isti apathiae sectatores, qui videri se esse tranquillos et intrepidos et inmobiles
volunt, dum nihil cupiunt, nihil dolent, nihil irascuntur, nihil gaudent, omnibus vehementioris animi officiis amputatis, in torpore ignavae et quasi enervatae vitae consenescunt.”</p>
<h3><span class="ac">XIII</span></h3>
<h3>Quos “pumiliones” dicimus, Graece νάνους appellari.</h3>
<p><span class="br"></span><span class="lineNumber">1</span><span class="br"></span><span class="sc">Stabant</span> forte una in vestibulo Palatii fabulantes Fronto Cornelius et Festus Postumius et Apollinaris Sulpicius, atque ego ibi adsistens cum quibusdam

</p></section><notes><section class="footnotes"><ul><li class="note" id="note_LCL212_396_1"><a class="footnoteCrossrefLink" href="#target_note_LCL212_396_1" title="Click to highlight in text"><sup class="lineRef">1</sup>miser, ω; <span class="italic">corr. by Hosius (cf.</span> xiii. 31. 1, <span class="italic">etc</span>).</a></li><script type="text/javascript">document.getElementById('note_LCL212_396_1').style.display = "none";</script></ul></section></notes></section>