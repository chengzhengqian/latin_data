<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">II</span></h3>
<h3>Cuiusmodi sit lex apud dialecticos percontandi disserendique; et quae sit eius legis reprehensio.</h3>
<p><span class="br"></span><span class="lineNumber">1</span><span class="br"></span><span class="sc">Legem</span> esse aiunt disciplinae dialecticae, si de quapiam re quaeratur disputeturque atque ibi quid rogere ut respondeas, tum ne amplius quid dicas quam id solum quod es rogatus aut aias aut neges; eamque legem qui non servent, et aut plus aut aliter quam sunt rogati respondeant, existumantur indoctique<a class="footnoteLink" href="#note_LCL212_132_1" id="target_note_LCL212_132_1"><sup>1</sup></a>
<span class="br"></span><span class="lineNumber">2</span><span class="br"></span>esse disputandique morem atque rationem non tenere. Hoc quidem quod dicunt in plerisque
<span class="br"></span><span class="lineNumber">3</span><span class="br"></span>disputationibus procul dubio fieri oportet. Indefinitus namque inexplicabilisque sermo fiet, nisi interrogationibus responsionibusque simplicibus fuerit determinatus.</p>
<p><span class="br"></span><span class="lineNumber">4</span><span class="br"></span>Sed enim esse quaedam videntur, in quibus si breviter et ad id quod rogatus fueris respondeas,
<span class="br"></span><span class="lineNumber">5</span><span class="br"></span>capiare. Nam si quis his verbis interroget: “Postulo uti respondeas desierisne facere adulterium an non,” utrumcumque dialectica lege responderis, sive aias seu neges, haerebis in captione, tamquam si te dicas
<span class="br"></span><span class="lineNumber">6</span><span class="br"></span>adulterum quam si neges;<a class="footnoteLink" href="#note_LCL212_132_2" id="target_note_LCL212_132_2"><sup>2</sup></a> nam qui facere
<span class="br"></span><span class="lineNumber">7</span><span class="br"></span>non desinit, non id necessario etiam fecit. Falsa igitur est species istius captionis et nequaquam procedere ad id potest, ut conligi concludique possit eum facere
<span class="br"></span><span class="lineNumber">8</span><span class="br"></span>adulterium qui se negaverit facere desisse. Quid autem legis istius propugnatores in illa captiuncula facient, in qua haerere eos necessum est, si nihil amplius quam quod interrogati erunt responderint?
.

</p></section><notes><section class="footnotes"><ul><li class="note" id="note_LCL212_132_1"><a class="footnoteCrossrefLink" href="#target_note_LCL212_132_1" title="Click to highlight in text"><sup class="lineRef">1</sup>indoctique, <span class="italic">QZON;</span> indocti, II<span class="italic">Q</span><sup>2</sup>; rudes indoctique <span class="italic">N</span><sup>2</sup>; indocti inscitique, <span class="italic">isugg. by Hosius</span> <span class="italic">(cf</span>. xix. 8. 12)</a></li><script type="text/javascript">document.getElementById('note_LCL212_132_1').style.display = "none";</script><li class="note" id="note_LCL212_132_2"><a class="footnoteCrossrefLink" href="#target_note_LCL212_132_2" title="Click to highlight in text"><sup class="lineRef">2</sup>tam . . . neges, σ; tamquam si te dicas adulterum . . . negent, <span class="italic">MSS.</span></a></li><script type="text/javascript">document.getElementById('note_LCL212_132_2').style.display = "none";</script></ul></section></notes></section>