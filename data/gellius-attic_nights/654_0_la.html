<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

versibus a summo ad imum proficiscentibus inscribebant;
<span class="br"></span><span class="lineNumber">11</span><span class="br"></span>id lorum litteris ita perscriptis revolutum ex surculo imperatori commenti istius conscio mittebant;
<span class="br"></span><span class="lineNumber">12</span><span class="br"></span>resolutio autem lori litteras truncas atque mutilas reddebat membraque earum et apices in
<span class="br"></span><span class="lineNumber">13</span><span class="br"></span>partis diversissimas spargebat; propterea, si id lorum in manus hostium inciderat, nihil quicquam
<span class="br"></span><span class="lineNumber">14</span><span class="br"></span>coniectari ex eo scripto quibat; sed ubi ille ad quem erat missum acceperat, surculo conpari, quem habebat, a<a class="footnoteLink" href="#note_LCL212_236_1" id="target_note_LCL212_236_1"><sup>1</sup></a> capite ad finem, proinde ut debere fieri sciebat, circumplicabat, atque ita litterae per eundem ambitum surculi coalescentes rursum coibant integramque et incorruptam epistulam et facilem legi
<span class="br"></span><span class="lineNumber">15</span><span class="br"></span>praestabant. Hoc genus epistulae Lacedaemonii
<span class="br"></span><span class="lineNumber">16</span><span class="br"></span>σκυτάλην appellant. Legebamus id quoque in vetere historia rerum Poenicarum, virum indidem quempiam inlustrem—sive ille Hasdrubal sive quis alius est non retineo—epistulam scriptam super rebus arcanis hoc
<span class="br"></span><span class="lineNumber">17</span><span class="br"></span>modo abscondisse: pugillaria nova, nondum etiam cera inlita, accepisse,<a class="footnoteLink" href="#note_LCL212_236_2" id="target_note_LCL212_236_2"><sup>2</sup></a> litteras in lignum incidisse, postea tabulas, uti solitum est, cera conlevisse easque tabulas, tamquam non scriptas, cui facturum id prae-dixerat misisse; eum deinde ceram derasisse litteras-que incolumes ligno incisas legisse.</p>
<p><span class="br"></span><span class="lineNumber">18</span><span class="br"></span>Est et alia in monumentis rerum Graecarum profunda quaedam et inopinabilis latebra, barbarico
<span class="br"></span><span class="lineNumber">19</span><span class="br"></span>astu excogitata. Histiaeus nomine fuit, loco natus
<span class="br"></span><span class="lineNumber">20</span><span class="br"></span>in terra Asia non ignobili. Asiam tunc tenebat




</p></section><notes><section class="footnotes"><ul><li class="note" id="note_LCL212_236_1"><a class="footnoteCrossrefLink" href="#target_note_LCL212_236_1" title="Click to highlight in text"><sup class="lineRef">1</sup>a <span class="italic">added by Madvig.</span></a></li><script type="text/javascript">document.getElementById('note_LCL212_236_1').style.display = "none";</script><li class="note" id="note_LCL212_236_2"><a class="footnoteCrossrefLink" href="#target_note_LCL212_236_2" title="Click to highlight in text"><sup class="lineRef">2</sup>cepisse, <span class="italic">Kronenberg, comparing</span> xix. 12. 9; <span class="italic">but see Hor. Serm.</span> i. 4. 14[n-das]15.</a></li><script type="text/javascript">document.getElementById('note_LCL212_236_2').style.display = "none";</script></ul></section></notes></section>