<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>est, quoniam erat natura intractabilior et morosior, ei Domitio Favorinus noster cum forte apud fanum Carmentis obviam venisset atque ego cum Favorino essem, “Quaeso,” inquit, “te, magister, dicas mihi num erravi quod, cum vellem δημηγορίας Latine dicere, ‘contiones’ dixi? Dubito quippe et requiro an veterum eorum qui electius locuti sunt pro verbis
<span class="br"></span><span class="lineNumber">3</span><span class="br"></span>et oratione dixerit quis ‘contionem.’” Tum Domitius
voce atque vultu atrociore “Nulla,” inquit, “prorsus bonae salutis spes reliqua est, cum vos quoque, philosophorum inlustrissimi, nihil iam aliud quam verba auctoritatesque verborum cordi habetis. Mittam autem librum tibi, in quo id reperias quod quaeris. Ego enim grammaticus vitae iam atque morum disciplinas quaero, vos philosophi mera estis, ut M. Cato ait, ‘mortualia’; glosaria namque conligitis
et lexidia, res taetras et inanes et frivolas, tamquam mulierum voces praeficarum. Atque utinam,” inquit, “muti omnes homines essemus! minus improbitas instrumenti haberet.”</p>
<p><span class="br"></span><span class="lineNumber">4</span><span class="br"></span>Cumque digressi essemus, “Non tempestive,” 
inquit Favorinus, “hunc hominem accessimus. Videtur enim mihi ἐπισήμως μαίνεσθαι. Scitote,” 
inquit, “tamen intemperiem istam quae μελαγχολία dicitur, non parvis nec abiectis ingeniis accidere, ἀλλὰ εἶναι σχεδόν τι τὸ πάθος τοῦτο ἡρωϊκόν veritates plerumque fortiter dicere, sed respectum non habere μήτε καιροῦ μήτε μέτρου. Vel ipsum hoc quale existimatis quod nunc de philosophis dixit? Nonne,



</p></section><notes></notes></section>