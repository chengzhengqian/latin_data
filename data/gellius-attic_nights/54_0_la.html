<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
res eventura prosperius exque utilitate eius qui id
<span class="br"></span><span class="lineNumber">2</span><span class="br"></span>tibi negotium mandavit. Anceps quaestio et in utramque partem a prudentibus viris arbitrata est.
<span class="br"></span><span class="lineNumber">3</span><span class="br"></span>Sunt enim non pauci qui sententiam suam una in parte defixerint et re semel statuta deliberataque ab eo cuius id negotium pontificiumque esset, nequaquam putaverint contra dictum eius esse faciendum, etiamsi repentinus aliqui casus rem commodius agi posse polliceretur; ne, si spes fefellisset, culpa inpatientiae
<span class="br"></span><span class="lineNumber">4</span><span class="br"></span>et poena indeprecabilis subeunda esset; si res forte melius vertisset, dis quidem gratia habenda, sed exemplum tamen intromissum videretur, quo bene consulta consilia religione mandati soluta corrumperentur.
<span class="br"></span><span class="lineNumber">5</span><span class="br"></span>Alii existimaverunt incommoda prius quae metuenda essent, si res gesta aliter foret quam imperatum est, cum emolumento spei pensitanda esse et, si ea leviora minoraque, utilitas autem contra gravior et amplior spe quantum potest firma ostenderetur,
tum posse adversum mandata fieri censuerunt,
ne oblata divinitus rei bene gerendae occasio
<span class="br"></span><span class="lineNumber">6</span><span class="br"></span>amitteretur; neque timendum exemplum non parendi crediderunt, si rationes dumtaxat huiuscemodi non
<span class="br"></span><span class="lineNumber">7</span><span class="br"></span>abessent. Cumprimis autem respiciendum putaverunt
ingenium naturamque illius cuia<a class="footnoteLink" href="#note_LCL195_66_1" id="target_note_LCL195_66_1"><sup>1</sup></a> res praeceptumque
esset: ne ferox, durus, indomitus inexorabilisque

</p></section><notes><section class="footnotes"><ul><li class="note" id="note_LCL195_66_1"><a class="footnoteCrossrefLink" href="#target_note_LCL195_66_1" title="Click to highlight in text"><sup class="lineRef">1</sup>cuia, <span class="italic">Carrio;</span> cui ea, Ï‰.</a></li><script type="text/javascript">document.getElementById('note_LCL195_66_1').style.display = "none";</script></ul></section></notes></section>