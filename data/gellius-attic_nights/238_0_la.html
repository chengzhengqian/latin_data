<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

Graece significet rerum cognitionem praesentium.
<span class="br"></span><span class="lineNumber">3</span><span class="br"></span>Sed nos audire soliti sumus annales omnino id esse
<span class="br"></span><span class="lineNumber">4</span><span class="br"></span>quod historiae sint; historias non omnino esse id
<span class="br"></span><span class="lineNumber">5</span><span class="br"></span>quod annales sint: sicuti, quod est homo, id necessario
animal esse; quod est animal, non id necesse est hominem esse.</p>
<p><span class="br"></span><span class="lineNumber">6</span><span class="br"></span>Ita historias quidem esse aiunt rerum gestarum vel expositionem vel demonstrationem vel quo alio nomine id dicendum est; annales vero esse, cum res gestae plurium annorum, observato cuiusque anni
<span class="br"></span><span class="lineNumber">7</span><span class="br"></span>ordine, deinceps componuntur. Cum vero non per annos, sed per dies singulos res gestae scribuntur, ea historia Graeco vocabulo ἐφημερὶς dicitur, cuius Latinum interpretamentum scriptum est in libro Semproni Asellionis primo, ex quo libro plura verba ascripsimus, ut simul ibidem quid ipse inter res gestas et annales esse dixerit ostenderemus.</p>
<p><span class="br"></span><span class="lineNumber">8</span><span class="br"></span>“Verum inter eos,” inquit, “qui annales relinquere
voluissent, et eos qui res gestas a Romanis perscribere conati essent, omnium rerum hoc interfuit.
Annales libri tantummodo quod factum quoque
anno gestum sit, ea demonstrabant, id est quasi qui diarium scribunt, quam Graeci ἐφημερίδα vocant. Nobis non modo satis esse video, quod factum esset, id pronuntiare, sed etiam quo consilio
<span class="br"></span><span class="lineNumber">9</span><span class="br"></span>quaque ratione gesta essent demonstrare.” Paulo post idem Asellio in eodem libro: “Nam neque alacriores,” inquit, “ad rempublicam defendundam, neque segniores ad rem perperam faciundam annales libri commovere quicquam possunt. Scribere autem bellum initum quo consule et quo confectum sit et quis triumphans introierit ex eo, et eo<a class="footnoteLink" href="#note_LCL195_434_1" id="target_note_LCL195_434_1"><sup>1</sup></a> libro quae

</p></section><notes><section class="footnotes"><ul><li class="note" id="note_LCL195_434_1"><a class="footnoteCrossrefLink" href="#target_note_LCL195_434_1" title="Click to highlight in text"><sup class="lineRef">1</sup>et eo, <span class="italic">dded by Hertz.</span></a></li><script type="text/javascript">document.getElementById('note_LCL195_434_1').style.display = "none";</script></ul></section></notes></section>