<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent noindent">

igneos angues, luculente dixit; at hic noster
<span class="br"></span><span class="lineNumber">14</span><span class="br"></span>‘atram nubem turbine piceo et favilla fumantem’ ῥόον καπνοῦ αἴθωνα interpretari volens, crasse et inmodice
<span class="br"></span><span class="lineNumber">15</span><span class="br"></span>congessit, ‘globos’ quoque ‘flammarum,’ quod ille κρουνούς dixerat, duriter et ἀκύρως transtulit.
<span class="br"></span><span class="lineNumber">16</span><span class="br"></span>Item quod ait: ‘sidera lambit,’ vacanter hoc
<span class="br"></span><span class="lineNumber">17</span><span class="br"></span>etiam,” inquit, “accumulavit et inaniter.” Neque non id quoque inenarrabile esse ait et propemodum insensibile, quod “nubem atram fumare” dixit
<span class="br"></span><span class="lineNumber">18</span><span class="br"></span>“turbine piceo et favilla candente.” “Non enim fumare,” inquit, “solent neque atra esse quae sunt candentia; nisi si ‘candenti’ dixit pervulgate et inproprie pro ferventi favilla, non pro ignea et relucenti. Nam ‘candens’ scilicet a candore dictum,
<span class="br"></span><span class="lineNumber">19</span><span class="br"></span>non a calore. Quod ‘saxa’ autem ‘et scopulos eructari et erigi’ eosdemque ipsos statim ‘liquefieri et gemere atque glomerari sub auras’ dixit, hoc,” inquit, “nec a Pindaro scriptum nec umquam fando auditum et omnium, quae monstra dicuntur, monstruosissimum est.”</p>
</section><notes></notes></section>