<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p><span class="br"></span><span class="lineNumber">11</span><span class="br"></span>“Est quidem,” inquit Taurus, “ita ut dicis; nam ferme convenit vinum, ubi potum est, calefacere
<span class="br"></span><span class="lineNumber">12</span><span class="br"></span>corpora. Sed non secus oleum quoque calorificum est neque minorem vim in corporibus calefaciendis
<span class="br"></span><span class="lineNumber">13</span><span class="br"></span>habet. Ad hoc, si istaec quae calidiora sunt difficilius gelu coguntur, congruens est ut quae frigidiora sunt
<span class="br"></span><span class="lineNumber">14</span><span class="br"></span>facile cogantur. Acetum autem omnium maxime frigorificum est atque id numquam tamen concrescit.
<span class="br"></span><span class="lineNumber">15</span><span class="br"></span>Num igitur magis causa oleo coaguli celerioris in levitate est? Faciliora enim ad coeundum videntur quae levatiora levioraque sunt.”</p>
<p><span class="br"></span><span class="lineNumber">16</span><span class="br"></span>Praeterea id quoque ait quaeri dignum, cur fluviorum et fontium aquae gelu durentur, mare omne incongelabile sit. “Tametsi Herodotus,” inquit, “historiae scriptor, contra omnium ferme qui haec quaesiverunt opinionem, scribit mare Bosporicum, quod ‘Cimmerium’ appellatur, earumque partium mare omne quod ‘Scythicum’ dicitur, gelu stringi et consistere.”</p>
<p><span class="br"></span><span class="lineNumber">17</span><span class="br"></span>Dum haec Taurus, interea puer venerat et aula deferbuerat tempusque esse coeperat edendi et tacendi.</p>
<h3><span class="ac">IX</span></h3>
<h3>De notis litterarum quae in C. Caesaris epistulis reperiuntur; deque aliis clandestinis litteris ex vetere historia petitis;<a class="footnoteLink" href="#note_LCL212_232_1" id="target_note_LCL212_232_1"><sup>1</sup></a> et quid σκυτάλη sit Laconica.</h3>
<p><span class="br"></span><span class="lineNumber">1</span><span class="br"></span><span class="sc">Libri</span> sunt epistularum C. Caesaris ad C. Oppium et Balbum Cornelium, qui rebus eius absentis curabant.


.

</p></section><notes><section class="footnotes"><ul><li class="note" id="note_LCL212_232_1"><a class="footnoteCrossrefLink" href="#target_note_LCL212_232_1" title="Click to highlight in text"><sup class="lineRef">1</sup>petita, <span class="italic">Skutsch, comparing lemmata of</span> i. 3; 7; 11.</a></li><script type="text/javascript">document.getElementById('note_LCL212_232_1').style.display = "none";</script></ul></section></notes></section>