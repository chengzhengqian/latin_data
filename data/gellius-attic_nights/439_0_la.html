<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h2><span class="ac">Liber Duodexcimus</span></h2>
<h3><span class="ac">I</span></h3>
<p>Dissertatio Favorini philosophi, qua suasit nobili feminae uti liberos quos peperisset, non nutricum aliarum, sed sibi suo lacte aleret.</p>
<p><span class="br"></span><span class="lineNumber">1</span><span class="br"></span><span class="sc">Nuntiatum</span> quondam est Favorino philosopho, nobis praesentibus, uxorem auditoris sectatorisque sui paululum ante enixam auctumque eum esse nato
<span class="br"></span><span class="lineNumber">2</span><span class="br"></span>filio. “Eamus,” inquit, “et puerum visum et patri gratulatum.”</p>
<p><span class="br"></span><span class="lineNumber">3</span><span class="br"></span>Is erat loci senatorii, ex familia nobiliore. Imus una qui tum aderamus prosecutique eum sumus ad domum quo pergebat, et cum eo simul introgressi
<span class="br"></span><span class="lineNumber">4</span><span class="br"></span>sumus. Tum in primis aedibus complexus hominem congratulatusque adsedit. Atque ubi percontatus est quam diutinum puerperium et quam laboriosi nixus fuissent, puellamque defessam labore ac vigilia somnum capere cognovit, fabulari instituit prolixius et: “Nihil,” inquit, “dubito quin filium lacte suo
<span class="br"></span><span class="lineNumber">5</span><span class="br"></span>nutritura sit.” Sed cum mater puellae parcendum esse ei diceret adhibendasque puero nutrices, ne ad dolores quos in enitendo tulisset munus quoque nutricationis grave ac difficile accederet, “Oro te,” inquit, “mulier, sine eam totam integram matrem


</p></section><notes></notes></section>