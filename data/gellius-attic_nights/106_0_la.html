<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

“coegi” correpte dicimus; non enim salva id
ἀναλογίᾳ dicitur a verbo, quod est “cogo.”</p>
<h3><span class="ac">XVIII</span></h3>
<p>Quod Phaedon Socraticus servus fuit; quodque item alii<a class="footnoteLink" href="#note_LCL195_170_1" id="target_note_LCL195_170_1"><sup>1</sup></a> complusculi servitutem servierunt.</p>
<p><span class="sc">Phaedon</span> Elidensis ex cohorte illa Socratica fuit
<span class="br"></span><span class="lineNumber">2</span><span class="br"></span>Socratique et Platoni per fuit familiaris. Eius nomini Plato librum illum divinum de immortalitate
<span class="br"></span><span class="lineNumber">3</span><span class="br"></span>animae dedit. Is Phaedon servus fuit forma atque ingenio liberali et, ut quidam scripserunt, a lenone
<span class="br"></span><span class="lineNumber">4</span><span class="br"></span>domino puer ad merendum coactus. Eum Cebes Socraticus hortante Socrate emisse dicitur habuisseque
<span class="br"></span><span class="lineNumber">5</span><span class="br"></span>in philosophiae disciplinis. Atque is postea philosophus inlustris fuit sermonesque eius de Socrate admodum elegantes leguntur.</p>
<p>

    Alii quoque non pauci servi fuerunt qui post philosophi
<span class="br"></span><span class="lineNumber">6, 7</span><span class="br"></span>clari extiterunt. Ex quibus ille Menippus fuit cuius libros M. Varro in satiris aemulatus est, quas alii “Cynicas” ipse appellat “Menippeas.”</p>
</section><notes><section class="footnotes"><ul><li class="note" id="note_LCL195_170_1"><a class="footnoteCrossrefLink" href="#target_note_LCL195_170_1" title="Click to highlight in text"><sup class="lineRef">1</sup>alii philosophi, <span class="italic">Carrio.</span></a></li><script type="text/javascript">document.getElementById('note_LCL195_170_1').style.display = "none";</script></ul></section></notes></section>