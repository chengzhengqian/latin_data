<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

idem significent quod ea demonstrant a quibus producuntur. Quid esset autem ludentem agere vel imitari non intellegere videri maluimus quam insimulare
eum tamquam ipsum minus intellegentem.
<span class="br"></span><span class="lineNumber">5</span><span class="br"></span>Quin magis Scaurum oportuit, commentaria Caeselli
criminantem, hoc ab eo praeteritum requirere, quod non dixerit an quid et quantulum differret a
“ludibundo” “ludens” et “ridibundo” “ridens” et
“errabundo” “errans” ceteraque quae horum sunt similia, an a principalibus verbis paulum aliquid distarent, et quam omnino vim haberet particula
<span class="br"></span><span class="lineNumber">6</span><span class="br"></span>haec extrema eiusmodi vocabulis addita. Hoc enim fuit potius requirendum in istiusmodi figurae tractatu, sicuti requiri solet in “vinulento” et “lutulento” et
“turbulento,” vacuane et inanis sit istaec productio, cuiusmodi sunt quae παραγωγάς Graeci dicunt, an extrema illa particula habeat aliquid suae propriae significationis.</p>
<p><span class="br"></span><span class="lineNumber">7</span><span class="br"></span>Cum reprehensionem autem illam Scauri notaremus,
in memoriam nobis rediit quod Sisenna in quarto <span class="italic">Historiarum</span> eiusdem figurae verbo ita usus est. “Populabundus,” inquit, “agros ad oppidum pervenit,” quod scilicet significat” cum agros popularetur,” 
non, ut Scaurus in consimilibus verbis ait,
“cum populantem ageret” vel “cum imitaretur.”</p>
<p><span class="br"></span><span class="lineNumber">8</span><span class="br"></span>Sed inquirentibus nobis quaenam ratio et origo esset huiuscemodi figurae “populabundus” et “errabundus” et “laetabundus” et “ludibundus” multorumque aliorum id genus verborum, εὐεπιβόλως hercle Apollinaris noster videri sibi ait particulam istam postremam in quam verba talia exeunt vim et copiam et quasi abundantiam rei cuius id verbum



</p></section><notes></notes></section>