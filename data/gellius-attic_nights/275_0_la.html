<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

ἐπαγωγήν appellant, rem admodum insidiosam et sophisticam neque ad veritates magis quam ad captiones repertam, cum conatus sit exemplis decipientibus
conligere confirmareque, neminem qui male facere voluit plecti aequum esse, nisi quod
<span class="br"></span><span class="lineNumber">36</span><span class="br"></span>factum voluit etiam fecerit. Verba autem ex ea oratione M. Catonis haec sunt; “Qui acerrime adversus eos dicit, ita dicit ‘hostes voluisse fieri.’ Ecquis est tandem, qui vestrorum, quod ad sese attineat, aequum censeat poenas dare ob eam rem, quod arguatur male facere voluisse? Nemo, opinor;
<span class="br"></span><span class="lineNumber">37</span><span class="br"></span>nam ego, quod ad me attinet, nolim.” Deinde paulo infra dicit: “Quid nunc? Ecqua tandem lex est tam acerba, quae dicat ‘si quis illud facere voluerit, mille, minus dimidium familiae, multa esto; si quis plus quingenta iugera habere voluerit, tanta poena esto; si quis maiorem pecuum numerum habere voluerit, tantum damnas esto?’ Atqui nos omnia plura habere volumus et id nobis impune
<span class="br"></span><span class="lineNumber">38</span><span class="br"></span>est.” Postea ita dicit: “Sed si honorem non aequum est haberi ob eam rem, quod bene facere voluisse quis dicit neque fecit tamen, Rodiensibus oberit, quod non male fecerunt, sed quia voluisse
<span class="br"></span><span class="lineNumber">39</span><span class="br"></span>dicuntur facere?” His argumentis Tiro Tullius M. Catonem contendere et conficere dicit Rodiensibus
quoque impune esse debere, quod hostes quidem
esse populi Romani voluissent, ut qui maxime






</p></section><notes></notes></section>