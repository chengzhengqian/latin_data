<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent noindent">
<span class="br"></span><span class="lineNumber"> 17</span><span class="br"></span>M. etiam Cato in libro quem <span class="italic">De Agricultura</span> conscripsit: “Semen cupressi serito crebrum, ita uti linum seri solet. Eo cribro terram incernito, dimidiatum digitum. Iam id bene tabula aut pedibus
<span class="br"></span><span class="lineNumber">18</span><span class="br"></span>aut manibus complanato.” “Dimidiatum,” 
inquit, “digitum,” non “dimidium.” Nam “digiti” quidem “dimidium,” digitum autem ipsum “dimidiatum” 
<span class="br"></span><span class="lineNumber">19</span><span class="br"></span>dici oportet. Item M. Cato de Carthaginiensibus ita scripsit: “Homines defoderunt in terram dimidiatos ignemque circumposuerunt, ita
<span class="br"></span><span class="lineNumber">20</span><span class="br"></span>interfecerunt.” Neque quisquam omnium qui probe locuti sunt his verbis sequius quam dixi usus est.</p>
<h3><span class="ac">XV</span></h3>
<p>Extare in litteris perque hominum memorias traditum, quod repente multis mortem attulit gaudium ingens insperatum, interclusa anima et vim magni novique motus non sustinente.</p>
<p><span class="br"></span><span class="lineNumber">1</span><span class="br"></span><span class="sc">Cognito</span> repente insperato gaudio expirasse animam refert Aristoteles philosophus Polycritam, nobilem
<span class="br"></span><span class="lineNumber">2</span><span class="br"></span>feminam Naxo insula. Philippides quoque, comoediarum poeta haut ignobilis, aetate iam edita cum in certamine poetarum praeter spem vicisset et laetissime gauderet, inter illud gaudium repente mortuus
<span class="br"></span><span class="lineNumber">3</span><span class="br"></span>est. De Rodio etiam Diagora celebrata historia est. Is Diagoras tris filios adulescentes habuit, unum pugilem, alterum pancratiasten, tertium luctatorem.




</p></section><notes></notes></section>