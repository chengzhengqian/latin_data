<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

meum, cum illa M. Ciceronis lego, imago quaedam et sonus verberum et vocum et eiulationum circumplectitur; <span class="br"></span><span class="lineNumber">9</span><span class="br"></span>velut sunt ista quae de C. Verre dicit, quae nos, ut in praesens potuimus, quantum memoria subpeditabat, adscripsimus: “Ipse inflammatus scelere et furore in forum venit. Ardebant oculi, toto ex ore crudelitas eminebat. Expectabant omnes quo tandem progressurus aut quidnam acturus esset, cum repente hominem proripi atque in foro medio nudari
<span class="br"></span><span class="lineNumber">10</span><span class="br"></span>ac deligari et virgas expediri iubet.” Iam haec medius fidius sola verba: “nudari ac deligavi et virgas expediri iubet” tanti motus horrorisque sunt, ut non narrari quae gesta sunt, sed rem geri prosus videas.</p>
<p><span class="br"></span><span class="lineNumber">11</span><span class="br"></span>Gracchus autem non querentis neque implorantis, sed nuntiantis vicem: “Palus,” inquit, “in foro destitutus est, vestimenta detracta sunt, virgis caesus
<span class="br"></span><span class="lineNumber">12</span><span class="br"></span>est.” Sed enim M. Cicero praeclare cum diutina repraesentatione, non “caesus est,” sed “caedebatur,” inquit, “virgis in medio foro Messanae civis Romanus, cum interea nullus gemitus, nulla vox illius miseri inter dolorem strepitumque<a class="footnoteLink" href="#note_LCL200_222_1" id="target_note_LCL200_222_1"><sup>1</sup></a> plagarum audiebatur, nisi haec: ‘civis Romanus sum!’ Hac<a class="footnoteLink" href="#note_LCL200_222_2" id="target_note_LCL200_222_2"><sup>2</sup></a> commemoratione civitatis omnia verbera depulsurum cruciatumque a corpore deiecturum arbitrabatur.” 
<span class="br"></span><span class="lineNumber">13</span><span class="br"></span>Complorationem deinde tam acerbae rei et odium in Verrem detestationemque aput civis Romanos inpense atque acriter atque inflammanter facit, cum haec dicit: “O nomen dulce libertatis! O ius






</p></section><notes><section class="footnotes"><ul><li class="note" id="note_LCL200_222_1"><a class="footnoteCrossrefLink" href="#target_note_LCL200_222_1" title="Click to highlight in text"><sup class="lineRef">1</sup>crepitumque, γ, <span class="italic">Cic</span>.</a></li><script type="text/javascript">document.getElementById('note_LCL200_222_1').style.display = "none";</script><li class="note" id="note_LCL200_222_2"><a class="footnoteCrossrefLink" href="#target_note_LCL200_222_2" title="Click to highlight in text"><sup class="lineRef">2</sup>hac se, <span class="italic">Cic.</span></a></li><script type="text/javascript">document.getElementById('note_LCL200_222_2').style.display = "none";</script></ul></section></notes></section>