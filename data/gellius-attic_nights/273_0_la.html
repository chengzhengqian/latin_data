<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="br"></span><span class="lineNumber">24</span><span class="br"></span>calumniatur. Non enim Cato confitetur noluisse Rodienses victoriam esse populi Romani, sed sese arbitrari dixit id eos noluisse, quod erat procul dubio opinionis suae professio, non Rodiensium
<span class="br"></span><span class="lineNumber">25</span><span class="br"></span>culpae confessio. In qua re, ut meum quidem iudicium est, non culpa tantum vacat, sed dignus quoque laude admirationeque est, cum et ingenue ac religiose dicere visus est contra Rodienses quod sentiebat et, parta sibi veritatis fide, ipsum illud tamen, quod contrarium putabatur, flexit et transtulit,
ut eos idcirco vel maxime aequum esset acceptiores carioresque fieri populo Romano, quod cum et utile iis esset et vellent regi esse factum, nihil tamen adiuvandi eius gratia fecerunt.</p>
<p><span class="br"></span><span class="lineNumber">26</span><span class="br"></span>Postea verba haec ex eadem oratione ponit: “Ea nunc derepente tanta beneficia ultro citroque, tantam amicitiam relinquemus? quod illos dicimus voluisse facere, id nos priores facere occupabimus?” 
<span class="br"></span><span class="lineNumber">27</span><span class="br"></span>“Hoc,” inquit, “enthymema nequam et vitiosum est. Responderi enim potuit: ‘Occupabimus certe; nam, si non occupaverimus, opprimemur incidendumque
erit in insidias a quibus ante non caverimus.’
<span class="br"></span><span class="lineNumber">28</span><span class="br"></span>Recteque,” inquit, “hoc vitio dat Lucilius poetae Euripidae, quod, cum Polyphontes rex propterea
se interfecisse fratrem diceret, quod ipse ante



</p></section><notes></notes></section>