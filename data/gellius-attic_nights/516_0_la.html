<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

aut ad faciendos parata—ita animus atque mens viri prudentis, adversus vim et petulantias iniuriarum omni in loco atque in tempore prospiciens, esse debet erecta, ardua, saepta solide, expedita in sollicitis, numquam conivens, nusquam aciem suam flectens, consilia cogitationesque contra fortunae verbera contraque insidias iniquorum, quasi brachia et manus, protendens, ne qua in re adversa et repentina incursio inparatis inprotectisque nobis oboriatur.”</p>
<h3><span class="ac">XXIX</span></h3>
<p>Quod Quadrigarius “cum multis mortalibus” dixit; an quid et quantum differret, si dixisset “cum multis hominibus.”</p>
<p><span class="br"></span><span class="lineNumber">1</span><span class="br"></span><span class="sc">Verba</span> sunt Claudi Quadrigarii ex <span class="italic">Annalium</span> eius XIII: “Contione dimissa, Metellus in Capitolium venit cum mortalibus multis; inde domum proficiscitur,
<span class="br"></span><span class="lineNumber">2</span><span class="br"></span>tota civitas eum reduxit.” Cum is liber eaque verba M. Frontoni, nobis ei ac plerisque aliis adsidentibus, legerentur et cuidam haut sane viro indocto videretur “mortalibus multis” pro “hominibus multis “inepte frigideque in historia nimisque id poetice dixisse, tum Fronto illi cui hoc videbatur: “Ain tu,” inquit, “aliarum homo rerum iudicii elegantissimi, ‘mortalibus multis’ ineptum tibi videri et frigidum, nil autem arbitrare causae fuisse quod vir modesti atque puri ac prope


</p></section><notes></notes></section>