<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">IX</span></h3>
<p>Quid significet proprie “religiosus”; et in quae diverticuls significatio istius vocabuli flexa sit; et verba Nigidii Figuli ex <span class="italic">Commentariis</span> eius super ea re sumpta.</p>
<p><span class="br"></span><span class="lineNumber">1</span><span class="br"></span><span class="sc">Nigidius Figulus,</span> homo, ut ego arbitror, iuxta M. Varronem doctissimus, in undecimo <span class="italic">Commentariorum
Grammaticorum</span> versum ex antiquo carmine refert memoria hercle dignum:</p>
<blockquote><p>
<span class="line indent2">Religentem esse oportet, religiosus ne fuas,</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">2</span><span class="br"></span>cuius autem id carmen sit non scribit. Atque in eodem loco Nigidius: “Hoc,” inquit, “inclinamentum semper huiuscemodi verborum, ut ‘vinosus,’ ‘mulierosus,’
‘religiosus,’ significat copiam quandam inmodicam
rei super qua dicitur. Quocirca ‘religiosus’
is appellabatur, qui nimia et superstitiosa religione sese alligaverat, eaque res vitio
assignabatur.”</p>
<p><span class="br"></span><span class="lineNumber">3</span><span class="br"></span>Sed praeter ista quae Nigidius dicit, alio quodam diverticulo significationis “religiosus” pro casto atque observanti cohibentique sese certis legibus
<span class="br"></span><span class="lineNumber">4</span><span class="br"></span>finibusque dici coeptus. Simili autem modo illa quoque vocabula, ab eadem profecta origine, diversum
significare videntur, “religiosi dies” et
<span class="br"></span><span class="lineNumber">5</span><span class="br"></span>“religiosa delubra.” “Religiosi” enim “dies” 
dicuntur tristi omine infames inpeditique, in quibus et res divinas facere et rem quampiam novam exordiri
temperandum est, quos multitudo imperitorum
<span class="br"></span><span class="lineNumber">6</span><span class="br"></span>prave et perperam “nefastos” appellat. Itaque



</p></section><notes></notes></section>