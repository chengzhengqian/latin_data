<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

flumina locari solita esse, id est purganda, ne quid aut morae aut periculi navibus in ea virgulta incidentibus fieret.</p>
<h3><span class="ac">XVIII</span></h3>
<p>Qua poena Draco Atheniensis, in legibus quas populo Atheniensi scripsit, fures adfecerit; et qua postea Solon; et qua item decemviri nostri, qui <span class="italic">Duodecim Tabulas</span> scripserunt;
atque inibi adscriptum quod aput Aegyptios furta licita et permissa sunt, aput Lacedaemonios autem cum studio quoque adfectata et pro exercitio utili celebrata; ac praeterea M. Catonis de poeniendis furtis digna memoria sententia.</p>
<p><span class="br"></span><span class="lineNumber">1</span><span class="br"></span><span class="sc">Draco</span> Atheniensis vir bonus multaque esse prudentia existimatus est iurisque divini et humani
<span class="br"></span><span class="lineNumber">2</span><span class="br"></span>peritus fuit. Is Draco leges, quibus Athenienses
<span class="br"></span><span class="lineNumber">3</span><span class="br"></span>uterentur, primus omnium tulit. In illis legibus furem cuiusmodicumque furti supplicio capitis poeniendum esse et alia pleraque nimis severe censuit sanxitque.</p>
<p><span class="br"></span><span class="lineNumber">4</span><span class="br"></span>Eius igitur leges, quoniam videbantur impendio acerbiores, non decreto iussoque, set tacito inlitteratoque Atheniensium consensu oblitteratae sunt.
<span class="br"></span><span class="lineNumber">5</span><span class="br"></span>Postea legibus aliis mitioribus, a Solone compositis, usi sunt. Is Solon e septem illis inclutis sapientibus fuit. Is sua lege in fures, non, ut Draco antea, mortis, sed dupli poena vindicandum existimavit.</p>
<p><span class="br"></span><span class="lineNumber">6</span><span class="br"></span>Decemviri autem nostri, qui post reges exactos leges, quibus populus Romanus uteretur, in <span class="italic">XII. Tabulis</span> scripserunt, neque pari severitate in poeniendis


</p></section><notes></notes></section>