<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="br"></span><span class="lineNumber">21</span><span class="br"></span>imperio rex Darius. Is Histiaeus, cum in Persis apud Darium esset, Aristagorae cuipiam res quasdam
<span class="br"></span><span class="lineNumber">22</span><span class="br"></span>occultas nuntiare furtivo scripto volebat. Comminiscitur opertum hoc litterarum admirandum. Servo suo diu oculos aegros habenti capillum ex capite omni tamquam medendi gratia deradit caputque eius leve in litterarum formas conpungit.
<span class="br"></span><span class="lineNumber">23</span><span class="br"></span>His litteris quae voluerat perscripsit, hominem postea quoad capillus adolesceret domo continuit.
<span class="br"></span><span class="lineNumber">24</span><span class="br"></span>Ubi id factum est, ire ad Aristagoran iubet et “Cum
<span class="br"></span><span class="lineNumber">25</span><span class="br"></span>ad eum,” inquit, “veneris, mandasse me dicito ut caput tuum, sicut nuper egomet feci, deradat.” 

    Servus, ut imperatum erat, ad Aristagoran venit
<span class="br"></span><span class="lineNumber">26, 27</span><span class="br"></span>mandatumque domini adfert. Atque ille id non esse frustra ratus, quod erat mandatum fecit. Ita litterae perlatae sunt.</p>
<h3><span class="ac">X</span></h3>
<h3>Quid de versibus Vergilii Favorinus existumarit, quibus in describenda flagrantia montis Aetnae Pindarum poetam secutus est; conlataque ab eo super eadem re utriusque carmina et diiudicata.<a class="footnoteLink" href="#note_LCL212_238_1" id="target_note_LCL212_238_1"><sup>1</sup></a></h3>
<p><span class="br"></span><span class="lineNumber">1</span><span class="br"></span><span class="sc">Favorinum</span> philosophum, cum in hospitis sui Antiatem villam aestu anni concessisset nosque ad eum videndum Roma venissemus, memini super Pindaro poeta et Vergilio in hunc ferme modum
<span class="br"></span><span class="lineNumber">2</span><span class="br"></span>disserere: “Amici,” inquit, “familiaresque P. Vergilii, in his quae de ingenio moribusque eius memoriae tradiderunt, dicere eum solitum ferunt
<span class="br"></span><span class="lineNumber">3</span><span class="br"></span>parere se versus more atque ritu ursino. Namque

</p></section><notes><section class="footnotes"><ul><li class="note" id="note_LCL212_238_1"><a class="footnoteCrossrefLink" href="#target_note_LCL212_238_1" title="Click to highlight in text"><sup class="lineRef">1</sup>indiiudicata, δ; iudicata, <span class="italic">Hertz.</span></a></li><script type="text/javascript">document.getElementById('note_LCL212_238_1').style.display = "none";</script></ul></section></notes></section>