<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

autem causa de qua tu ambigis, optimus est qui petit, unde petitur deterrimus, et res est inter duos
<span class="br"></span><span class="lineNumber">23</span><span class="br"></span>acta sine testibus. Eas igitur et credas ei qui petit, condemnesque eum de quo petitur, quoniam, sicuti dicis, duo pares non sunt et qui petit melior est.”</p>
<p>

    Hoc quidem mihi tum Favorinus, ut virum philosophum
<span class="br"></span><span class="lineNumber">24, 25</span><span class="br"></span>decuit, suasit. Sed maius ego altiusque id esse existimavi quam quod meae aetati et mediocritati conveniret, ut cognovisse et condemnasse de moribus, non de probationibus rei gestae viderer; ut absolverem tamen inducere in animum non quivi et propterea iuravi, mihi non liquere, atque ita iudicatu illo solutus sum.</p>
<p><span class="br"></span><span class="lineNumber">26</span><span class="br"></span>Verba ex oratione M. Catonis cuius commeminit Favorinus, haec sunt: “Atque ego a maioribus memoria sic accepi: si quis quid alter ab altero peterent, si ambo pares essent, sive boni sive mali essent, quod duo res<a class="footnoteLink" href="#note_LCL212_30_1" id="target_note_LCL212_30_1"><sup>1</sup></a> gessissent uti testes non interessent, illi unde petitur, ei potius credendum esse. Nunc si sponsionem fecissent<a class="footnoteLink" href="#note_LCL212_30_2" id="target_note_LCL212_30_2"><sup>2</sup></a> Gellius cum Turio: ‘Ni vir melior esset Gellius quam Turius,’ nemo, opinor, tam insanus esset qui iudicaret meliorem esse Gellium quam Turium; si non melior Gellius est Turio, potius oportet credi unde petitur.”</p>
</section><notes><section class="footnotes"><ul><li class="note" id="note_LCL212_30_1"><a class="footnoteCrossrefLink" href="#target_note_LCL212_30_1" title="Click to highlight in text"><sup class="lineRef">1</sup>rei, <span class="italic">Rutgers</span>; pares, <span class="italic">Skutsch</span>.</a></li><script type="text/javascript">document.getElementById('note_LCL212_30_1').style.display = "none";</script><li class="note" id="note_LCL212_30_2"><a class="footnoteCrossrefLink" href="#target_note_LCL212_30_2" title="Click to highlight in text"><sup class="lineRef">2</sup>fecisset, NO.</a></li><script type="text/javascript">document.getElementById('note_LCL212_30_2').style.display = "none";</script></ul></section></notes></section>