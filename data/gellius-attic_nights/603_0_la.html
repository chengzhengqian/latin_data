<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="br"></span><span class="lineNumber">9</span><span class="br"></span>Nam, si ita ego istorum aliquem rogem: “Quicquid non perdidisti habeasne an non habeas postulo ut aias aut neges,” utrumcumque breviter responderit,
<span class="br"></span><span class="lineNumber">10</span><span class="br"></span>capietur. Nam si habere<a class="footnoteLink" href="#note_LCL212_134_1" id="target_note_LCL212_134_1"><sup>1</sup></a> se negaverit quod non perdidit, colligetur oculos eum non habere, quos non perdidit; sin vero habere se dixerit, colligetur
<span class="br"></span><span class="lineNumber">11</span><span class="br"></span>habere eum cornua, quae non perdidit. Rectius igitur cautiusque ita respondebitur: “Quicquid
<span class="br"></span><span class="lineNumber">12</span><span class="br"></span>habui, id habeo, si id non perdidi.” Sed huiusce-modi responsio non fit ex ea lege quam diximus; plus enim, quam quod rogatus est, respondet.
<span class="br"></span><span class="lineNumber">13</span><span class="br"></span>Propterea id quoque ad eam legem addi solet, non esse captiosis interrogationibus respondendum.</p>
<h3><span class="ac">III</span></h3>
<h3>Quanam ratione effici dixerit Erasistratus medicus, si cibus forte deerit, ut tolerari aliquantisper inedia possit et tolerari fames; verbaque ipsa Erasistrati super ea re scripta.</h3>
<p><span class="br"></span><span class="lineNumber">1</span><span class="br"></span><span class="sc">Cum</span> Favorino Romae dies plerumque totos eramus tenebatque animos nostros homo ille fandi dulcissimus atque eum, quoquo iret, quasi ex lingua prorsum eius capti<a class="footnoteLink" href="#note_LCL212_134_2" id="target_note_LCL212_134_2"><sup>2</sup></a> prosequebamur; ita sermonibus
<span class="br"></span><span class="lineNumber">2</span><span class="br"></span>usquequaque amoenissimis demulcebat. Tum ad quendam aegrum cum isset visere nosque cum eo una introissemus multaque ad medicos, qui tum forte istic erant, valitudinis eius gratia oratione Graeca dixisset, “Ac ne hoc quidem mimm,” inquit, “videri debet, quod, cum antehac semper edundi

</p></section><notes><section class="footnotes"><ul><li class="note" id="note_LCL212_134_1"><a class="footnoteCrossrefLink" href="#target_note_LCL212_134_1" title="Click to highlight in text"><sup class="lineRef">1</sup>si non habere, ω; non <span class="italic">deleted by Gruppe.</span></a></li><script type="text/javascript">document.getElementById('note_LCL212_134_1').style.display = "none";</script><li class="note" id="note_LCL212_134_2"><a class="footnoteCrossrefLink" href="#target_note_LCL212_134_2" title="Click to highlight in text"><sup class="lineRef">2</sup>apti, <span class="italic">Stephanus.</span></a></li><script type="text/javascript">document.getElementById('note_LCL212_134_2').style.display = "none";</script></ul></section></notes></section>