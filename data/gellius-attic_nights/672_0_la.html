<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">XXI</span></h3>
<h3>Quibus temporibus post Romam conditam Graeci Romanique inlustres viri floruerint ante secundum bellum Carthaginiensium.</h3>
<p><span class="br"></span><span class="lineNumber">1</span><span class="br"></span><span class="sc">Ut</span> conspectum quendam aetatum antiquissimarum, item virorum inlustrium qui in his aetatibus nati fuissent haberemus, ne in sermonibus forte inconspectum
aliquid super aetate atque vita clariorum hominum temere diceremus, sicuti sophista ille ἀπαίδευτος,
qui publice nuper disserens Carneaden philosophum
a rege Alexandro, Philippi filio, pecunia donatum et Panaetium Stoicum cum superiore Africano
vixissedixit; ut ab istiusmodi, inquam, temporum aetatumque erroribus caveremus, et excerpebamus ex libris qui chronici appellantur quibus temporibus floruissent Graeci simul atque Romani viri, qui vel ingenio vel imperio nobiles insignesque post conditam
Romam fuissent ante secundum bellum Carthaginiensium,
easque nunc excerptiones nostras variis diversisque in locis factas cursim digessimus. Neque enim id nobis negotium fuit, ut acri atque subtili cura excellentium in utraque gente hominum συγχρονισμούς
componeremus, sed ut <span class="italic">Noctes</span> istae quadamtenus



</p></section><notes></notes></section>