<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

est populus Romanus, cui delicta quidem istaec vindicanda, poenae tamen huiuscemodi nimis durae esse visae sunt; passus enim est leges istas de
<span class="br"></span><span class="lineNumber">11</span><span class="br"></span>tam inmodico supplicio situ atque senio emori. Sicut illud quoque inhumaniter scriptum improbavit, quod, si homo in ius vocatus, morbo aut aetate aeger ad ingrediendum invalidus est, ‘arcera non sternitur,’
sed ipse aufertur et iumento imponitur atque ex domo sua ad praetorem in comitium nova funeris facie effertur. Quam enim ob causam morbo adfectus
et ad respondendum pro sese non idoneus, iumento adhaerens in ius adversario deportatur?
<span class="br"></span><span class="lineNumber">12</span><span class="br"></span>Quod vero dixi videri quaedam esse inpendio molliora, nonne tibi quoque videtur nimis esse dilutum quod ita de iniuria poenienda scriptum est: ‘Si iniuriam alteri faxsit, viginti quinque aeris poenae sunto’? Quis enim erit tam inops, quem ab iniuriae faciendae
<span class="br"></span><span class="lineNumber">13</span><span class="br"></span>libidine viginti quinque asses deterreant? Itaque cum eam legem Labeo quoque<a class="footnoteLink" href="#note_LCL212_410_1" id="target_note_LCL212_410_1"><sup>1</sup></a> vester in libris, quos <span class="italic">Ad Duodecim Tabulas</span> conscripsit, non probaret: ‘Quidam,’<a class="footnoteLink" href="#note_LCL212_410_2" id="target_note_LCL212_410_2"><sup>2</sup></a> inquit, ‘L. Veratius fuit egregie homo inprobus atque inmani vecordia. Is pro delectamento
habebat, os hominis liberi manus suae palma verberare. Eum servus sequebatur ferens
crumenam plenam assium; ut quemque depalmaverat,
numerari statim secundum <span class="italic">Duodecim Tabulas</span> quinque et viginti asses iubebat.’ Propterea,” inquit,





</p></section><notes><section class="footnotes"><ul><li class="note" id="note_LCL212_410_1"><a class="footnoteCrossrefLink" href="#target_note_LCL212_410_1" title="Click to highlight in text"><sup class="lineRef">1</sup>Labeo quoque, <span class="italic">Huschke</span>; cum Labeo q., δNO; cum (tum, Π) quoque Labeo, ΠX.</a></li><script type="text/javascript">document.getElementById('note_LCL212_410_1').style.display = "none";</script><li class="note" id="note_LCL212_410_2"><a class="footnoteCrossrefLink" href="#target_note_LCL212_410_2" title="Click to highlight in text"><sup class="lineRef">2</sup>quidam <span class="italic">added by Carrio; various other suggestions for partly filling the lacuna before</span> inquit <span class="italic">have been made.</span></a></li><script type="text/javascript">document.getElementById('note_LCL212_410_2').style.display = "none";</script></ul></section></notes></section>