<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

Alexandri regis laudibus scriberet: “Victi,” inquit, “hostis uxorem, facie incluta mulierem, vetuit in conspectum suum deduci, ut eam ne oculis quidem
<span class="br"></span><span class="lineNumber">3</span><span class="br"></span>suis contingeret.” Lepide igitur agitari potest, utrum videri continentiorem par sit, Publiumne Africanum superiorem, qui, Carthagine ampla civitate in Hispania expugnata, virginem tempestivam, forma egregia, nobilis viri Hispani filiam captam perductamque ad se patri inviolatam reddidit, an regem Alexandrum, qui Darii regis uxorem eandemque eiusdem sororem, proelio magno captam, quam esse audiebat exuperanti forma, videre noluit perducique ad sese prohibuit.</p>
<p><span class="br"></span><span class="lineNumber">4</span><span class="br"></span>Sed hanc utramque declamatiunculam super Alexandro et Scipione celebraverint, quibus abunde et
<span class="br"></span><span class="lineNumber">5</span><span class="br"></span>ingenii et otii et verborum est; nos satis habebimus, quod ex historia est, id dicere: Scipionem istum, verone an falso incertum, fama tamen, cum esset adulescens, haud sincera fuisse et propemodum constitisse, hosce versus a Cn. Naevio poeta in eum scriptos esse:</p>
<blockquote><p>
<span class="line indent1">Etiám qui res magnás manu<a class="footnoteLink" href="#note_LCL200_114_1" id="target_note_LCL200_114_1"><sup>1</sup></a> saepe géssit glorióse,</span><span class="linebreak"></span>
<span class="line indent1">Cuius facta viva núnc vigent, qui apud géntes</span><span class="linebreak"></span>
<span class="line indent2">solus praéstat,</span><span class="linebreak"></span>
<span class="line indent1">Eum súus pater cum pállio uno domum<a class="footnoteLink" href="#note_LCL200_114_2" id="target_note_LCL200_114_2"><sup>2</sup></a> ab amíca</span><span class="linebreak"></span>
<span class="line indent2">abduxit.</span><span class="linebreak"></span>
</p></blockquote>
<p><span class="br"></span><span class="lineNumber">6</span><span class="br"></span>His ego versibus credo adductum Valerium Antiatem adversus ceteros omnis scriptores de Scipionis





</p></section><notes><section class="footnotes"><ul><li class="note" id="note_LCL200_114_1"><a class="footnoteCrossrefLink" href="#target_note_LCL200_114_1" title="Click to highlight in text"><sup class="lineRef">1</sup>manu magnas, <span class="italic">Fleckeisen.</span></a></li><script type="text/javascript">document.getElementById('note_LCL200_114_1').style.display = "none";</script><li class="note" id="note_LCL200_114_2"><a class="footnoteCrossrefLink" href="#target_note_LCL200_114_2" title="Click to highlight in text"><sup class="lineRef">2</sup>domum <span class="italic">added by Bährens.</span></a></li><script type="text/javascript">document.getElementById('note_LCL200_114_2').style.display = "none";</script></ul></section></notes></section>