<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

attinet? Idne irascimini, si quis superbior est quam <span class="br"></span><span class="lineNumber">61</span><span class="br"></span>nos?” Nihil prorsus hac compellatione dici potest neque gravius neque munitius adversus homines superbissimos facta, qui superbiam in sese amarent, in aliis reprehenderent.</p>
<p><span class="br"></span><span class="lineNumber">52</span><span class="br"></span>Praeterea animadvertere est, in tota ista Catonis oratione omnia disciplinarum rhetoricarum arma atque subsidia mota esse; sed non proinde ut in decursibus ludicris aut simulacris proeliorum voluptariis
fieri videmus. Non enim, inquam, distincte nimis atque compte atque modulate res acta est, sed quasi in ancipiti certamine, cum sparsa acies est, multis locis Marte vario pugnatur, sic in ista tum causa Cato, cum superbia illa Rodiensium famosissima multorum odio atque invidia flagraret, omnibus promisce tuendi atque propugnandi modis usus est, et nunc ut optime meritos commendat, nunc tamquam si innocentes purgat, nunc<a class="footnoteLink" href="#note_LCL200_30_1" id="target_note_LCL200_30_1"><sup>1</sup></a> ne bona divitiaeque
eorum expetantur obiurgat, nunc<a class="footnoteLink" href="#note_LCL200_30_2" id="target_note_LCL200_30_2"><sup>2</sup></a> quasi sit erratum deprecatur, nunc ut necessarios reipublicae ostentat, nunc clementiae, nunc mansuetudinis maiorum, nunc utilitatis publicae commonefacit.
<span class="br"></span><span class="lineNumber">53</span><span class="br"></span>Eaque omnia distinctius numerosiusque fortassean dici potuerint, fortius atque vividius potuisse dici
<span class="br"></span><span class="lineNumber">54</span><span class="br"></span>non videntur. Inique igitur Tiro Tullius, quod ex omnibus facultatibus tam opulentae orationis, aptis inter sese et cohaerentibus, parvum quippiam nudumque
sumpsit, quod obtrectaret tamquam non


</p></section><notes><section class="footnotes"><ul><li class="note" id="note_LCL200_30_1"><a class="footnoteCrossrefLink" href="#target_note_LCL200_30_1" title="Click to highlight in text"><sup class="lineRef">1</sup>nunc, <span class="italic">added by Hertz</span>; neve, <span class="italic">Damsté</span>; purget, ne, <span class="italic">Mommsen</span>.</a></li><script type="text/javascript">document.getElementById('note_LCL200_30_1').style.display = "none";</script><li class="note" id="note_LCL200_30_2"><a class="footnoteCrossrefLink" href="#target_note_LCL200_30_2" title="Click to highlight in text"><sup class="lineRef">2</sup>nunc et, <span class="italic">MSS.</span>; et <span class="italic">omitted by Hertz.</span></a></li><script type="text/javascript">document.getElementById('note_LCL200_30_2').style.display = "none";</script></ul></section></notes></section>