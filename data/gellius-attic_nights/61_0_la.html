<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p class="noindent"><span class="br"></span><span class="lineNumber">20</span><span class="br"></span>neque minus insigniter veteres quoque nostri hoc genus
homines in verba proiectos “locutuleios” et
“blaterones” et “linguaces” dixerunt.</p>
<h3><span class="ac">XVI</span></h3>
<p>Quod verba istaec Quadrigari ex <span class="italic">Annali</span> tertio, “ibi mille hominum occiditur,” non licenter neque de poetarum figura, sed ratione certa et proba grammaticae disciplinae dicta sunt.</p>
<p><span class="br"></span><span class="lineNumber">1</span><span class="br"></span><span class="sc">Quadrigarius</span> in tertio <span class="italic">Annalium</span> ita scripsit: “Ibi occiditur mille hominum.” “Occiditur,” inquit, non
<span class="br"></span><span class="lineNumber">2</span><span class="br"></span>“occiduntur.” Item Lucilius in tertio <span class="italic">Satirarum:</span></p>
<blockquote><p><span class="line indent1">Ad portam mille a porta est, sex inde Salernum,</span><span class="linebreak"></span></p></blockquote>
<p class="noindent"><span class="br"></span><span class="lineNumber">3</span><span class="br"></span>mille, inquit, est, non “mille sunt.” Varro in XVII. <span class="italic">Humanarum</span>: “Ad Romuli initium plus mille
<span class="br"></span><span class="lineNumber">4</span><span class="br"></span>et centum annorum est.” M. Cato in primo <span class="italic">Originum</span>:
<span class="br"></span><span class="lineNumber">5</span><span class="br"></span>“Inde est ferme mille passum.” M. Cicero in sexta in Antonium: “Itane Ianus medius in L. Antonii clientela est? Quis umquam in illo Iano inventus est, qui L. Antonio mille nummum ferret expensum?”</p>
<p>

    In his atque in multis aliis “mille” numero singulari
<span class="br"></span><span class="lineNumber">6, 7</span><span class="br"></span>dictum est; neque hoc, ut quidam putant, vetustati concessum est aut per figurarum concinnitatem
admissum est, sed sic videtur ratio poscere.







</p></section><notes></notes></section>