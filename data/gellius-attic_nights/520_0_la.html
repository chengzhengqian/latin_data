<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">


    dicas mihi.” “Lege,” inquit, “tu mihi potius quae
<span class="br"></span><span class="lineNumber">4, 5</span><span class="br"></span>non intellegis, ut ea tibi ego enarrem.” “Quonam,” inquam, “pacto legere ego possum quae non adsequor? Indistincta namque et confusa fient quae legero, et tuam quoque impedient intentionem.”</p>
<p><span class="br"></span><span class="lineNumber">6</span><span class="br"></span>Tunc aliis etiam qui ibi aderant compluribus idem comprobantibus desiderantibusque, accipit a me librum veterem fidei spectatae, luculente scriptum.
<span class="br"></span><span class="lineNumber">7</span><span class="br"></span>Accipit autem inconstantissimo vultu et maestissimo.
<span class="br"></span><span class="lineNumber">8</span><span class="br"></span>Sed quid deinde dicam? Non audeo hercle postulare
<span class="br"></span><span class="lineNumber">9</span><span class="br"></span>ut id credatur mihi. Pueri in ludo rudes, si eum librum accepissent, non hi magis in legendo deridiculi fuissent, ita et sententias intercidebat et verba
<span class="br"></span><span class="lineNumber">10</span><span class="br"></span>corrupte pronuntiabat. Reddit igitur mihi librum, multis iam ridentibus, et “Vides,” inquit, “oculos meos aegros adsiduisque lucubrationibus prope iam perditos; vix ipsos litterarum apices potui conprehendere; cum valebo ab oculis, revise ad me et

    librum istum tibi totum legam.” “Recte,” inquam,
<span class="br"></span><span class="lineNumber">11, 12</span><span class="br"></span>“sit oculis, magister, tuis; sed, in quo illis nihil opus est, id, rogo te, dicas mihi: ‘caninum prandium’
<span class="br"></span><span class="lineNumber">13</span><span class="br"></span>in hoc loco quem legisti quid significat?” Atque ille egregius nebulo, quasi difficili quaestione proterritus, exurgit statim et abiens, “Non,” inquit, “parvam rem quaeris; talia ego gratis non doceo.”</p>
<p><span class="br"></span><span class="lineNumber">14</span><span class="br"></span>Eius autem loci, in quo id proverbium est, verba haec sunt: “Non vides apud Mnesitheum scribi tria genera esse vini, nigrum, album, medium, quod




</p></section><notes></notes></section>