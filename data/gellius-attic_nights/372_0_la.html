<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

Augusti in via Laurentina inque eo scriptum esse numerum puerperii eius, de quo diximus.</p>
<h3><span class="ac">III</span></h3>
<p>Locorum quorundam inlustrium conlatio contentioque facta ex orationibus C. Gracchi et M. Ciceronis et M. Catonis.</p>
<p><span class="br"></span><span class="lineNumber">1</span><span class="br"></span><span class="sc">Fortis</span> ac vehemens orator existimatur esse C. Gracchus. Nemo id negat. Sed quod nonnullis videtur severior, acrior ampliorque esse M. Tullio,
<span class="br"></span><span class="lineNumber">2</span><span class="br"></span>ferri id qui potest? Legebamus adeo nuper orationem Gracchi <span class="italic">De Legibus Promulgatis</span>, in qua M. Marium et quosdam ex municipiis Italicis honestos viros virgis per iniuriam caesos a magistratibus populi Romani quanta maxima invidia potest conqueritur.</p>
<p><span class="br"></span><span class="lineNumber">3</span><span class="br"></span>Verba haec sunt quae super ea re fecit: â€œNuper Teanum Sidicinum consul venit. Uxor eius dixit se in balneis virilibus lavari velle. Quaestori Sidicino M. Mario datum est negotium, uti balneis exigerentur qui lavabantur. Uxor renuntiat viro parum cito sibi balneas traditas esse et parum lautas fuisse. Idcirco palus destitutus est in foro eoque adductus suae civitatis nobilissimus homo M. Marius. Vestimenta detracta sunt, virgis caesus est. Caleni, ubi id audierunt, edixerunt ne quis in balneis lavisse vellet, cum magistratus Romanus ibi esset. Ferentini ob


</p></section><notes></notes></section>