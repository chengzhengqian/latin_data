<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

autem, quae existere solent, negotiorum ambagibus et in ancipiti rationum diversarum circumstantia nihil quicquam nos huiuscemodi libri iuverunt.
<span class="br"></span><span class="lineNumber">3</span><span class="br"></span>Nam. etsi consilia iudicibus ex praesentium causarum statu capienda sunt, generalia tamen quaedam praemonita et praecepta sunt, quibus ante causam praemuniri iudex praepararique ad incertos casus futurarum difficultatum debeat, sicut illa mihi tunc accidit inexplicabilis reperiendae sententiae ambiguitas.</p>
<p><span class="br"></span><span class="lineNumber">4</span><span class="br"></span>Petebatur apud me pecunia, quae dicebatur data numerataque, sed qui petebat neque tabulis neque testibus id factum docebat et argumentis admodum
<span class="br"></span><span class="lineNumber">5</span><span class="br"></span>exilibus nitebatur. Sed eum constabat virum esse firme bonum notaeque et expertae fidei et vitae inculpatissimae, multaque et inlustria exempla probitatis
<span class="br"></span><span class="lineNumber">6</span><span class="br"></span>sinceritatisque eius expromebantur; illum autem unde petebatur hominem esse non bonae rei vitaque turpi et sordida convictumque volgo in mendaciis plenumque esse perfidiarum et fraudum ostendebatur.
<span class="br"></span><span class="lineNumber">7</span><span class="br"></span>Is tamen cum suis multis patronis clamitabat probari apud me debere pecuniam datam consuetis modis, “expensi latione,” “mensae rationibus,” “chirographi exhibitione,” “tabularum obsignatione,” “testium
<span class="br"></span><span class="lineNumber">8</span><span class="br"></span>intercessione,” ex quibus omnibus si nulla re probaretur, dimitti iam se sane<a class="footnoteLink" href="#note_LCL212_22_1" id="target_note_LCL212_22_1"><sup>1</sup></a> oportere et adversarium de calumnia damnari, quod de utriusque autem vita atque factis diceretur, frustra id fieri atque dici; rem enim de petenda pecunia apud iudicem privatum agi, non apud censores de moribus.</p>
</section><notes><section class="footnotes"><ul><li class="note" id="note_LCL212_22_1"><a class="footnoteCrossrefLink" href="#target_note_LCL212_22_1" title="Click to highlight in text"><sup class="lineRef">1</sup>se sane, <span class="italic">Lion</span>; se, δ; sane, γ.</a></li><script type="text/javascript">document.getElementById('note_LCL212_22_1').style.display = "none";</script></ul></section></notes></section>