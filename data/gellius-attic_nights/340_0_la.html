<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>Tum Iulianus, comprobato genere quaestionis,
“Quod de sagitta,” inquit, “et lapide dixit, hoc
<span class="br"></span><span class="lineNumber">4</span><span class="br"></span>de omni fere missili telo dici potest. Facilior autem iactus est, sicuti dixisti, si desuper iacias,
<span class="br"></span><span class="lineNumber">5</span><span class="br"></span>si quid iacere tantum velis, non ferire. Sed cum modus et impetus iactus temperandus derigendusque
est, tum, si in prona iacias, moderatio atque ratio mittentisque praecipitantia qualicumque ipsa
<span class="br"></span><span class="lineNumber">6</span><span class="br"></span>et pondere cadentis teli corrumpitur. At si in editiora mittas et ad percutiendum superne aliquid manum et oculos conlinies, quo motus a te datus
<span class="br"></span><span class="lineNumber">7</span><span class="br"></span>tulerit, eo telum ibit quod ieceris.” Ad hanc ferme sententiam Iulianus super istis Q. Claudii verbis nobiscum sermocinatus est.</p>
<p><span class="br"></span><span class="lineNumber">8</span><span class="br"></span>Quod ait idem Q. Claudius: “a pinnis hostis defendebant facillime,” animadvertendum est usum esse eum verbo “defendebant,” non ex vulgari consuetudine, sed admodum proprie et Latine.
<span class="br"></span><span class="lineNumber">9</span><span class="br"></span>Nam “defendere” et “offendere” inter sese adversa
sunt, quorum alterum significat ἐμποδὼν ἔχειν, id est incurrere in aliquid et incidere, alterum ἐκποδὼν ποιεῖν, idest avertere atque depellere, quod hoc in loco Claudio dicitur.</p>
<h3><span class="ac">II</span></h3>
<p>Qualibus verbis notarit Herodes Atticus falso quempiam cultu amictuque nomen habitumque philosophi ementientem.</p>
<p><span class="br"></span><span class="lineNumber">1</span><span class="br"></span><span class="sc">Ad</span> Herodem Atticum, consularem virum ingenioque
amoeno et Graeca facundia celebrem,
</p></section><notes></notes></section>