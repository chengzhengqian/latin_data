<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="br"></span><span class="lineNumber">5</span><span class="br"></span>illius infusi desuper spiritus vis manet. Austri vero et Africi, ad meridianum orbis circulum et ad partem axis infimam depressi, inferiores et humiles, per suprema aequoris euntes protrudunt magis fluctus quam eruunt, et idcirco non desuper laesae, sed propulsae in adversum aquae, etiam desistente flatu, retinent aliquantisper de pristino pulsu impetum.
<span class="br"></span><span class="lineNumber">6</span><span class="br"></span>Id autem ipsum quod dicimus ex illis quoque Homericis versibus, si quis non incuriose legat,
<span class="br"></span><span class="lineNumber">7</span><span class="br"></span>adminiculari potest. Nam de austri flatibus ita scripsit:</p>
<blockquote><p><span class="line indent2">Ἔωθα νότος μέγα κῦμα σκαιὸν ῥίον ὠθεῖ,</span><span class="linebreak"></span></p></blockquote>
<p class="noindent"><span class="br"></span><span class="lineNumber">8</span><span class="br"></span>contra autem de borea, quem “aquilonem” nos appellamus, alio dicit modo:</p>
<blockquote><p><span class="line indent2">Καὶ βορέης αἰθρηγενέτης μέγα κῦμα κυλίνδων.</span><span class="linebreak"></span></p></blockquote>
<p class="noindent"><span class="br"></span><span class="lineNumber">9</span><span class="br"></span>Ab aquilonibus enim, qui alti supernique sunt, fluctus excitatos quasi per prona volvi dicit, ab austris autem, his qui humiliores sunt, maiore vi<a class="footnoteLink" href="#note_LCL195_230_1" id="target_note_LCL195_230_1"><sup>1</sup></a>
<span class="br"></span><span class="lineNumber">10</span><span class="br"></span>quadam propelli sursum<a class="footnoteLink" href="#note_LCL195_230_2" id="target_note_LCL195_230_2"><sup>2</sup></a> atque subici. Id enim significat verbum ὠθεῖ, sicut alio in loco:</p>
<blockquote><p><span class="line indent3">Λᾶav ἄνω ὤθεσκε ποτὶ λόφον.</span><span class="linebreak"></span></p></blockquote>
<p><span class="br"></span><span class="lineNumber">11</span><span class="br"></span>Id quoque a peritissimis rerum philosophis observatum est, austris spirantibus mare fieri glaucum et caeruleum, aquilonibus obscurius atriusque. Cuius rei causam, cum Aristotelis libros <span class="italic">Problematorum</span> praecerperemus, notavi.</p>
</section><notes><section class="footnotes"><ul><li class="note" id="note_LCL195_230_1"><a class="footnoteCrossrefLink" href="#target_note_LCL195_230_1" title="Click to highlight in text"><sup class="lineRef">1</sup>vi, ϛ; ut, ω.</a></li><script type="text/javascript">document.getElementById('note_LCL195_230_1').style.display = "none";</script><li class="note" id="note_LCL195_230_2"><a class="footnoteCrossrefLink" href="#target_note_LCL195_230_2" title="Click to highlight in text"><sup class="lineRef">2</sup>sursum, σ; rursum, ω.</a></li><script type="text/javascript">document.getElementById('note_LCL195_230_2').style.display = "none";</script></ul></section></notes></section>