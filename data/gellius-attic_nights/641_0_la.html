<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

“Arboreta” ignobilius verbum, “arbusta” celebratius.</p>
<p><span class="br"></span><span class="lineNumber">26</span><span class="br"></span>“Putabant,” inquit, “eos qui foris atque qui in arce erant inter se commutationes et consilia facere.” “Commutationes,” id est conlationes communicationesque, non usitate dixit, set non hercle inscite nec ineleganter.</p>
<p><span class="br"></span><span class="lineNumber">27</span><span class="br"></span>Haec ego pauca interim super eo libro, quorum memoria post lectionem subpetierat, mihi notavi.</p>
<h3><span class="ac">III</span></h3>
<h3>Verba M. Varronis ex libro quinto et vicesimo <span class="italic">Humanarum</span>, quibus contra opinionem volgariam interpretatus est Homeri versum.</h3>
<p><span class="br"></span><span class="lineNumber">1</span><span class="br"></span><span class="sc">In</span> sermonibus forte quos de temporibus rerum ad usus hominum repertarum agitabamus, adulescens quispiam non indoctus sparti quoque usum in terra Graecia diu incognitum fuisse dixit multisque post Ilium captum tempestatibus ex terra Hispania ad-
<span class="br"></span><span class="lineNumber">2</span><span class="br"></span>vectum. Riserunt hoc ad inludendum ex his, qui ibi aderant, unus atque alter, male homines litterati, quod genus ἀγοραίους Graeci appellant, atque eum qui id dixerat librum legisse Homeri aiebant, cui versus hic forte deesset:</p>
<blockquote><p><span class="line indent1">Καὶ δὴ δοῦρα σέσηπε νεῶν καὶ σπάρτα λέλυνται.</span><span class="linebreak"></span></p></blockquote>
<p><span class="br"></span><span class="lineNumber">3</span><span class="br"></span>Tum ille prorsum inritatus: “Non,” inquit, “meo libro versus iste,<a class="footnoteLink" href="#note_LCL212_210_1" id="target_note_LCL212_210_1"><sup>1</sup></a> sed vobis plane magister defuit, si creditis in eo versu σπάρτα id significare quod nos




</p></section><notes><section class="footnotes"><ul><li class="note" id="note_LCL212_210_1"><a class="footnoteCrossrefLink" href="#target_note_LCL212_210_1" title="Click to highlight in text"><sup class="lineRef">1</sup>iste, <span class="italic">Lion;</span> ipse, Qπ; se, Z; sed, nox; ipse, sed, <span class="italic">Longolius.</span></a></li><script type="text/javascript">document.getElementById('note_LCL212_210_1').style.display = "none";</script></ul></section></notes></section>