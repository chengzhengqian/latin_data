<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

antiquissimos viros neque per Castorem neque per Pollucem deiurare solitos, sed id iusiurandum fuisse tantum feminarum, ex initiis Eleusinis acceptum;
<span class="br"></span><span class="lineNumber">6</span><span class="br"></span>paulatim tamen inscitia antiquitatis viros dicere
“edepol” coepisse factumque esse ita dicendi morem, sed “me castor” a viro dici in nullo vetere scripto inveniri.</p>
<h3><span class="ac">VII</span></h3>
<p>Verbis antiquissimis relictisque iam et desitis minime utendum.</p>
<p><span class="br"></span><span class="lineNumber">1</span><span class="br"></span><span class="sc">Verbis</span> uti aut nimis obsoletis exculcatisque aut insolentibus novitatisque durae et inlepidae, par esse delictum videtur. Sed molestius equidem culpatiusque
esse arbitror verba nova, incognita, inaudita
<span class="br"></span><span class="lineNumber">2</span><span class="br"></span>dicere quam involgata et sordentia. Nova autem videri dico etiam ea quae sunt inusitata et desita,
<span class="br"></span><span class="lineNumber">3</span><span class="br"></span>etsi sunt vetusta. Est adeo id vitium plerumque serae eruditionis, quam Graeci ὀψιμαθίαν appellant, ut quod numquam<a class="footnoteLink" href="#note_LCL200_314_1" id="target_note_LCL200_314_1"><sup>1</sup></a> didiceris, diu ignoraveris, cum id scire aliquando coeperis, magni facias quo in loco cumque et quacumque in re dicere. Veluti Romae, nobis praesentibus, vetus celebratusque homo in causis, sed repentina et quasi tumultuaria doctrina praeditus, cum apud praefectum urbi verba faceret et dicere vellet inopi quendam miseroque victu vivere et furfureum panem esitare, vinumque eructum



</p></section><notes><section class="footnotes"><ul><li class="note" id="note_LCL200_314_1"><a class="footnoteCrossrefLink" href="#target_note_LCL200_314_1" title="Click to highlight in text"><sup class="lineRef">1</sup>antequam, <span class="italic">Casaubon.</span></a></li><script type="text/javascript">document.getElementById('note_LCL200_314_1').style.display = "none";</script></ul></section></notes></section>