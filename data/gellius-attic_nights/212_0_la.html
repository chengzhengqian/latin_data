<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="br"></span><span class="lineNumber">4</span><span class="br"></span>tacitus et paeniteat et gaudeat et admiretur, varios adeo vultus disparilesque sensus gerat, proinde ut eum conscientiamque eius adfecerit utrarumque animi partium, aut sincerarum aut aegrarum, philosophi
pertractatio.”</p>
<p><span class="br"></span><span class="lineNumber">5</span><span class="br"></span>Praeterea dicebat magnam laudem non abesse ab admiratione, admirationem autem quae maxima est
<span class="br"></span><span class="lineNumber">6</span><span class="br"></span>non verba parere, sed silentium. “Idcirco,” inquit,
“poetarum sapientissimus auditores illos Ulixi, labores suos inlustrissime narrantis, ubi loquendi finis factus, non exultare nec strepere nec vociferari facit, sed consiluisse universos dicit, quasi attonitcs et obstupidos, delenimentis aurium ad origines usque vocis permanantibus:</p>
<blockquote><p>
<span class="line indent2">Ὣς φάτο· τοὶ δ᾿ ἄρα πάντες ἀκὴν ἐγένοντο σιωπῇ,</span><span class="linebreak"></span>
<span class="line indent2">Κηληθμῷ δ᾿ ἔσχοντο κατὰ μέγαρα σκιόεντα.</span><span class="linebreak"></span>
</p></blockquote>
<h3><span class="ac">II</span></h3>
<p>Super equo Alexandri regis, qui Bucephalas appellatus est.</p>
<p>
<span class="sc">Equus</span> Alexandri regis et capite et nomine “Bucephalas” 
<span class="br"></span><span class="lineNumber">1, 2</span><span class="br"></span>fuit. Emptum Chares scripsit talentis tredecim et regi Philippo donatum; hoc autem aeris
<span class="br"></span><span class="lineNumber">3</span><span class="br"></span>nostri summa est sestertia trecenta duodecim. Super hoc equo dignum memoria visum, quod, ubi ornatus erat armatusque ad proelium, haud umquam inscendi
<span class="br"></span><span class="lineNumber">4</span><span class="br"></span>sese ab alio nisi ab rege passus sit. Id etiam de isto equo memoratum est, quod, cum insidens in eo Alexander bello Indico et facinora faciens fortia, in


</p></section><notes></notes></section>