<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p><span class="br"></span><span class="lineNumber">25</span><span class="br"></span>In oratione etiam, quam <span class="italic">Pro P. Sestio</span> scripsit, “intra montem Taurum” sic dicit, ut non significet “in monte Tauro,” sed “usque ad montem cum ipso
<span class="br"></span><span class="lineNumber">26</span><span class="br"></span>monte.” Verba sunt haec ipsius M. Tullii ex ea qua dixi oratione: “Antiochum Magnum illum maiores nostri magna belli contentione terra marique supera-tum intra montem Taurum regnare iusserunt; Asiam, qua illum multarunt, Attalo, ut is in ea regnaret,
<span class="br"></span><span class="lineNumber">27</span><span class="br"></span>condonarunt.” “Intra montem,” inquit, “Taurum regnare iusserunt,” quod non proinde est, ut “intra cubiculum” dicimus, nisi videri potest id esse “intra montem” quod est intra regiones quae Tauri
<span class="br"></span><span class="lineNumber">28</span><span class="br"></span>montis obiectu separantur. Nam sicuti qui “intra cubiculum” est, is non in cubiculi parietibus, sed intra parietes est quibus cubiculum includitur, qui tamen ipsi quoque parietes in cubiculo sunt, ita, qui regnat “intra montem Taurum,” non solum in monte Tauro regnat, sed in his etiam regionibus quae Tauro monte clauduntur.</p>
<p><span class="br"></span><span class="lineNumber">29</span><span class="br"></span>Num igitur secundum istam verborum M. Tullii similitudinem, qui iubetur “intra Kalendas” pro-nuntiare, is et ante Kalendas et ipsis Kalendis iure pronuntiare potest? Neque id fit quasi privilegio quodam inscitae consuetudinis, sed certa rationis observatione, quoniam omne tempus, quod Kalendarum die includitur, “intra Kalendas” esse recte dicitur.</p>
</section><notes></notes></section>