<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

quam videbat perhibito, stabilisset, egressique inde ad vehicula et ad comites rediremus: “Vidistis,” 
inquit Taurus, “non sane iucundum spectaculum, sed cognitu tamen utile, congredientes conpugnantesque philosophum et dolorem. Faciebat vis illa et natura morbi, quod erat suum, distractionem cruciatumque membrorum, faciebat contra ratio et natura animi, quod erat aeque suum: perpetiebatur et cohibebat coercebatque infra sese violentias effrenati doloris. Nullos eiulatus, nullas conplorationes, ne ullas quidem voces indecoras edebat, signa tamen quaedam, sicut vidistis, existebant virtutis et corporis, de possessione hominis pugnantium.”</p>
<p><span class="br"></span><span class="lineNumber">4</span><span class="br"></span>Tum e sectatoribus Tauri iuvenis, in disciplinis philosophiae non ignavus, “Si tanta,” inquit, “doloris acerbitas est, ut contra voluntatem contraque iudicium animi nitatur invitumque hominem cogat ad gemendum confitendumque de malo morbi saevientis, cur dolor aut Stoicos indifferens esse dicitur, non malum? Cur deinde aut Stoicus homo cogi aliquid potest aut dolor cogere, cum et dolorem Stoici nihil cogere et sapientem nihil cogi posse dicant?”</p>
<p><span class="br"></span><span class="lineNumber">5</span><span class="br"></span>Ad ea Taurus vultu iam propemodum laetiore, delectatus enim videbatur inlecebra quaestionis, “Si iam amicus,” inquit, “hic noster melius valeret, gemitus eiusmodi necessarios a calumnia defendisset et hanc, opinor, tibi quaestionem dissolvisset, me autem scis cum Stoicis non bene convenire, vel cum Stoa<a class="footnoteLink" href="#note_LCL200_374_1" id="target_note_LCL200_374_1"><sup>1</sup></a> potius; est enim pleraque et sibi et nobis incongruens,
.
</p></section><notes><section class="footnotes"><ul><li class="note" id="note_LCL200_374_1"><a class="footnoteCrossrefLink" href="#target_note_LCL200_374_1" title="Click to highlight in text"><sup class="lineRef">1</sup>Stoa, <span class="italic">Thysius;</span> Stoica, <span class="italic">MSS.;</span> Stoa potius portica <span class="italic">or</span> secta, <span class="italic">suggested by Hosius (but cf. Porph. on Hor. Epist</span>. i. 1. 16–17)</a></li><script type="text/javascript">document.getElementById('note_LCL200_374_1').style.display = "none";</script></ul></section></notes></section>