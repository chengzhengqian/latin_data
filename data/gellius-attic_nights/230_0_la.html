<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>consentiebatur.<a class="footnoteLink" href="#note_LCL195_418_1" id="target_note_LCL195_418_1"><sup>1</sup></a> Conveniebat autem facile constabatque,
ex moribus populi Romani primum iuxta parentes locum tenere pupillos debere, fidei tutelaeque nostrae creditos; secundum eos proximum locum clientes habere, qui sese itidem in fidem patrociniumque
nostrum dediderunt; tum in tertio loco esse hospites; postea esse cognatos adfinesque.</p>
<p><span class="br"></span><span class="lineNumber">3</span><span class="br"></span>Huius moris observationisque multa sunt testimonia atque documenta in antiquitatibus perscripta, ex quibus unum hoc interim de clientibus cognatisque,
<span class="br"></span><span class="lineNumber">4</span><span class="br"></span>quod prae manibus est, ponemus. M. Cato in oratione, quam dixit apud censores <span class="italic">In Lentulum,</span> ita scripsit: “Quod maiores sanctius habuere, defendi pupillos quam clientem non fallere. Adversus cognatos pro cliente testatur, testimonium adversus clientem nemo dicit. Patrem primum, postea patronum
proximum nomen habuere.”</p>
<p><span class="br"></span><span class="lineNumber">5</span><span class="br"></span>Masurius autem Sabinus in libro <span class="italic">Iuris Civilis</span> tertio antiquiorem locum hospiti tribuit quam clienti. Verba ex eo libro haec sunt: “In officiis apud maiores ita observatum est, primum tutelae, deinde hospiti, deinde clienti, tum cognato, postea adfini. Aequa<a class="footnoteLink" href="#note_LCL195_418_2" id="target_note_LCL195_418_2"><sup>2</sup></a> causa feminae viris potiores habitae pupillarisque
tutela muliebri praelata. Etiam adversus quem adfuissent, eius filiis tutores relicti, in eadem causa pupillo aderant.”</p>
<p><span class="br"></span><span class="lineNumber">6</span><span class="br"></span>Firmum atque clarum isti rei testimonium perhibet





</p></section><notes><section class="footnotes"><ul><li class="note" id="note_LCL195_418_1"><a class="footnoteCrossrefLink" href="#target_note_LCL195_418_1" title="Click to highlight in text"><sup class="lineRef">1</sup>consentiebatur, <span class="italic">Hosius, comparing</span> iii. 11. 1, <span class="italic">etc.;</span> constituebat (confatuebat, R), ω.</a></li><script type="text/javascript">document.getElementById('note_LCL195_418_1').style.display = "none";</script><li class="note" id="note_LCL195_418_2"><a class="footnoteCrossrefLink" href="#target_note_LCL195_418_2" title="Click to highlight in text"><sup class="lineRef">2</sup>aequa, <span class="italic">Boot;</span> de qua, ω.</a></li><script type="text/javascript">document.getElementById('note_LCL195_418_2').style.display = "none";</script></ul></section></notes></section>