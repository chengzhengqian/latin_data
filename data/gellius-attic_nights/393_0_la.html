<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
auctoritateque antiqua praeditum, luminibus oculorum sua sponte se privasse, quia existimaret cogitationes commentationesque animi sui in contemplandis
naturae rationibus vegetiores et exactiores fore, si eas videndi inlecebris et oculorum impedimentis
<span class="br"></span><span class="lineNumber">2</span><span class="br"></span>liberasset. Id factum eius modumque ipsum quo caecitatem facile sollertia subtilissima conscivit, Laberius poeta in mimo quem scripsit <span class="italic">Restionem</span>, versibus quidem satis munde atque graphice factis descripsit, sed causam voluntariae caecitatis finxit aliam vertitque in eam rem quam tum agebat, non
<span class="br"></span><span class="lineNumber">3</span><span class="br"></span>inconcinniter. Est enim persona, quae hoc aput Laberium dicit, divitis avari et parci, sumptum plurimum asotiamque adulescentis vivide plorantis.<a class="footnoteLink" href="#note_LCL200_260_1" id="target_note_LCL200_260_1"><sup>1</sup></a>
<span class="br"></span><span class="lineNumber">4</span><span class="br"></span>Versus Laberiani sunt:</p>
<blockquote><p><span class="line indent1">Demócritus Abderítes physicus phílosophus</span><span class="linebreak"></span>
<span class="line indent1">Clipeúm constituit cóntra exortum Hyperíonis,</span><span class="linebreak"></span>
<span class="line indent1">Oculós effodere ut pósset splendore aéreo.</span><span class="linebreak"></span>
<span class="line indent1">Ita rádiis solis áciem effodit lúminis,</span><span class="linebreak"></span>
<span class="line indent1">Malís bene esse né videret cívibus.</span><span class="linebreak"></span>
<span class="line indent1">Sic égo fulgentis spléndorem pecúniae</span><span class="linebreak"></span>
<span class="line indent1">Volo élucificare éxitum aetatí meae,</span><span class="linebreak"></span>
<span class="line indent1">Ne in ré bona esse vídeam nequam fílium.</span><span class="linebreak"></span></p></blockquote>
<h3><span class="ac">XVIII</span></h3>
<p>Historia de Artemisia; deque eo certamine quod aput Mausoli
sepulcrum a scriptoribus inclutis decerlatum est.</p>
<p><span class="br"></span><span class="lineNumber">1</span><span class="br"></span><span class="sc">Artemisia</span> Mausolum virum amasse fertur supra omnis amorum fabulas ultraque affectionis humanae

</p></section><notes><section class="footnotes"><ul><li class="note" id="note_LCL200_260_1"><a class="footnoteCrossrefLink" href="#target_note_LCL200_260_1" title="Click to highlight in text"><sup class="lineRef">1</sup>vivide plorantis, <span class="italic">Bothe</span>; viri deplorantis, ω.</a></li><script type="text/javascript">document.getElementById('note_LCL200_260_1').style.display = "none";</script></ul></section></notes></section>