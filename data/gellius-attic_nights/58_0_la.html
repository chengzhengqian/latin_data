<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p><span class="br"></span><span class="lineNumber">4</span><span class="br"></span>Homerica, de quibus supra dixi, haec sunt:</p>
<blockquote><p><span class="line indent2">Ἀλλ᾿ ὅτε δὴ ὄπα τε μεγάλην ἐκ στήθεος εἵη,</span><span class="linebreak"></span></p></blockquote>
<p class="noindent">et:</p>
<blockquote><p><span class="line indent4">Ποῖόν σε ἔπος φύγεν ἕρκος ὀδόντων.</span><span class="linebreak"></span></p></blockquote>
<p class="noindent"><span class="br"></span><span class="lineNumber">5</span><span class="br"></span>M. Tullii quoque verba posui, quibus stultam et inanem
dicendi copiam graviter et vere detestatus est:
<span class="br"></span><span class="lineNumber">6</span><span class="br"></span>“Dummodo,” inquit, “hoc constet, neque infantiam eius, qui rem norit, sed eam explicare dicendo non queat, neque inscientiam illius, cui res non subpetat, verba non desint, esse laudandam; quorum si alterum sit optandum, malim equidem indisertam prudentiam
<span class="br"></span><span class="lineNumber">7</span><span class="br"></span>quam stultam loquacitatem.”<a class="footnoteLink" href="#note_LCL195_74_1" id="target_note_LCL195_74_1"><sup>1</sup></a> Item in libro <span class="italic">De Oratore</span> primo verba haec posuit: “Quid enim est tam furiosum quam verborum vel optimorum atque ornatissimorum sonitus inanis, nulla subiecta sententia
<span class="br"></span><span class="lineNumber">8</span><span class="br"></span>nec scientia?” Cumprimis autem M. Cato
<span class="br"></span><span class="lineNumber">9</span><span class="br"></span>atrocissimus huiusce vitii insectator est. Namque in oratione, quae inscripta est <span class="italic">Si se Caelius tribunus plebis appellasset,</span> “Numquam,” inquit, “tacet, quem morbus tenet loquendi tamquam veternosum bibendi atque dormiendi. Quod si non conveniatis, cum convocari iubet, ita cupidus orationis conducat, qui auscultet. Itaque auditis, non auscultatis, tamquam pharmacopolam. Nam eius verba audiuntur, verum







</p></section><notes><section class="footnotes"><ul><li class="note" id="note_LCL195_74_1"><a class="footnoteCrossrefLink" href="#target_note_LCL195_74_1" title="Click to highlight in text"><sup class="lineRef">1</sup>stultitiam loquacem, <span class="italic">Cic.</span></a></li><script type="text/javascript">document.getElementById('note_LCL195_74_1').style.display = "none";</script></ul></section></notes></section>