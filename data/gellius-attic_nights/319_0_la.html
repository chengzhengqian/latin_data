<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="italic">Tabulis</span> scriptum: “Inprobus intestabilisque esto.” 
<span class="br"></span><span class="lineNumber">4</span><span class="br"></span>Praeterea si quadraginta annos nata sacerdotio abire ac nubere voluisset, ius ei potestasque exaugurandi atque nubendi facta est munificentiae et beneficii gratia, quod campum Tiberinum sive Martium populo condonasset.</p>
<p>

    Sed Acca Larentia corpus in vulgus dabat pecuniamque
<span class="br"></span><span class="lineNumber">5, 6</span><span class="br"></span>emeruerat ex eo quaestu uberem. Ea testamento, ut in Antiatis <span class="italic">Historia</span> scriptum est, Romulum regem, ut quidam autem alii tradiderunt,
<span class="br"></span><span class="lineNumber">7</span><span class="br"></span>populum Romanum bonis suis heredem fecit. Ob id meritum a flamine Quirinali sacrificium ei publice fit
<span class="br"></span><span class="lineNumber">8</span><span class="br"></span>et dies e nomine eius in fastos additus. Sed Sabinus Masurius in primo <span class="italic">Memorialium,</span> secutus quosdam historiae scriptores, Accam Larentiam Romuli nutricem
fuisse dicit. “Ea,” inquit, “mulier ex duodecim filiis maribus unum morte amisit. In illius locum Romulus Accae sese filium dedit seque et ceteros eius filios ‘fratres Arvales’ appellavit. Ex eo tempore collegium mansit fratrum Arvalium numero duodecim, cuius sacerdotii insigne est spicea corona et albae infulae.”</p>
<h3><span class="ac">VIII</span></h3>
<p>Notata quaedam de rege Alexandro et de P. Scipione memoratu digna.</p>
<p>

    Ἀπίων, Graecus homo, qui Πλειστονείκης appellatus
<span class="br"></span><span class="lineNumber">1, 2</span><span class="br"></span>est, facili atque alacri facundia fuit. Is cum de



</p></section><notes></notes></section>