<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

litterae, ut verbo non perscripto res quidem demonstraretur, sed dictio tamen ambigua verbi lateret.”</p>
<p>

    Id autem, quod et Varro et Tiro dixerunt, in
<span class="br"></span><span class="lineNumber">8, 9</span><span class="br"></span>eodem nunc theatro non est ita scriptum. Nam cum multis annis postea scaena, quae prociderat, refecta esset, numerus tertii consulatus non uti initio primoribus litteris, sed tribus tantum liniolis incisis significatus est.</p>
<p><span class="br"></span><span class="lineNumber">10</span><span class="br"></span>In M. autem Catonis quarta <span class="italic">Origine</span> ita perscriptum est: “Carthaginienses sextum de foedere decessere.” Id verbum significat quinquiens ante
<span class="br"></span><span class="lineNumber">11</span><span class="br"></span>eos fecisse contra foedus et tum sextum. Graeci quoque in significandis huiuscemodi rerum numeris τρίτον καὶ τέταρτον dicunt, quod congruit cum eo quod Latine dicitur: “tertium quartumque.”</p>
<h3><span class="ac">II</span></h3>
<p>Quid Aristoteles de numero puerperii memoriae mandaverit.</p>
<p><span class="br"></span><span class="lineNumber">1</span><span class="br"></span><span class="sc">Aristoteles</span> philosophus memoriae tradidit, mulierem in Aegypto uno partu quinque pueros enixam, eumque esse finem dixit multiiugae hominum partionis neque plures umquam simul genitos compertum,
<span class="br"></span><span class="lineNumber">2</span><span class="br"></span>hunc autem numerum ait esse rarissimum. Sed et divo Augusto imperante qui temporum eius historiam scripserunt ancillam Caesaris Augusti in agro Laurente peperisse quinque pueros dicunt eosque pauculos dies vixisse; matrem quoque eorum, non multo postquam peperit, mortuam monumentumque ei factum iussu




</p></section><notes></notes></section>