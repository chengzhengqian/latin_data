<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">III</span></h3>
<p>Quid Tiro Tullius, Ciceronis libertus, reprehenderit in M. Catonis oratione quam pro Rodiensibus in senatu dixit; et quid ad ea, quae reprehenderat, responderimus.</p>
<p><span class="br"></span><span class="lineNumber">1</span><span class="br"></span><span class="sc">Civitas</span> Rodiensis et insulae opportunitate et operum nobilitatibus et navigandi sollertia navalibusque
<span class="br"></span><span class="lineNumber">2</span><span class="br"></span>victoriis celebrata est. Ea civitas, cum amica atque socia populi Romani foret, Persa tamen, Philippi filio, Macedonum rege, cum quo bellum populo Romano fuit, amico usa est, conixique sunt Rodienses legationibus Romam saepe missis id
<span class="br"></span><span class="lineNumber">3</span><span class="br"></span>bellum inter eos componere. Sed, ubi ista pacificatio perpetrari nequivit, verba a plerisque Rodiensibus in contionibus eorum ad populum facta sunt, ut, si pax non fieret, Rodienses regem adversus populum
<span class="br"></span><span class="lineNumber">4</span><span class="br"></span>Romanum adiutarent. Sed nullum super ea re
<span class="br"></span><span class="lineNumber">5</span><span class="br"></span>publicum decretum factum est. At ubi Perses victus captusque est, Rodienses pertimuere ob ea quae conpluriens in coetibus populi acta dictaque erant, legatosque Romam miserunt, qui temeritatem quorundam popularium suorum deprecarentur et
<span class="br"></span><span class="lineNumber">6</span><span class="br"></span>fidem consiliumque publicum expurgarent. Legati postquam Romam venerunt et in senatum intromissi


</p></section><notes></notes></section>