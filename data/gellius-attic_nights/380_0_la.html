<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

appellant, maximum esse Nilum consentitur. Proxima magnitudine esse Histrum scripsit Sallustius. <span class="br"></span><span class="lineNumber">2</span><span class="br"></span>Varro autem cum de parte orbis quae Europa dicitur dissereret, in tribus primis eius terrae fluminibus Rodanum esse ponit, per quod videtur eum facere Histro aemulum. Histros enim quoque in Europa fluit.</p>
<h3><span class="ac">VIII</span></h3>
<p>Inter ignominias militares quibus milites exercebantur, fuisse sanguinis dimissionem; et quaenam esse videatur causa huiuscemodi castigationis.</p>
<p><span class="br"></span><span class="lineNumber">1</span><span class="br"></span><span class="sc">Fuit</span> haec quoque antiquitus militaris animadversio, iubere ignominiae causa militi venam solvi et
<span class="br"></span><span class="lineNumber">2</span><span class="br"></span>sanguinem dimitti. Cuius rei ratio in litteris veteribus, quas equidem invenire potui, non extat; sed opinor factum hoc primitus in militibus stupentis animi et a naturali habitu declinatis, ut non tam
<span class="br"></span><span class="lineNumber">3</span><span class="br"></span>poena quam medicina videretur. Postea tamen ob pleraque alia delicta idem factitatum esse credo per consuetudinem, quasi minus sani viderentur omnes qui delinquerent.</p>
<h3><span class="ac">IX</span></h3>
<p>Quibus modis quoque habitu acies Romana instrui solita sit, quaeque earum instructionum sint vocabula.</p>
<p><span class="br"></span><span class="lineNumber">1</span><span class="br"></span><span class="sc">Vocabula</span> sunt militaria, quibus instructa certo modo acies appellari solet: “frons,” “subsidia,” 




</p></section><notes></notes></section>