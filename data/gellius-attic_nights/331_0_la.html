<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent noindent">

nullae sunt imagines, quae me a vobis deprecentur.”</p>
<p><span class="br"></span><span class="lineNumber">8</span><span class="br"></span>Sed neque solus Catullus ita isto verbo usus est. Pleni sunt adeo libri similis in hoc verbo significationis, ex quibus unum et alterum, quae subpetierant,
<span class="br"></span><span class="lineNumber">9</span><span class="br"></span>apposui. Q. Ennius in <span class="italic">Erectheo</span> non longe secus dixit quam Cattullus:</p>
<blockquote><p>
<span class="line indent1">Qui núnc (inquit) aerumna meá libertatém paro,</span><span class="linebreak"></span>
<span class="line indent1">Quibus sérvitutem meá miseria déprecor;</span><span class="linebreak"></span>
</p></blockquote>
<p class="noindent">signat<a class="footnoteLink" href="#note_LCL200_136_1" id="target_note_LCL200_136_1"><sup>1</sup></a> “abigo” et “amolior,” vel prece adhibita
<span class="br"></span><span class="lineNumber">10</span><span class="br"></span>vel quo alio modo. Item Ennius in <span class="italic">Cresphonte:</span></p>
<blockquote><p>
<span class="line indent1">Ego cum meae vítae parcam, létum inimico</span><span class="linebreak"></span>
<span class="line indent2">déprecer.</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">11</span><span class="br"></span>Cicero in libro sexto <span class="italic">De Republica</span> ita scripsit: “Quod quidem eo fuit maius, quia, cum causa pari collegae essent, non modo invidia pari non erant, sed etiam Claudi invidiam Gracchi caritas deprecabatur”; hic quoque item non est “valde precabatur,” sed quasi propulsabat invidiam<a class="footnoteLink" href="#note_LCL200_136_2" id="target_note_LCL200_136_2"><sup>2</sup></a> et defensabat invidiam, quod Graeci propinqua significatione παραιτεῖσθαι dicunt.</p>
<p><span class="br"></span><span class="lineNumber">12</span><span class="br"></span>Item <span class="italic">Pro Aulo Caecina</span> consimiliter Cicero verbo isto utitur. “Quid,” inquit, “huic<a class="footnoteLink" href="#note_LCL200_136_3" id="target_note_LCL200_136_3"><sup>3</sup></a> homini facias? Nonne concedas interdum ut excusatione summae stultitiae summae improbitatis odium deprecetur?” 








</p></section><notes><section class="footnotes"><ul><li class="note" id="note_LCL200_136_1"><a class="footnoteCrossrefLink" href="#target_note_LCL200_136_1" title="Click to highlight in text"><sup class="lineRef">1</sup>&lt;in hoc versu “deprecor”&gt; signat, <span class="italic">Skutsch.</span></a></li><script type="text/javascript">document.getElementById('note_LCL200_136_1').style.display = "none";</script><li class="note" id="note_LCL200_136_2"><a class="footnoteCrossrefLink" href="#target_note_LCL200_136_2" title="Click to highlight in text"><sup class="lineRef">2</sup>invidiam <span class="italic">omitted by</span> ϛ.</a></li><script type="text/javascript">document.getElementById('note_LCL200_136_2').style.display = "none";</script><li class="note" id="note_LCL200_136_3"><a class="footnoteCrossrefLink" href="#target_note_LCL200_136_3" title="Click to highlight in text"><sup class="lineRef">3</sup>huic tu, <span class="italic">Cic.</span></a></li><script type="text/javascript">document.getElementById('note_LCL200_136_3').style.display = "none";</script></ul></section></notes></section>