<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p><span class="br"></span><span class="lineNumber">5</span><span class="br"></span>Q. Ennius in XVI. <span class="italic">Annali</span> “dies” scripsit pro “diei” in hoc versu:</p>
<blockquote><p><span class="line indent1">Postremae longinqua dies quod fecerit aetas.</span><span class="linebreak"></span></p></blockquote>
<p class="noindent"><span class="br"></span><span class="lineNumber">6</span><span class="br"></span>Ciceronem quoque adfirmat Caesellius in oratione, quam <span class="italic">Pro P. Sestio</span> fecit, “dies” scripsisse pro “diei,” quod ego inpensa opera conquisitis veteribus libris plusculis ita, ut Caesellius ait, scriptum
<span class="br"></span><span class="lineNumber">7</span><span class="br"></span>inveni. Verba sunt haec M. Tullii: “Equites vero daturos illius dies poenas”; quocirca factum hercle est, ut facile his credam, qui scripserunt, idiographum librum Vergilii se inspexisse, in quo ita scriptum est:</p>
<blockquote><p><span class="line indent2">Libra dies somnique pares ubi fecerit horas,</span><span class="linebreak"></span></p></blockquote>
<p class="noindent">id est “Libra diei somnique.”</p>
<p><span class="br"></span><span class="lineNumber">8</span><span class="br"></span>Sed sicut hoc in loco “dies” a Vergilio scriptum videtur, ita in illo versu non dubium est, quin “dii” scripserit pro “diei”:</p>
<blockquote><p><span class="line indent6">Munera laetitiamque dii,</span><span class="linebreak"></span></p></blockquote>
<p class="noindent">quod inperitiores “dei” legunt, ab insolentia
<span class="br"></span><span class="lineNumber">9</span><span class="br"></span>scilicet vocis istius abhorrentes. Sic autem “dies, dii” a veteribus declinatum est, ut “fames fami,” “pernicies pernicii” “progenies progenii,” “luxuries
<span class="br"></span><span class="lineNumber">10</span><span class="br"></span>luxurii,” “acies acii.” M. enim Cato in oratione, quam <span class="italic">De Bello Carthaginiensi</span> composuit, ita scripsit: “Pueri atque mulieres extrudebantur fami causa.”
<span class="br"></span><span class="lineNumber">11</span><span class="br"></span>Lucilius in XII.:</p>
<blockquote><p><span class="line indent4">Rugosum atque fami plenum.</span><span class="linebreak"></span></p></blockquote>
</section><notes></notes></section>