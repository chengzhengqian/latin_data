<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">XI</span></h3>
<h3>Quod Plutarchus in libris <span class="italic">Symposiacis</span> opinionem Platonis de habitu atque natura stomachi, fistulaeque eius quae τραχεῖα dicitur, adversum Erasistratum medicum tutatus est, auctoritate adhibita antiqui medici Hippocratis.</h3>
<p><span class="br"></span><span class="lineNumber">1</span><span class="br"></span><span class="sc">Et</span> Plutarchus et alii quidam docti viri reprehensum esse ab Erasistrato, nobili medico, Platonem scripsere, quod potum dixit defluere ad pulmonem eoque satis humectato demanare per eum, quia sit rimosior, et confluere inde in vesicam, errorisque istius fuisse Alcaeum ducem, qui in poematis suis scriberet:</p>
<blockquote><p><span class="line indent1">Τέγγε πνεύμονα οἴνῳ· τὸ γὰρ ἄστρον περιτέλλεται,</span><span class="linebreak"></span></p></blockquote>
<p class="noindent"><span class="br"></span><span class="lineNumber">2</span><span class="br"></span>ipsum autem Erasistratum dicere duas esse quasi canaliculas quasdam vel fistulas easque ab oris faucibus proficisci deorsum, per earumque alteram deduci delabique in stomachum esculenta omnia et posculenta<a class="footnoteLink" href="#note_LCL212_246_1" id="target_note_LCL212_246_1"><sup>1</sup></a> ex eoque ferri in ventriculum, quae Graece
appellatur ἡ κάτω κοιλία, atque ibi subigi digerique, ac deinde aridiora ex his recrementa in alvum convenire, quod Graece κόλον dicitur, humidiora per
<span class="br"></span><span class="lineNumber">3</span><span class="br"></span>renes in vesicam. Peralteram autem fistulam, quae Graece nominatur τραχεῖα ἀρτηρία, spiritum a summo ore in pulmonem atque inde rursum in os et in
<span class="br"></span><span class="lineNumber">4</span><span class="br"></span>nares commeare, perque eandem viam vocis quoque








</p></section><notes><section class="footnotes"><ul><li class="note" id="note_LCL212_246_1"><a class="footnoteCrossrefLink" href="#target_note_LCL212_246_1" title="Click to highlight in text"><sup class="lineRef">1</sup>posculenta, Z, <span class="italic">cf.</span> iv. 1. 17; poculenta (potulenta, NQ), ω.</a></li><script type="text/javascript">document.getElementById('note_LCL212_246_1').style.display = "none";</script></ul></section></notes></section>