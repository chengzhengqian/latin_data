<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">XIV</span></h3>
<p>“Saltem” particula quam vim habeat et quam originem.</p>
<p><span class="br"></span><span class="lineNumber">1</span><span class="br"></span>“<span class="sc">Saltem</span>” particula quam haberet principem significationem,
quaeque vocis istius origo esset, quaerebamus.
<span class="br"></span><span class="lineNumber">2</span><span class="br"></span>Ita enim primitus factam esse apparet, ut non videatur, sicuti quaedam subplementa orationis,
<span class="br"></span><span class="lineNumber">3</span><span class="br"></span>temere et incondite adsumpta. Atque erat qui diceret legisse se in <span class="italic">Grammaticis Commentariis</span> P. Nigidii, “saltem” ex eo dictum quod esset “si aliter,” idque ipsum dici solitum per defectionem, nam plenam esse sententiam, “si aliter non potest.” 
<span class="br"></span><span class="lineNumber">4</span><span class="br"></span>Sed id nos in isdem commentariis P. Nigidii, cum eos non, opinor, incuriose legissemus, nusquam invenimus.</p>
<p><span class="br"></span><span class="lineNumber">5</span><span class="br"></span>Videntur autem verba ista “si aliter non potest” a significatione quidem voculae huius de qua quaerimus non abhorrere. Set tot verba tamen in paucissimas litteras cludere, inprobae cuiusdam subtilitatis
<span class="br"></span><span class="lineNumber">6</span><span class="br"></span>est. Fuit etiam qui diceret, homo in libris atque in litteris adsiduus, “saltem” sibi dictum videri <span class="italic">u</span> littera media extrita; “salutem” enim ante dictum, quod nos “saltem” diceremus. “Nam cum alia quaedam petita et non impetrata sunt, tum solemus,” inquit, “quasi extremum aliquid petituri quod negari minime debeat, dicere ‘hoc saltem fieri aut dari oportere,’ tamquam salutem postremo petentes, quam impetrari
<span class="br"></span><span class="lineNumber">7</span><span class="br"></span>certe et obtineri sit aequissimum.” Sed hoc
</p></section><notes></notes></section>