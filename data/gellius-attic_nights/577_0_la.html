<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">IX</span></h3>
<h3>Quod Caecilius poeta “frontem” genere virili non poetice, sed cum probatione et cum analogia appellavit.</h3>
<p><span class="br"></span><span class="lineNumber">1</span><span class="br"></span><span class="sc">Vere</span> ac diserte Caecilius hoc in <span class="italic">Subditivo</span> scripsit:</p>
<blockquote><p><span class="line indent1">Nam hi súnt inimici péssumi, fronte hílaro, corde</span><span class="linebreak"></span>
<span class="line indent2">trísti,</span><span class="linebreak"></span>
<span class="line indent1">Quos néque ut adprendas néque uti dimittás scias.</span><span class="linebreak"></span></p></blockquote>
<p class="noindent"><span class="br"></span><span class="lineNumber">2</span><span class="br"></span>Hos ego versus, cum de quodam istiusmodi homine sermones essent, in circulo forte iuvenum eruditiorum
<span class="br"></span><span class="lineNumber">3</span><span class="br"></span>dixi. Tum de grammaticorum volgo quispiam nobiscum ibi adsistens non sane ignobilis, “Quanta,” inquit, “licentia audaciaque Caecilius hic fuit, cum ‘fronte hilaro,’ non ‘fronte hilara’ dixit et tam
<span class="br"></span><span class="lineNumber">4</span><span class="br"></span>inmanem soloecismum nihil veritus est!” “Immo,” inquam, “potius nos et quam audaces et quam licentes sumus, qui ‘frontem’ inprobe indocteque non virili genere dicimus, cum et ratio proportionis,<a class="footnoteLink" href="#note_LCL212_82_1" id="target_note_LCL212_82_1"><sup>1</sup></a> quae ‘analogia’ appellatur, et veterum auctoritates non ‘hanc,’ sed ‘hunc frontem’ debere dici suadeant.
<span class="br"></span><span class="lineNumber">5</span><span class="br"></span>Quippe M. Cato in primo <span class="italic">Originum</span> ita scripsit: ‘Postridie signis conlatis, aequo fronte, peditatu, equitibus 
atque alis cum hostium legionibus pugnavimus.’ ‘Recto’ quoque ‘fronte’ idem Cato in libro eodem dicit.”</p>
<p><span class="br"></span><span class="lineNumber">6</span><span class="br"></span>At ille semidoctus grammaticus: “Missas,” inquit, “auctoritates facias, quas quidem ut habeas posse fieri puto, sed rationem dic, quam non habes.” 






</p></section><notes><section class="footnotes"><ul><li class="note" id="note_LCL212_82_1"><a class="footnoteCrossrefLink" href="#target_note_LCL212_82_1" title="Click to highlight in text"><sup class="lineRef">1</sup>pro portione, <span class="italic">Skutsch, comparing Varro, L.L.</span> x. 3.37.</a></li><script type="text/javascript">document.getElementById('note_LCL212_82_1').style.display = "none";</script></ul></section></notes></section>