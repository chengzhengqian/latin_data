<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

forent, ut hae omnes nudae, cum eodem laqueo quo essent praevinctae efferrentur. Post id decretum virgines voluntariam mortem non petisse pudore solo deterritas tam inhonesti funeris.</p>
<h3><span class="ac">XI</span></h3>
<h3>Verba senatusconsulti de exigendis urbe Roma philosophis; item verba edicti censorum, quo inprobati et coerciti sunt qui disciplinam rhetoricam instituere et exercere Romae coeperant.</h3>
<p><span class="br"></span><span class="lineNumber">1</span><span class="br"></span>C. <span class="sc">Fannio Strabone</span>, M. Valerio Messala coss. senatusconsultum de philosophis et de rhetoribus Latinis<a class="footnoteLink" href="#note_LCL212_86_1" id="target_note_LCL212_86_1"><sup>1</sup></a> factum est: “M. Pomponius praetor senatum consuluit. Quod verba facta sunt de philosophis et de rhetoribus, de ea re ita censuerunt, ut M. Pomponius praetor animadverteret curaretque, uti ei<a class="footnoteLink" href="#note_LCL212_86_2" id="target_note_LCL212_86_2"><sup>2</sup></a> e republica fideque sua videretur, uti Romae ne essent.”</p>
<p><span class="br"></span><span class="lineNumber">2</span><span class="br"></span>Aliquot deinde annis post id senatusconsultum Cn. Domitius Ahenobarbus et L. Licinius Crassus censores de coercendis rhetoribus Latinis ita edixerunt: “Renuntiatum est nobis esse homines, qui novum genus disciplinae instituerunt, ad quos iuventus in ludum conveniat; eos sibi nomen inposuisse Latinos rhetoras; ibi homines adulescentulos





</p></section><notes><section class="footnotes"><ul><li class="note" id="note_LCL212_86_1"><a class="footnoteCrossrefLink" href="#target_note_LCL212_86_1" title="Click to highlight in text"><sup class="lineRef">1</sup>Latinis <span class="italic">deleted by Pighius, comparing Suetonius, De Rhet</span>. 1.</a></li><script type="text/javascript">document.getElementById('note_LCL212_86_1').style.display = "none";</script><li class="note" id="note_LCL212_86_2"><a class="footnoteCrossrefLink" href="#target_note_LCL212_86_2" title="Click to highlight in text"><sup class="lineRef">2</sup>ut si ei, <span class="italic">Suet. De Rhet</span>. 1.</a></li><script type="text/javascript">document.getElementById('note_LCL212_86_2').style.display = "none";</script></ul></section></notes></section>