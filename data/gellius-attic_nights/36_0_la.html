<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">VI</span></h3>
<p>Verba ex oratione Metelli Numidici quam dixit in censura ad populum, cum eum ad uxores ducendas adhortaretur; eaque oratio quam ob causam reprehensa et quo contra modo defensa sit.</p>
<p><span class="br"></span><span class="lineNumber">1</span><span class="br"></span><span class="sc">Multis</span> et eruditis viris audientibus legebatur oratio Metelli Numidici, gravis ac diserti viri, quam in censura dixit ad populum de ducendis uxoribus, cum eum ad matrimonia capessenda hortaretur. In
<span class="br"></span><span class="lineNumber">2</span><span class="br"></span>ea oratione ita scriptum fuit: “Si sine uxore pati<a class="footnoteLink" href="#note_LCL195_30_1" id="target_note_LCL195_30_1"><sup>1</sup></a> possemus, Quirites, omnes<a class="footnoteLink" href="#note_LCL195_30_2" id="target_note_LCL195_30_2"><sup>2</sup></a> ea molestia careremus; set quoniam ita natura tradidit, ut nec cum illis satis commode, nec sine illis ullo modo vivi possit, saluti perpetuae potius quam brevi voluptati consulendum est.”</p>
<p><span class="br"></span><span class="lineNumber">3</span><span class="br"></span>Videbatur quibusdam, Q. Metellum censorem, cui consilium esset ad uxores ducendas populum hortari, non oportuisse de molestia incommodisque perpetuis rei uxoriae confiteri, neque id hortari magis esse quam dissuadere absterrereque; set contra in id potius orationem debuisse sumi dicebant, ut et nullas plerumque esse in matrimoniis molestias adseveraret et, si quae tamen accidere nonnumquam viderentur, parvas et leves facilesque esse toleratu diceret maioribusque eas emolumentis et voluptatibus




</p></section><notes><section class="footnotes"><ul><li class="note" id="note_LCL195_30_1"><a class="footnoteCrossrefLink" href="#target_note_LCL195_30_1" title="Click to highlight in text"><sup class="lineRef">1</sup>pati <span class="italic">suggested by Hosius</span>; vivere, <span class="italic">Hertz</span>; esse, ϛ.</a></li><script type="text/javascript">document.getElementById('note_LCL195_30_1').style.display = "none";</script><li class="note" id="note_LCL195_30_2"><a class="footnoteCrossrefLink" href="#target_note_LCL195_30_2" title="Click to highlight in text"><sup class="lineRef">2</sup>omnes, ω; omni, <span class="italic">apparently, A.</span></a></li><script type="text/javascript">document.getElementById('note_LCL195_30_2').style.display = "none";</script></ul></section></notes></section>