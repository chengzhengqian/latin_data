<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

habet sane auctorem Pomponium in Atellania, quae
<span class="br"></span><span class="lineNumber">7</span><span class="br"></span>hoc eodem vocabulo inscripta est; sed “matronam” non esse appellatam nisi quae semel peperit, neque
“matrem familias” nisi quae saepius, nullis veterum
<span class="br"></span><span class="lineNumber">8</span><span class="br"></span>scriptorum auctoritatibus confirmari potest. Enimvero
illud impendio probabilius est quod idonei vocum antiquarum enarratores tradiderunt, “matronam” 
dictam esse proprie quae in matrimonium cum viro convenisset, quoad in eo matrimonio maneret, etiamsi liberi nondum nati forent, dictamque
ita esse a matris nomine, non adepto iam, sed cum spe et omine mox adipiscendi, unde ipsum
<span class="br"></span><span class="lineNumber">9</span><span class="br"></span>quoque “matrimonium” dicitur, “matrem” autem
“familias” appellatam esse eam solam quae in mariti manu mancipioque aut in eius in cuius maritus manu mancipioque esset, quoniam non in matrimonium tantum, sed in familiam quoque mariti
et in sui heredis locum venisset.</p>
<h3><span class="ac">VII</span></h3>
<h3>Quem in modum Favorinus tractaverit intempestivum quendam<a class="footnoteLink" href="#note_LCL212_318_1" id="target_note_LCL212_318_1"><sup>1</sup></a> de verborum ambiguitatibus quaerentem;<a class="footnoteLink" href="#note_LCL212_318_2" id="target_note_LCL212_318_2"><sup>2</sup></a> atque ibi, quot significationes capiat “contio.”</h3>
<p><span class="br"></span><span class="lineNumber">1</span><span class="br"></span><span class="sc">Domitio,</span> homini docto celebrique in urbe Roma grammatico, cui cognomentum “Insano” factum




</p></section><notes><section class="footnotes"><ul><li class="note" id="note_LCL212_318_1"><a class="footnoteCrossrefLink" href="#target_note_LCL212_318_1" title="Click to highlight in text"><sup class="lineRef">1</sup>Favorinum tractaverit intempestivus quidam, <span class="italic">J. Gronov;</span> Domitius Favorinum tr. intempestive quaedam, <span class="italic">Boot.</span></a></li><script type="text/javascript">document.getElementById('note_LCL212_318_1').style.display = "none";</script><li class="note" id="note_LCL212_318_2"><a class="footnoteCrossrefLink" href="#target_note_LCL212_318_2" title="Click to highlight in text"><sup class="lineRef">2</sup>querentem, <span class="italic">Damsté.</span></a></li><script type="text/javascript">document.getElementById('note_LCL212_318_2').style.display = "none";</script></ul></section></notes></section>