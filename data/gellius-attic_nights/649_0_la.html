<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">VII</span></h3>
<h3>Verba haec ex Atinia lege: “quod subruptum erit, eius rei aeterna auctoritas esto,” P. Nigidio et Q. Scaevolae visa esse non minus de praeterito furto quam de futuro cavisse.</h3>
<p>
<span class="sc">Legis</span> veteris Atiniae verba sunt: “Quod subruptum erit,
<span class="br"></span><span class="lineNumber">1, 2</span><span class="br"></span>eius rei aeterna auctoritas esto.” Quis aliud putet in hisce verbis quam de tempore tantum
<span class="br"></span><span class="lineNumber">3</span><span class="br"></span>futuro legem loqui? Sed Q. Scaevola patrem suum et Brutum et Manilium, viros adprime doctos, quae-sisse ait dubitasseque utrumne in post facta modo furta lex valeret an etiam in ante facta; quoniam “subruptum erit” utrumque tempus videretur ostendere, tam praeteritum quam futurum.</p>
<p><span class="br"></span><span class="lineNumber">4</span><span class="br"></span>Itaque P. Nigidius, civitatis Romanae doctissimus, super dubitatione hac eorum scripsit in tertio vicesimo <span class="italic">Grammaticorum Commentariorum.</span> Atque ipse quoque idem putat, incertam esse temporis demonstrationem,
<span class="br"></span><span class="lineNumber">5</span><span class="br"></span>sed anguste perquam et obscure disserit, ut signa rerum ponere videas ad subsidium magis
<span class="br"></span><span class="lineNumber">6</span><span class="br"></span>memoriae suae quam ad legentium disciplinam. Videbatur tamen hoc dicere, suum verbum et “est” esse et “erit”; quando per sese ponuntur, habent atque retinent tempus suum, cum vero praeterito iunguntur, vim temporis sui amittunt et in praeteritum contendunt.
<span class="br"></span><span class="lineNumber">7</span><span class="br"></span>Cum enim dico: “in campo est” et “in comitio est,” tempus instans significo; item cum dico









</p></section><notes></notes></section>