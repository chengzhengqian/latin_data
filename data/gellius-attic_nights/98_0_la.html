<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

octo, obsidionali una, muralibus tribus, civicis quattuordecim,
torquibus tribus et octoginta, armillis plus centum sexaginta, hastis duodeviginti; phaleris
<span class="br"></span><span class="lineNumber">3</span><span class="br"></span>item donatus est quinquies viciesque; spolia<a class="footnoteLink" href="#note_LCL195_154_1" id="target_note_LCL195_154_1"><sup>1</sup></a> militaria
<span class="br"></span><span class="lineNumber">4</span><span class="br"></span>habuit multiiuga, in his provocatoria pleraque; triumphavit cum imperatoribus suis triumphos novem.</p>
<h3><span class="ac">XII</span></h3>
<p>Considerata perpensaque lex quaedam Solonis, speciem habens primorem iniquae iniustaeque legis, sed ad usum et emolumentum salubritatis penitus reperta.</p>
<p><span class="br"></span><span class="lineNumber">1</span><span class="br"></span><span class="sc">In</span> legibus Solonis illis antiquissimis quae Athenis axibus ligneis incisae sunt quasque latas ab eo Athenienses,
ut sempiternae manerent, poenis et religionibus
sanxerunt, legem esse Aristoteles refert scriptam ad hanc sententiam: “Si ob discordiam dissensionemque seditio atque discessio populi in duas partes fiet et ob eam causam irritatis animis utrimque arma capientur pugnabiturque, tum qui in eo tempore in eoque casu civilis discordiae non alterutrae parti sese adiunxerit, sed solitarius separatusque
a communi malo civitatis secesserit, is domo, patria fortunisque omnibus careto, exul extorrisque esto.”</p>
</section><notes><section class="footnotes"><ul><li class="note" id="note_LCL195_154_1"><a class="footnoteCrossrefLink" href="#target_note_LCL195_154_1" title="Click to highlight in text"><sup class="lineRef">1</sup>spolia, σ; populi, ω.</a></li><script type="text/javascript">document.getElementById('note_LCL195_154_1').style.display = "none";</script></ul></section></notes></section>