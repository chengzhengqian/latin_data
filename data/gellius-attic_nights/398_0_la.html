<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">XXI</span></h3>
<p>Quam ob causam M. Cicero his omnino verbis “novissime” 
et “novissimus” observantissime uti vitarit.</p>
<p><span class="br"></span><span class="lineNumber">1</span><span class="br"></span><span class="sc">Non</span> paucis verbis, quorum frequens usus est nunc
et fuit, M. Ciceronem noluisse uti manifestum est,
quod ea non probaret; velut est et “novissimus” et</p>
<p><span class="br"></span><span class="lineNumber">2</span><span class="br"></span>“novissime.” Nam cum et M. Cato et Sallustius et
alii quoque aetatis eiusdem verbo isto promisce usitati
sint, multi etiam non indocti viri in libris in suis
scripserint, abstinuisse eo tamen tamquam non Latino
videtur, quoniam qui doctissimus eorum temporum
fuerat, L. Aelius Stilo, ut novo et inprobo verbo uti
vitaverat.</p>
<p>Propterea, quid M. quoque Varro de ista voce
existimaverit, verbis ipsius Varronis ex libro <span class="italic">De
Lingua Latina ad Ciceronem</span> sexto demonstrandum
putavi. “Quod ‘extremum,’” inquit, “dicebatur,
dici “novissimum’ coeptum vulgo, quod mea memoria
ut Aelius, sic senes aliquot,<a class="footnoteLink" href="#note_LCL200_270_1" id="target_note_LCL200_270_1"><sup>1</sup></a> quod nimium
novum verbum esset, vitabant; cuius origo, ut a
‘vetere’ ‘vetustius’ ac ‘veterrimum,’ sic a ‘novo’
declinatum ‘novius’ et<a class="footnoteLink" href="#note_LCL200_270_2" id="target_note_LCL200_270_2"><sup>2</sup></a> ‘novissimum.’”</p>
</section><notes><section class="footnotes"><ul><li class="note" id="note_LCL200_270_1"><a class="footnoteCrossrefLink" href="#target_note_LCL200_270_1" title="Click to highlight in text"><sup class="lineRef">1</sup>aliquot, <span class="italic">Varro</span>,. alii, ω.</a></li><script type="text/javascript">document.getElementById('note_LCL200_270_1').style.display = "none";</script><li class="note" id="note_LCL200_270_2"><a class="footnoteCrossrefLink" href="#target_note_LCL200_270_2" title="Click to highlight in text"><sup class="lineRef">2</sup>novius et, <span class="italic">omitted by MSS. of Varro</span> (<span class="italic">Heraeuns</span>).</a></li><script type="text/javascript">document.getElementById('note_LCL200_270_2').style.display = "none";</script></ul></section></notes></section>