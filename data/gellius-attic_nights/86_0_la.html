<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

credebatur. In quo duo isti versus cum ita scripti forent:</p>
<blockquote><p>
<span class="line indent1">Vestibulum ante ipsum primoque in limine Pyrrus</span><span class="linebreak"></span>
<span class="line indent1">Exultat, telis et luce coruscus aena,</span><span class="linebreak"></span>
</p></blockquote>
<p class="noindent">additam supra vidimus <span class="italic">h</span> litteram et “ahena” 
<span class="br"></span><span class="lineNumber">6</span><span class="br"></span>factum. Sic in illo quoque Vergili versu in optimis libris scriptum invenimus:</p>
<blockquote><p>
<span class="line indent1">Aut<a class="footnoteLink" href="#note_LCL195_130_1" id="target_note_LCL195_130_1"><sup>1</sup></a> foliis undam trepidi despumat aheni.</span><span class="linebreak"></span>
</p></blockquote>
<h3><span class="ac">IV</span></h3>
<p>Quam ob causam Gavius Bassus genus quoddam iudicii
“divinationem” appellari scripserit; et quam alii causam esse eiusdem vocabuli dixerint.<a class="footnoteLink" href="#note_LCL195_130_2" id="target_note_LCL195_130_2"><sup>2</sup></a></p>
<p><span class="br"></span><span class="lineNumber">1</span><span class="br"></span><span class="sc">Cum</span> de constituendo accusatore quaeritur iudiciumque
super ea re redditur cuinam potissimum ex duobus pluribusque accusatio subscriptiove in reum permittatur, ea res atque iudicum cognitio “divinatio” 
<span class="br"></span><span class="lineNumber">2</span><span class="br"></span>appellatur. Id vocabulum quam ob causam ita factum sit, quaeri solet.</p>
<p><span class="br"></span><span class="lineNumber">3</span><span class="br"></span>Gavius Bassus in tertio librorum, quos <span class="italic">De Origine Vocabulorum</span> composuit, “Divinatio” inquit, “iudicium
appellatur, quoniam divinet quodammodo iudex
<span class="br"></span><span class="lineNumber">4</span><span class="br"></span>oportet quam sententiam sese ferre par sit.” Nimis quidem est in verbis Gavi Bassi ratio inperfecta vel
<span class="br"></span><span class="lineNumber">5</span><span class="br"></span>magis inops et ieiuna. Sed videtur tamen significare velle idcirco dici “divinationem,” quod in aliis





</p></section><notes><section class="footnotes"><ul><li class="note" id="note_LCL195_130_1"><a class="footnoteCrossrefLink" href="#target_note_LCL195_130_1" title="Click to highlight in text"><sup class="lineRef">1</sup>aut, ω; et, <span class="italic">Virg.</span></a></li><script type="text/javascript">document.getElementById('note_LCL195_130_1').style.display = "none";</script><li class="note" id="note_LCL195_130_2"><a class="footnoteCrossrefLink" href="#target_note_LCL195_130_2" title="Click to highlight in text"><sup class="lineRef">2</sup>dixerunt, ω.</a></li><script type="text/javascript">document.getElementById('note_LCL195_130_2').style.display = "none";</script></ul></section></notes></section>