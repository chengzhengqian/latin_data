<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

ferinae iam pertaesum est, leone in venatum profecto,
reliqui specum et viam ferme tridui permensus a militibus visus adprehensusque sum et ad dominum
<span class="br"></span><span class="lineNumber">27</span><span class="br"></span>ex Africa Romam deductus. Is me statim rei capitalis
damnandum dandumque ad bestias curavit.
<span class="br"></span><span class="lineNumber">28</span><span class="br"></span>Intellego autem,” inquit, “hunc quoque leonem, me tunc separato captum, gratiam mihi nunc beneficii et medicinae referre.”</p>
<p><span class="br"></span><span class="lineNumber">29</span><span class="br"></span>Haec Apion dixisse Androclum tradit, eaque omnia scripta circumlataque tabula populo declarata, atque ideo cunctis petentibus dimissum Androclum et poena solutum leonemque ei suffragiis populi
<span class="br"></span><span class="lineNumber">30</span><span class="br"></span>donatum. “Postea,” inquit, “videbamus Androclum et leonem, loro tenui revinctum, urbe tota circum tabernas ire, donari aere Androclum, floribus spargi leonem, omnes ubique obvios dicere: ‘Hic est leo hospes hominis, hic est homo medicus leonis.’”</p>
<h3><span class="ac">XV</span></h3>
<p>Corpusne sit vox an ἀσώματον varias esse philosophorum
sententias.</p>
<p><span class="br"></span><span class="lineNumber">1</span><span class="br"></span><span class="sc">Vetus</span> atque perpetua quaestio inter nobilissimos philosophorum agitata est, corpusne sit vox an incorporeum.
<span class="br"></span><span class="lineNumber">2</span><span class="br"></span>Hoc enim vocabulum quidam finxerunt
<span class="br"></span><span class="lineNumber">3</span><span class="br"></span>proinde quod Graece dicitur ἀσώματον. Corpus autem est quod aut efficiens est aut patiens; id
<span class="br"></span><span class="lineNumber">4</span><span class="br"></span>Graece definitur τὸ ἤτοι ποιοῦν ἢ πάσχον. Quam
</p></section><notes></notes></section>