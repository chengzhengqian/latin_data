<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

ut caveremus ne qua nobis isti sycophantae ad faciendam fidem inreperent, quod viderentur
<span class="br"></span><span class="lineNumber">33</span><span class="br"></span>quaedam interdum vera effutire aut spargere. “Non enim comprehensa,” inquit, “neque definita neque percepta dicunt, sed lubrica atque ambagiosa coniectatione nitentes, inter falsa atque vera pedetemptim quasi per tenebras ingredientes, eunt et aut multa temptando incidunt repente inprudentes in veritatem aut ipsorum, qui eos consulunt, multa credulitate ducente perveniunt callide ad ea quae vera sunt, et idcirco videntur in praeteritis rebus quam in futuris veritatem facilius imitari. Ista tamen omnia quae aut temere aut astute vera dicunt, prae ceteris,” 
inquit, “quae mentiuntur, pars ea non sit millesima.”</p>
<p><span class="br"></span><span class="lineNumber">34</span><span class="br"></span>Praeter haec autem quae dicentem Favorinum audivimus, multa etiam memini poetarum veterum testimonia, quibus huiuscemodi ambages fallaciosae confutantur. Ex quibus est Pacuvianum illud:</p>
<blockquote><p><span class="line indent1">Nám si quae eventúra sunt provídeant, aequiperént</span><span class="linebreak"></span>
<span class="line indent2">Iovi,</span><span class="linebreak"></span></p></blockquote>
<p class="noindent">item Accianum illud:</p>
<blockquote><p><span class="line indent1">Nihil (inquit) crédo auguribus, qui aúres verbis</span><span class="linebreak"></span>
<span class="line indent2">dívitant</span><span class="linebreak"></span>
<span class="line indent1">Aliénas, suas ut aúro locupletént domus.</span><span class="linebreak"></span></p></blockquote>
<p><span class="br"></span><span class="lineNumber">35</span><span class="br"></span>Idem Favorinus, deterrere volens ac depellere adulescentes a genethliacis istis et quibusdam aliis id genus, qui prodigiosis artibus futura omnia dicturos pollicentur, nullo pacto adeundos eos esse consulendosque
<span class="br"></span><span class="lineNumber">36</span><span class="br"></span>huiuscemodi argumentis concludebat: “Aut



</p></section><notes></notes></section>