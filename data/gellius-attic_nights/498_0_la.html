<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent noindent">

cum id genus sis quod video, ut sine iactura tua pecces, nihil perdes, utrum dixeris.”</p>
<p><span class="br"></span><span class="lineNumber">9</span><span class="br"></span>His tum verbis Probus et hac fini hominem dimisit,
ut mos eius fuit erga indociles, prope inclementer.
<span class="br"></span><span class="lineNumber">10</span><span class="br"></span>Nos autem aliud quoque postea consimiliter a Vergilio duplici modo scriptum invenimus. Nam et tres et tris posuit eodem in loco ea iudicii subtilitate, ut si aliter dixeris mutaverisque et aliquid tamen auris
<span class="br"></span><span class="lineNumber">11</span><span class="br"></span>habeas, sentias suavitatem sonitus claudere. Versus ex decimo hi sunt:</p>
<blockquote><p>
<span class="line indent1">Tres quoque Threicios Boreae de gente suprema</span><span class="linebreak"></span>
<span class="line indent1">Et tris quos Idas pater et patria Ismara mittit.</span><span class="linebreak"></span>
</p></blockquote>
<p class="noindent">Tres illic, tris hic; pensicula utrumque modulareque,
<span class="br"></span><span class="lineNumber">12</span><span class="br"></span>reperies suo quidque in loco sonare aptissime. Sed in illo quoque itidem Vergilii versu:</p>
<blockquote><p>
<span class="line indent6">Haec finis Priami fatorum,</span><span class="linebreak"></span>
</p></blockquote>
<p class="noindent">si mutes “haec” et “hic finis” dicas, durum atque absonum erit respuentque aures quod mutaveris. Sicut illud contra eiusdem Vergilii insuavius facias, si mutes:</p>
<blockquote><p>
<span class="line indent3">quem das finem, rex magne, laborum?</span><span class="linebreak"></span>
</p></blockquote>
<p class="noindent">Nam si ita dicas: “quam das finem,” iniucundum nescio quo pacto et laxiorem vocis sonum feceris.</p>
</section><notes></notes></section>