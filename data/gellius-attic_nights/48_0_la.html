<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

ταῦτα ἡ ξύνοδος ἦν· Ἀργεῖοι μὲν καὶ οἱ σύμμαχοι ἐντόνως
καὶ ὀργῇ χωροῦντες, Λακεδαιμόνιοι δὲ βραδέως καὶ ὑπὸ
αὐλητῶν πολλῶν, νόμου<a class="footnoteLink" href="#note_LCL195_54_1" id="target_note_LCL195_54_1"><sup>1</sup></a> ἐγκαθεστώτων, οὐ τοῦ θείου
χάριν, ἀλλ᾿ ἵνα ὁμαλῶς μετὰ ῥυθμοῦ βαίνοντες προσέλθοιεν
καὶ μὴ διασπασθείη αὐτοῖς ἡ τάξις, ὅπερ φιλεῖ τὰ μεγάλα
στρατόπεδα ἐν ταῖς προσόδοις ποιεῖν.</p>
<p><span class="br"></span><span class="lineNumber">6</span><span class="br"></span>Cretenses quoque proelia ingredi solitos memoriae datum est praecinente ac praemoderante cithara
<span class="br"></span><span class="lineNumber">7</span><span class="br"></span>gressibus; Alyattes autem, rex terrae Lydiae, more atque luxu barbarico praeditus, cum bellum Milesiis faceret, ut Herodotus in <span class="italic">Historiis</span> tradit, concinentes habuit fistulatores et fidicines atque feminas etiam tibicinas in exercitu atque in procinctu habuit, lascivientium
<span class="br"></span><span class="lineNumber">8</span><span class="br"></span>delicias conviviorum. Sed enim Achaeos Homerus pugnam indipisci ait non fidicularum tibiarumque, sed mentium animorumque<a class="footnoteLink" href="#note_LCL195_54_2" id="target_note_LCL195_54_2"><sup>2</sup></a> concentu conspiratuque tacito nitibundos:</p>
<blockquote><p>
<span class="line indent2">Οἱ δ᾿ ἄρ᾿ ἴσαν σιγῇ μένεα πνείοντες Ἀχαιοί,</span><span class="linebreak"></span>
<span class="line indent2">Ἐν θυμῷ μεμαῶτες ἀλεξέμεν ἀλλήλοισιν.</span><span class="linebreak"></span>
</p></blockquote>
<p><span class="br"></span><span class="lineNumber">9</span><span class="br"></span>Quid ille vult ardentissimus clamor militum Romanorum,
quem in congressibus proeliorum fieri solitum scriptores annalium memoravere? Contrane institutum fiebat antiquae disciplinae tam probabile? An tum et gradu clementi et silentio est opus, cum ad hostem itur in conspectu longinquo procul distantem,
cum vero prope ad manus ventum est, tum iam e propinquo hostis et impetu propulsandus et clamore terrendus est?</p>
</section><notes><section class="footnotes"><ul><li class="note" id="note_LCL195_54_1"><a class="footnoteCrossrefLink" href="#target_note_LCL195_54_1" title="Click to highlight in text"><sup class="lineRef">1</sup>νόμου, ὁμοῦ, νόμῳ <span class="italic">codd. Thuc.</span></a></li><script type="text/javascript">document.getElementById('note_LCL195_54_1').style.display = "none";</script><li class="note" id="note_LCL195_54_2"><a class="footnoteCrossrefLink" href="#target_note_LCL195_54_2" title="Click to highlight in text"><sup class="lineRef">2</sup>sed . . . -que β; <span class="italic">omitted by</span> ω.</a></li><script type="text/javascript">document.getElementById('note_LCL195_54_2').style.display = "none";</script></ul></section></notes></section>