<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">VII</span></h3>
<p>“Personae” vocabulum quam lepide interpretatus sit quamque esse vocis eius originem dixerit Gavius Bassus.</p>
<p><span class="br"></span><span class="lineNumber">1</span><span class="br"></span><span class="sc">Lepide,</span> mi hercules, et scite Gavius Bassus in libris, quos <span class="italic">De Origine Vocabulorum</span> composuit, unde appellata “persona” sit interpretatur; a personando <span class="br"></span><span class="lineNumber">2</span><span class="br"></span>enim id vocabulum factum esse coniectat. “Nam caput,” inquit, “et os coperimento personae tectum undique unaque tantum vocis emittendae via pervium,
quoniam non vaga neque diffusa est, set<a class="footnoteLink" href="#note_LCL195_398_1" id="target_note_LCL195_398_1"><sup>1</sup></a> in unum tantummodo exitum collectam coactamque vocem ciet, magis claros canorosque sonitus facit. Quoniam igitur indumentum illud oris clarescere et resonare vocem facit, ob eam causam ‘persona’ dicta est, ‘o’ littera propter vocabuli formam
productiore.”</p>
<h3><span class="ac">VIII</span></h3>
<p>Defensus error a Vergilii versibus, quos arguerat Iulius Hyginus grammaticus; et ibidem, quid sit lituus; deque ἐτυμολογίᾳ vocis eius.</p>
<span class="br"></span><span class="lineNumber">1</span><span class="br"></span>
<blockquote><p><span class="line indent2"><span class="sc">Ipse</span> Quirinali lituo parvaque sedebat</span><span class="linebreak"></span>
<span class="line indent2">Subcinctus trabea laevaque ancile gerebat.</span><span class="linebreak"></span></p></blockquote>
<p class="noindent">In his versibus errasse Hyginus Vergilium scripsit, tamquam non animadverterit deesse aliquid hisce verbis:</p>
<blockquote><p>
<span class="line indent6">Ipse Quirinali lituo.</span><span class="linebreak"></span>
</p></blockquote>
</section><notes><section class="footnotes"><ul><li class="note" id="note_LCL195_398_1"><a class="footnoteCrossrefLink" href="#target_note_LCL195_398_1" title="Click to highlight in text"><sup class="lineRef">1</sup>set, <span class="italic">added by Mommsen.</span></a></li><script type="text/javascript">document.getElementById('note_LCL195_398_1').style.display = "none";</script></ul></section></notes></section>