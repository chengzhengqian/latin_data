<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="italic">Tabulis</span> verbum hoc ita scriptum est: “Ante meridiem causam coniciunto, cum perorant ambo praesentes. Post meridiem praesenti litem addicito. Si ambo praesentes, sol<a class="footnoteLink" href="#note_LCL212_204_1" id="target_note_LCL212_204_1"><sup>1</sup></a> occasus suprema tempestas esto.”</p>
<p><span class="br"></span><span class="lineNumber">11</span><span class="br"></span>“Nos” inquit, “in medium relinquemus.” Vulgus “in medio” dicit; nam vitium esse istuc putat et, si dicas “in medium ponere,” id quoque esse soloecon putant; set probabilius significantiusque sic dici videbitur, si quis ea verba non incuriose introspiciat; Graece quoque θεῖναι εἰς μέσον, vitium id non est.</p>
<p><span class="br"></span><span class="lineNumber">12</span><span class="br"></span>“Postquam nuntiatum est,” inquit, “ut pugnatum esset in Gallos, id civitas graviter tulit.” “In Gallos” mundius subtiliusque est quam “cum Gallis” aut “contra Gallos”; nam pinguiora haec obsoletioraque sunt.</p>
<p><span class="br"></span><span class="lineNumber">13</span><span class="br"></span>“Simul” inquit, “forma, factis, eloquentia, dignitate, acrimonia, confidentia pariter praecellebat, ut facile intellegeretur magnum viaticum ex se atque in se ad rempublicam evertendam habere” “Magnum viaticum” pro magna facultate et paratu magno nove positum est, videturque Graecos secutus, qui ἐφόδιον
a sumptu viae ad aliarum quoque rerum apparatus traducunt ac saepe ἐφοδίασον pro eo dicunt, quod est “institue” et “instrue.”</p>
</section><notes><section class="footnotes"><ul><li class="note" id="note_LCL212_204_1"><a class="footnoteCrossrefLink" href="#target_note_LCL212_204_1" title="Click to highlight in text"><sup class="lineRef">1</sup>sol, <span class="italic">Hosius, comparing</span> xiv. 7. 8; solis, Q.</a></li><script type="text/javascript">document.getElementById('note_LCL212_204_1').style.display = "none";</script></ul></section></notes></section>