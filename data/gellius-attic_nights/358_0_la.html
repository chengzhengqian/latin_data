<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p><span class="br"></span><span class="lineNumber">7</span><span class="br"></span>Ne quis autem de “suspicioso,” quod supra posuimus, et de “formiduloso” in eam partem quae minus usitata est, exemplum requirat, de “suspicioso” aput M. Catonem <span class="italic">De Re Floria</span> ita scriptum: “Sed nisi qui palam corpore pecuniam quaereret aut se lenoni locavisset, etsi famosus et suspiciosus fuisset, vim in corpus liberum non aecum
<span class="br"></span><span class="lineNumber">8</span><span class="br"></span>censuere adferri.” “Suspiciosum” enim Cato hoc in loco suspectum significat, non suspicantem:
<span class="br"></span><span class="lineNumber">9</span><span class="br"></span>“formidulosum” autem, qui formidetur, Sallustius in <span class="italic">Catilina</span> ita dicit: “Igitur talibus viris non labor insolitus, non locus ullus asper aut arduus erat, non armatus hostis formidulosus.”</p>
<p><span class="br"></span><span class="lineNumber">10</span><span class="br"></span>Item C. Calvus in poematis “laboriosus” dicit, non, ut vulgo dicitur, qui laborat, sed in quo laboratur:</p>
<blockquote><p><span class="line indent3">Durum (inquit) rus fugit et laboriosum.</span><span class="linebreak"></span></p></blockquote>
<p class="noindent"><span class="br"></span><span class="lineNumber">11</span><span class="br"></span>Eadem ratione Laberius quoque in <span class="italic">Sororibus</span>:</p>
<blockquote><p><span class="line indent3">Ecastor (inquit) mustum somniculosum,</span><span class="linebreak"></span></p></blockquote>
<p class="noindent"><span class="br"></span><span class="lineNumber">12</span><span class="br"></span>et Cinna in poematis:</p>
<blockquote><p><span class="line indent3">Somnículosam ut Poénus aspidém Psyllus.</span><span class="linebreak"></span></p></blockquote>
<p><span class="br"></span><span class="lineNumber">13</span><span class="br"></span>“Metus” quoque et “iniuria” atque alia quaedam id genus sic utroqueversum dici possunt; nam “metus hostium” recte dicitur et cum timent








</p></section><notes></notes></section>