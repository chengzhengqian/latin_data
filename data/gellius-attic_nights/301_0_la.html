<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

Romae manserunt solutosque esse se ac liberatos religione dicebant, quoniam, cum egressi castra hostium fuissent, commenticio consilio regressi eodem, tamquam si ob aliquam fortuitam causam, issent atque ita iureiurando satisfacto rursum iniurati
<span class="br"></span><span class="lineNumber">10</span><span class="br"></span>abissent. Haec eorum fraudulenta calliditas tam esse turpis existimata est, ut contempti vulgo discerptique
sint censoresque eos postea omnium notarum et damnis et ignominiis adfecerint, quoniam quod facturos deieraverant non fecissent.</p>
<p><span class="br"></span><span class="lineNumber">11</span><span class="br"></span>Cornelius autem Nepos in libro <span class="italic">Exemplornm</span> quinto id quoque litteris mandavit, multis in senatu placuisse ut hi qui redire nollent, datis custodibus, ad Hannibalem deducerentur, sed eam sententiam numero plurium quibus id non videretur superatam; eos tamen qui ad Hannibalem non redissent usque adeo intestabiles invisosque fuisse, ut taedium vitae ceperint necemque sibi consciverint.</p>
<h3><span class="ac">XIX</span></h3>
<p>Historia ex annalibus sumpta de Tiberio Graccho, Gracchorum patre, tribuno plebis; atque inibi tribunicia decreta cum ipsis verbis relata.</p>
<p><span class="br"></span><span class="lineNumber">1</span><span class="br"></span><span class="sc">Pulcrum</span> atque liberale atque magnanimum factum Tiberii Sempronii Gracchi in Exemplis repositum est.
<span class="br"></span><span class="lineNumber">2</span><span class="br"></span>Id exemplum huiuscemodi est: L. Scipioni Asiatico, P. Scipionis Africani superioris fratri, C. Minucius Augurinus tribunus plebi multam irrogavit eumque



</p></section><notes></notes></section>