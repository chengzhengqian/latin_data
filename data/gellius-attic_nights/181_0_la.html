<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="br"></span><span class="lineNumber">10</span><span class="br"></span>contra Labeonem respondisse dicunt. Nam cum redhiberi eam Labeo, quasi minus sanam, putasset, negasse aiunt Trebatium ex edicto agi posse, si ea mulier a principio genitali sterilitate esset. At si valitudo eius offendisset exque ea vitium factum esset ut concipere fetus non posset, tum sanam non
<span class="br"></span><span class="lineNumber">11</span><span class="br"></span>videri et esse in causa redhibitionis. De myope quoque, qui “luscitiosus” Latine appellatur, dissensum
est; alii enim redhiberi omnimodo debere, alii contra, nisi id vitium morbo contractum esset.
<span class="br"></span><span class="lineNumber">12</span><span class="br"></span>Eum vero cui dens deesset, Servius redhiberi posse respondit, Labeo in causa esse redhibendi negavit; vit; “Nam et magna,” inquit, “pars dente aliquo carent, neque eo magis plerique homines morbosi sunt, et absurdum admodum est dicere non sanos nasci homines, quoniam cum infantibus non simul dentes gignuntur.”</p>
<p><span class="br"></span><span class="lineNumber">13</span><span class="br"></span>Non praetereundum est id quoque in libris veterum
iurisperitorum scriptum esse, “morbum” et
“vitium” distare, quod “vitium” perpetuum,
<span class="br"></span><span class="lineNumber">14</span><span class="br"></span>“morbus” cum accessu decessuque sit. Sed hoc si ita est, neque caecus neque eunuchus morbosus est, contra Labeonis quam supra dixi sententiam.</p>
<p><span class="br"></span><span class="lineNumber">15</span><span class="br"></span>Verba Masuri Sabini apposui ex libro <span class="italic">luris civilis</span> secundo: “Furiosus mutusve cuive quod membrum lacerum laesumque est aut obest quo ipse minus







</p></section><notes></notes></section>