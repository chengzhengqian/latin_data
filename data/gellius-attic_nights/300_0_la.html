<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">XVIII</span></h3>
<p>De observata custoditaque apud Romanos iurisiurandi sanctimonia; atque inibi de decem captivis, quos Romam Hannibal deiurio ab his accepto legavit.</p>
<p><span class="br"></span><span class="lineNumber">1</span><span class="br"></span><span class="sc">Iusiurandum</span> apud Romanos inviolate sancteque habitum servatumque est. Id et moribus legibusque multis ostenditur, et hoc, quod dicemus, ei rei non
<span class="br"></span><span class="lineNumber">2</span><span class="br"></span>tenue argumentum esse potest. Post<a class="footnoteLink" href="#note_LCL200_74_1" id="target_note_LCL200_74_1"><sup>1</sup></a> proelium Cannense Hannibal, Carthaginiensium imperator, ex captivis nostris electos decem Romam misit manda-vitque eis pactusque est, ut, si populo Romano videretur, permutatio fieret captivorum et pro his quos alteri plures acciperent, darent argenti pondo
<span class="br"></span><span class="lineNumber">3</span><span class="br"></span>libram et selibram. Hoc, priusquam proficiscerentur, iusiurandum eos adegit, redituros esse in castra Poenica, si Romani captivos non permutarent.</p>
<p>

    Veniunt Romam decem captivi. Mandatum Poeni
<span class="br"></span><span class="lineNumber">4, 5, 6</span><span class="br"></span>imperatoris in senatu exponunt. Permutatio senatui
<span class="br"></span><span class="lineNumber">7</span><span class="br"></span>non placita. Parentes, cognati adfinesque captivorum amplexi eos postliminio in patriam redisse dicebant statumque eorum integrum incolumemque esse, ac ne
<span class="br"></span><span class="lineNumber">8</span><span class="br"></span>ad hostes redire vellent orabant. Tum octo ex his postliminium iustum non esse sibi responderunt, quoniam deiurio vincti forent, statimque, uti iurati
<span class="br"></span><span class="lineNumber">9</span><span class="br"></span>erant, ad Hannibalem profecti sunt. Duo reliqui



</p></section><notes><section class="footnotes"><ul><li class="note" id="note_LCL200_74_1"><a class="footnoteCrossrefLink" href="#target_note_LCL200_74_1" title="Click to highlight in text"><sup class="lineRef">1</sup>Post <span class="italic">added by Hertz</span>; est. Post, <span class="italic">Lambecius.</span></a></li><script type="text/javascript">document.getElementById('note_LCL200_74_1').style.display = "none";</script></ul></section></notes></section>