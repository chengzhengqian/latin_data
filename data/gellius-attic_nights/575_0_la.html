<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

tertium vitae annum cum periculo et clade aliqua venire aut corporis morbique gravioris aut vitae interitus
<span class="br"></span><span class="lineNumber">2</span><span class="br"></span>aut animi aegritudinis. Propterea, qui rerum verborumque istiusmodi studio tenentur eum aetatis annum appellant κλιμακτηρικόν.</p>
<p><span class="br"></span><span class="lineNumber">3</span><span class="br"></span>Nocte quoque ista proxima superiore, cum librum <span class="italic">Epistularum</span> divi Augusti, quas ad Gaium nepotem suum scripsit, legeremus duceremurque elegantia orationis neque morosa neque anxia, sed facili hercle et simplici, id ipsum in quadam epistula super eodem anno scriptum offendimus; eiusque epistula exemplum hoc est:</p>
<blockquote><p><span class="line indent1">“IX. Kal. Octobris.</span><span class="linebreak"></span></p></blockquote>
<p class="noindent">“Ave, mi Gai, meus asellus iucundissimus, quem semper medius fidius desidero, cum a me abes. Set praecipue diebus talibus, qualis est hodiernus, oculi mei requirunt meum Gaium, quem, ubicumque hoc die fuisti, spero laetum et bene valentem celebrasse quartum et sexagesimum natalem meum. Nam, ut vides, κλιμακτῆρα communem seniorum omnium tertium et sexagesimum annum evasimus. Deos autem oro ut mihi quantumcumque superest temporis, id salvis nobis traducere liceat in statu reipublicae felicissimo, ἀνδραγαθούντων ὑμῶν καὶ διαδεχομένων stationem meam.”</p>
</section><notes></notes></section>