<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
morum Harmodii eb Aristogitonis, qui libertatis recuperandae gratia Hippiam tyrannum interficere adorsi erant, ne umquam servis indere liceret de-creto publico sanxerunt, quoniam nefas ducerent nomina libertati patriae devota servili contagio
<span class="br"></span><span class="lineNumber">11</span><span class="br"></span>pollui. Cur ergo nos patimur nomen philosophiae inlustrissimum in hominibus deterrimis exordescere? Simili autem,” inquit, “exemplo ex contraria specie antiquos Romanorum audio praenomina patriciorum quorundam male de republica meritorum et ob eam causam capite damnatorum censuisse, ne cui eius-dem gentis patricio inderentur, ut vocabula quoque eorum defamata atque demortua cum ipsis vide-rentur.”</p>
<h3><span class="ac">III</span></h3>
<p>Epistula Philippi regis ad Aristotelem philosophum super Alexandro recens nato.</p>
<p><span class="br"></span><span class="lineNumber">1</span><span class="br"></span><span class="sc">Philippus,</span> Amyntae filius, terrae Macedoniae rex, cuius virtute industriaque Macetae locupletissimo imperio aucti gentium nationumque multarum potiri coeperant et cuius vim atque arma toti Graeciae cavenda metuendaque inclitae illae Demosthenis
<span class="br"></span><span class="lineNumber">2</span><span class="br"></span>orationes contionesque vocificant—is Philippus, cum in omni fere tempore negotiis belli victoriisque adfectus exercitusque esset, a liberali tamen Musa et a studiis humanitatis numquam afuit, quin lepide


</p></section><notes></notes></section>