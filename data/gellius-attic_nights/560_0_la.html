<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

dedit, quae sunt in libro <span class="italic">Epistolicarum Quaestionum</span> quarto, in quibus litteris, quoniam quae ante scripserat non comparebant, docet rursum multa ad eam rem ducentia.</p>
<p><span class="br"></span><span class="lineNumber">4</span><span class="br"></span>Primum ibi ponit qui fuerint per quos more maiorum senatus haberi soleret eosque nominat: “dictatorem, consules, praetores, tribunos plebi, interregem, praefectum urbi,” neque alii praeter hos ius fuisse dixit facere senatusconsultum, quotiensque usus venisset ut omnes isti magistratus eodem tempore Romae essent, tum quo supra ordine scripti essent, qui eorum prior aliis esset, ei potissimum
<span class="br"></span><span class="lineNumber">5</span><span class="br"></span>senatus consulendi ius fuisse ait, deinde extraordinario iure tribunos quoque militares, qui pro consulibus fuissent, item decemviros, quibus imperium consulare tum esset,<a class="footnoteLink" href="#note_LCL212_48_1" id="target_note_LCL212_48_1"><sup>1</sup></a> item triumviros reipublicae constituendae causa creatos ius consulendi senatum habuisse.</p>
<p><span class="br"></span><span class="lineNumber">6</span><span class="br"></span>Postea scripsit de intercessionibus dixitque intercedendi ne senatusconsultum fieret ius fuisse iis solis qui eadem potestate qua ii qui senatusconsultum facere vellent maioreve essent.</p>
<p><span class="br"></span><span class="lineNumber">7</span><span class="br"></span>Tum adscripsit de locis in quibus senatusconsultum fieri iure posset, docuitque confirmavitque, nisi in loco per augurem constituto, quod “templum” 






</p></section><notes><section class="footnotes"><ul><li class="note" id="note_LCL212_48_1"><a class="footnoteCrossrefLink" href="#target_note_LCL212_48_1" title="Click to highlight in text"><sup class="lineRef">1</sup><span class="italic">I.e.</span> datum esset <span class="italic">or</span> datum fuisset, <span class="italic">Mommsen</span>; tum esset, <span class="italic">MSS</span>.</a></li><script type="text/javascript">document.getElementById('note_LCL212_48_1').style.display = "none";</script></ul></section></notes></section>