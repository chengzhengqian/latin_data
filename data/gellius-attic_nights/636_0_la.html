<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

paenitet,” inquit, “M. Caelium, non deformem esse natum,” ut vel hac ipsa re, quod ita dicebat, obprobraret adversariis ac per facetias ostentaret facere eos deridiculum, quod proinde Caelio formam crimini darent, quasi arbitrium eius fuisset, quali forma nasceretur.</p>
<h3><span class="ac">II</span></h3>
<h3>Verba quaedam ex Q. Claudi <span class="italic">Annalium</span> primo cursim in legendo notata.</h3>
<p><span class="br"></span><span class="lineNumber">1</span><span class="br"></span><span class="sc">Cum</span> librum veteris scriptoris legebamus, conabamur
postea memoriae vegetandae gratia indipisci animo ac recensere quae in eo libro scripta essent in utrasque existimationes laudis aut culpae adnotamentis
digna, eratque hoc sane quam utile exercitium ad conciliandas nobis, ubi venisset usus, verborum
<span class="br"></span><span class="lineNumber">2</span><span class="br"></span>sententiarumque elegantium recordationes. Velut haec verba ex Q. Claudi primo <span class="italic">Annali,</span> quae meminisse
potui, notavi, quem librum legimus biduo proximo superiore.</p>
<p><span class="br"></span><span class="lineNumber">3</span><span class="br"></span>“Arma,” inquit, “plerique abiciunt atque inermi inlatebrant sese.” “Inlatebrant” verbum poeticum visum est, sed non absurdum neque asperum.</p>
<p><span class="br"></span><span class="lineNumber">4</span><span class="br"></span>“Ea,” inquit, “dum fiunt, Latini subnixo animo ex victoria inerti consilium ineunt.” “Subnixo animo”<a class="footnoteLink" href="#note_LCL212_200_1" id="target_note_LCL212_200_1"><sup>1</sup></a> quasi sublimi et supra nixo, verbum bene significans et non fortuitum; demonstratque animi altitudinem fiduciamque, quoniam quibus innitimur, iis quasi erigimur attollimurque.</p>
</section><notes><section class="footnotes"><ul><li class="note" id="note_LCL212_200_1"><a class="footnoteCrossrefLink" href="#target_note_LCL212_200_1" title="Click to highlight in text"><sup class="lineRef">1</sup>ex . . . animo, <span class="italic">supplied by Hertz from Nonius</span> iv, <span class="italic">p.</span> 405, 29; et victoria certi, <span class="italic">Canter.</span></a></li><script type="text/javascript">document.getElementById('note_LCL212_200_1').style.display = "none";</script></ul></section></notes></section>