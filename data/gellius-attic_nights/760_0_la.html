<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><blockquote><p>
<span class="line indent1">Haut doctis dictis certantes nec maledictis,</span><span class="linebreak"></span>
<span class="line indent1">Miscent inter sese inimicitiam agitantes.</span><span class="linebreak"></span>
<span class="line indent1">Non ex iure manum<a class="footnoteLink" href="#note_LCL212_448_1" id="target_note_LCL212_448_1"><sup>1</sup></a> consertum, sed magis ferro</span><span class="linebreak"></span>
<span class="line indent1">Rem<a class="footnoteLink" href="#note_LCL212_448_2" id="target_note_LCL212_448_2"><sup>2</sup></a> repetunt regnumque petunt, vadunt solida</span><span class="linebreak"></span>
<span class="line indent2">vi.</span><span class="linebreak"></span></p></blockquote>
<p class="noindent"><span class="br"></span><span class="lineNumber">5</span><span class="br"></span>Cum hos ego versus Ennianos dixissem, “Credo,” 
inquit grammaticus, “iam tibi. Sed tu velim credas mihi, Quintum Ennium didicisse hoc non ex poeticae litteris, set ex iuris aliquo perito. Eas igitur tu quoque,” inquit, “et discas unde Ennius didicit.”</p>
<p><span class="br"></span><span class="lineNumber">6</span><span class="br"></span>Usus consilio sum magistri, quod docere ipse debuerat
a quo discerem praetermonstrantis. Itaque id quod ex iureconsultis quodque ex libris eorum didici inferendum his commentariis existimavi, quoniam
in medio rerum et hominum vitam qui colunt ignorare non oportet verba actionum civilium celebriora.
<span class="br"></span><span class="lineNumber">7</span><span class="br"></span>“Manum conserere” . . . Nam de qua re disceptatur in iure in re<a class="footnoteLink" href="#note_LCL212_448_3" id="target_note_LCL212_448_3"><sup>3</sup></a> praesenti, sive ager sive quid aliud est, cum adversario simul manu prendere et in ea re sollemnibus verbis vindicare, id est
<span class="br"></span><span class="lineNumber">8</span><span class="br"></span>“vindicia.” Correptio manus in re atque in loco praesenti apud praetorem ex <span class="italic">Duodecim Tabulis</span> fiebat, in quibus ita scriptum est: “Si qui in iure manum
<span class="br"></span><span class="lineNumber">9</span><span class="br"></span>conserunt.” Sed postquam praetores, propagatis Italiae finibus, satis iurisdictionis<a class="footnoteLink" href="#note_LCL212_448_4" id="target_note_LCL212_448_4"><sup>4</sup></a> negotiis occupati, proficisci vindiciarum dicendarum causa ad<a class="footnoteLink" href="#note_LCL212_448_5" id="target_note_LCL212_448_5"><sup>5</sup></a> longinquas







</p></section><notes><section class="footnotes"><ul><li class="note" id="note_LCL212_448_1"><a class="footnoteCrossrefLink" href="#target_note_LCL212_448_1" title="Click to highlight in text"><sup class="lineRef">1</sup>manum, <span class="italic">Cic. Fam.</span> vii. 13. 2 <span class="italic">and some MSS. of pro Mur.</span> 30; manu, ω.</a></li><script type="text/javascript">document.getElementById('note_LCL212_448_1').style.display = "none";</script><li class="note" id="note_LCL212_448_2"><a class="footnoteCrossrefLink" href="#target_note_LCL212_448_2" title="Click to highlight in text"><sup class="lineRef">2</sup>rem, <span class="italic">Cic.</span>; rei, ω.</a></li><script type="text/javascript">document.getElementById('note_LCL212_448_2').style.display = "none";</script><li class="note" id="note_LCL212_448_3"><a class="footnoteCrossrefLink" href="#target_note_LCL212_448_3" title="Click to highlight in text"><sup class="lineRef">3</sup>in iure in re, <span class="italic">Hertz</span>; in iure, N; in re, <span class="italic">early editors.</span></a></li><script type="text/javascript">document.getElementById('note_LCL212_448_3').style.display = "none";</script><li class="note" id="note_LCL212_448_4"><a class="footnoteCrossrefLink" href="#target_note_LCL212_448_4" title="Click to highlight in text"><sup class="lineRef">4</sup>satis iurisdictionis, <span class="italic">Karlowa</span>; datis iur., <span class="italic">MSS.</span></a></li><script type="text/javascript">document.getElementById('note_LCL212_448_4').style.display = "none";</script><li class="note" id="note_LCL212_448_5"><a class="footnoteCrossrefLink" href="#target_note_LCL212_448_5" title="Click to highlight in text"><sup class="lineRef">5</sup>ad <span class="italic">added by Oisehus</span>; in, <span class="italic">Carrio.</span></a></li><script type="text/javascript">document.getElementById('note_LCL212_448_5').style.display = "none";</script></ul></section></notes></section>