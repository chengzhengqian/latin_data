<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

amplis elluarentur et familiam pecuniamque suam prandiorum conviviorumque<a class="footnoteLink" href="#note_LCL195_206_1" id="target_note_LCL195_206_1"><sup>1</sup></a> gurgitibus proluissent, legem ad populum tulit qua cautum est ut Kalendis, Idibus, Nonis diebusque ludorum et feriis quibusdam sollemnibus sestertios trecenos in cenam insumere ius potestasque esset, ceteris autem diebus omnibus non amplius tricenos.</p>
<p><span class="br"></span><span class="lineNumber">12</span><span class="br"></span>Praeter has leges Aemiliam quoque legem invenimus,
qua lege non sumptus cenarum, sed ciborum genus et modus praefinitus est.</p>
<p><span class="br"></span><span class="lineNumber">13</span><span class="br"></span>Lex deinde Antia praeter sumptum aeris id etiam sanxit, ut qui magistratus esset magistratumve capturus esset, ne quo ad cenam, nisi ad certas personas, itaret.</p>
<p><span class="br"></span><span class="lineNumber">14</span><span class="br"></span>Postrema lex Iulia ad populum pervenit Caesare Augusto imperante, qua profestis quidem diebus ducenti finiuntur, Kalendis, Idibus, Nonis et aliis quibusdam festis trecenti, nuptiis autem et repotiis sestertii mille.</p>
<p><span class="br"></span><span class="lineNumber">15</span><span class="br"></span>Esse etiam dicit Capito Ateius edictum—divine vero<a class="footnoteLink" href="#note_LCL195_206_2" id="target_note_LCL195_206_2"><sup>2</sup></a> Augusti an Tiberii Caesaris non satis commemini—quo
edicto per dierum varias sollemnitates a trecentis sestertiis adusque duo sestertia sumptus cenarum propagatus est, ut his saltem finibus luxuriae
effervescentis aestus coerceretur.</p>
</section><notes><section class="footnotes"><ul><li class="note" id="note_LCL195_206_1"><a class="footnoteCrossrefLink" href="#target_note_LCL195_206_1" title="Click to highlight in text"><sup class="lineRef">1</sup>conviviorum, <span class="italic">added by Hertz</span>.; cenarum, <span class="italic">Salmasius</span>.</a></li><script type="text/javascript">document.getElementById('note_LCL195_206_1').style.display = "none";</script><li class="note" id="note_LCL195_206_2"><a class="footnoteCrossrefLink" href="#target_note_LCL195_206_2" title="Click to highlight in text"><sup class="lineRef">2</sup>vero, <span class="italic">added by Skutsch</span>; rue, nerve, <span class="italic">MSS</span>.</a></li><script type="text/javascript">document.getElementById('note_LCL195_206_2').style.display = "none";</script></ul></section></notes></section>