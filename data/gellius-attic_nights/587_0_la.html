<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">XVIII</span></h3>
<h3>Quod pugna belli civilis victoriaque Gai Caesaris, quam vicit in Pharsaliis campis, nuntiata praedictaque est per cuiuspiam sacerdotis<a class="footnoteLink" href="#note_LCL212_102_1a" id="target_note_LCL212_102_1a"><sup>1</sup></a> vaticinium eodem ipso die in Italia Patavi.</h3>
<p><span class="br"></span><span class="lineNumber">1</span><span class="br"></span><span class="sc">Quo</span> C. Caesar et Cn. Pompeius die per civile bellum signis conlatis in Thessalia conflixerunt, res accidit Patavi in transpadana Italia memorari digna.
<span class="br"></span><span class="lineNumber">2</span><span class="br"></span>Cornelius quidam sacerdos, et nobilis et sacerdotii religionibus venerandus et castitate vitae sanctus, repente mota mente conspicere se procul dixit pugnam acerrimam pugnari, ac deinde alios cedere, alios urgere, caedem, fugam, tela volantia, instaurationem pugnae, inpressionem, gemitus, vulnera, proinde ut si ipse in proelio versaretur, coram videre sese vociferatus est ac postea subito exclamavit Caesarem vicisse.</p>
<p><span class="br"></span><span class="lineNumber">3</span><span class="br"></span>Ea Cornelii sacerdotis ariolatio levis tum quidem
visa est et vecors. Magnae mox admirationi fuit,
quod non modo pugnae dies quae in Thessalia pugnata
est, neque proelii exitus qui erat praedictus, idem
fuit, sed omnes quoque pugnandi reciprocae vices
et ipsa exercituum duorum conflictatio vaticinantis
motu atque verbis repraesentata est.</p>
</section><notes><section class="footnotes"><ul><li class="note" id="note_LCL212_102_1b"><a class="footnoteCrossrefLink" href="#target_note_LCL212_102_1b" title="Click to highlight in text"><sup class="lineRef">1</sup>sacerdotis, <span class="italic">scripsi, cf</span>. §§ 2 <span class="italic">and</span> 3 (<span class="italic">beginning</span>); praesagi <span class="italic">or</span> sagacis, <span class="italic">Hosius</span>; remigis, ω. <span class="italic">As Madvig long ago pointed out</span> (<span class="italic">Adv. Crit</span>. ii, <span class="italic">p</span>. 605, <span class="italic">n</span>. 1), <span class="italic">this is not a question of palaeo-</span> <span class="italic">graphy</span>, <span class="italic">but remigis was a marginal note</span>, <span class="italic">suggested by the story in Cic. Div.</span> i. 68, <span class="italic">which somehow made its way into the text.</span></a></li><script type="text/javascript">document.getElementById('note_LCL212_102_1b').style.display = "none";</script></ul></section></notes></section>