<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="br"></span><span class="lineNumber">6</span><span class="br"></span>esse dicunt. “Nam ‘paenitere,’” inquiunt, “tum dicere solemus, cum quae ipsi fecimus aut quae de nostra voluntate nostroque consilio facta sunt, ea nobis post incipiunt displicere sententiamque in iis
<span class="br"></span><span class="lineNumber">7</span><span class="br"></span>nostram demutamus”; neminem autem recte ita loqui “paenitere sese, quod natus sit” aut “paenitere,
quod mortalis sit” aut “quod ex offenso forte vulneratoque corpore dolorem sentiat,” quando istiusmodi rerum nec consilium sit nostrum nec arbitrium, sed ea ingratis nostris<a class="footnoteLink" href="#note_LCL212_198_1" id="target_note_LCL212_198_1"><sup>1</sup></a> vi ac necessitate naturae nobis accidant: “Sicut hercle,” inquiunt,
<span class="br"></span><span class="lineNumber">8</span><span class="br"></span>“non voluntarium fuit M. Caelio, quali forma nasceretur, cuius eum dixit ‘non paenitere,’ tamquam in ea causa res esset ut rationem caperet paenitendi.”</p>
<p><span class="br"></span><span class="lineNumber">9</span><span class="br"></span>Est haec quidem, quam dicunt, verbi huiusce sententia et “paenitere” nisi in voluntariis rebus non probe dicitur, tametsi antiquiores verbo ipso alio quoque modo usitati sunt et “paenitet” ab eo quod est “paene” et “paenuria” dixerunt. Sed id
<span class="br"></span><span class="lineNumber">10</span><span class="br"></span>aliorsum pertinet atque alio in loco dicetur. Nunc autem, sub hac eadem significatione quae vulgo nota est, non modo ineptum hoc non est quod M. Cicero dixit, sed festivissimum adeo et facetissimum
<span class="br"></span><span class="lineNumber">11</span><span class="br"></span>est. Nam cum adversarii et obtrectatores M. Caeli, quoniam erat pulchro corpore, formam eius et faciem in suspiciones inpudicitiae accerserent, inludens Cicero tam absurdam criminationem, quod formam, quam natura fecerat, vitio darent, eodem ipso errore quem inludebat sciens usus est et “non



</p></section><notes><section class="footnotes"><ul><li class="note" id="note_LCL212_198_1"><a class="footnoteCrossrefLink" href="#target_note_LCL212_198_1" title="Click to highlight in text"><sup class="lineRef">1</sup>in nostris, ω; in <span class="italic">deleted by Carrio.</span></a></li><script type="text/javascript">document.getElementById('note_LCL212_198_1').style.display = "none";</script></ul></section></notes></section>