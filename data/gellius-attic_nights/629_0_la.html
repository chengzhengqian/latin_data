<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
atque instinctu eius dei in eo agro fieri solita essent.
<span class="br"></span><span class="lineNumber">2</span><span class="br"></span>Sed praeter hanc causam M. Varro in libris <span class="italic">Divinarum</span> aliam esse tradit istius nominis rationem: “Nam sicut Aius,” inquit, “deus appellatus araque ei statuta est quae est infima nova via, quod eo in loco divinitus vox edita erat, ita Vaticanus deus nominatus penes quem essent vocis humanae initia, quoniam pueri, simul atque parti sunt, eam primam vocem edunt quae prima in Vaticano syllabast idcircoque ‘vagire’ dicitur, exprimente verbo sonum vocis recentis.”</p>
<h3><span class="ac">XVIII</span></h3>
<h3>Lepida quaedam et memoratu et cognitu de parte geometriae quae ὀπτική appellatur, et item alia quae κανονική, et tertia itidem quae dicitur μετρική.</h3>
<p><span class="br"></span><span class="lineNumber">1</span><span class="br"></span><span class="sc">Pars</span> quaedam geometriae ὀπτική appellatur quae ad oculos pertinet, pars altera, quae ad auris, κανονική vocatur, qua musici ut fundamento artis suae
<span class="br"></span><span class="lineNumber">2</span><span class="br"></span>utuntur. Utraque harum spatiis et intervallis linearum et ratione numerorum constat.</p>
<p><span class="br"></span><span class="lineNumber">3</span><span class="br"></span>Ὀπτική facit multa demiranda id genus, ut in speculo uno imagines unius rei plures appareant; item ut speculum in loco certo positum nihil imaginet, aliorsum translatum faciat imagines; item si rectus speculum spectes, imago fiat tua eiusmodi, ut


</p></section><notes></notes></section>