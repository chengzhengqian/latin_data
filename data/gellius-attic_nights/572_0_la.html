<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<blockquote><p><span class="line indent1">Concúrrite omnes aúgures, harúspices!</span><span class="linebreak"></span>
<span class="line indent1">Porténtum inusitátum conflatúm est recens;</span><span class="linebreak"></span>
<span class="line indent1">Nam múlas qui fricábat, consul fáctus est.</span><span class="linebreak"></span></p></blockquote>
<p><span class="br"></span><span class="lineNumber">4</span><span class="br"></span>Eundem Bassum Suetonius Tranquillus praepositum esse a M. Antonio provinciis orientalibus Parthosque in Syriam introrumpentis tribus ab eo proelis fusos scribit, eumque primum omnium de Parthis triumphasse et morte obita publico funere sepultum esse.</p>
<h3><span class="ac">V</span></h3>
<h3>Verbum “profligo” a plerisque dici inproprie insciteque.</h3>
<p><span class="br"></span><span class="lineNumber">1</span><span class="br"></span><span class="sc">Sicut</span> alia verba pleraque, ignoratione et inscitia improbe dicentium quae non intellegant, deflexa ac depravata sunt a ratione recta et consuetudine, ita huius quoque verbi, quod est “profligo,” significatio
<span class="br"></span><span class="lineNumber">2</span><span class="br"></span>versa et corrupta est. Nam cum ab adfligendo et ad perniciem interitumque deducendo inclinatum id tractumque sit, semperque eo verbo qui diligenter locuti sunt ita usi sint, ut “profligare” dicerent “prodigere” et “deperdere” “profligatasque res” quasi “proflictas” et “perditas” appellarent, nunc audio aedificia et templa et alia fere multa quae prope absoluta adfectaque sunt “in profligato” esse
<span class="br"></span><span class="lineNumber">3</span><span class="br"></span>dici ipsaque esse iam “profligata.” Quapropter urbanissime respondisse praetorem, non indoctum virum, barunculo<a class="footnoteLink" href="#note_LCL212_72_1" id="target_note_LCL212_72_1"><sup>1</sup></a> cuidam ex advocatorum turba, Sulpicius Apollinaris in quadam epistula scriptum



</p></section><notes><section class="footnotes"><ul><li class="note" id="note_LCL212_72_1"><a class="footnoteCrossrefLink" href="#target_note_LCL212_72_1" title="Click to highlight in text"><sup class="lineRef">1</sup>barunculo, <span class="italic">Heraeus</span> (<span class="italic">see T.LL. s.v</span>.); baruasculo, ω; barbasculo, S. and early edd.; barbariusculo, <span class="italic">Madvig</span>.</a></li><script type="text/javascript">document.getElementById('note_LCL212_72_1').style.display = "none";</script></ul></section></notes></section>