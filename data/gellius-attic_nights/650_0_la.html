<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

“in campo erit,” tempus futurum demonstro; at cum dico: “factum est,” “scriptum est,” “subruptum est,” quamquam “est” verbum temporis est praesentis, confunditur tamen cum praeterito et praesens esse desinit.</p>
<p><span class="br"></span><span class="lineNumber">8</span><span class="br"></span>“Sic igitur,” inquit, “etiam istud quod in lege est; si dividas separesque duo verba haec ‘subruptum’ et ‘erit,’ ut sic audias ‘subruptum erit,’<a class="footnoteLink" href="#note_LCL212_228_1" id="target_note_LCL212_228_1"><sup>1</sup></a> tamquam ‘certamen erit’ aut ‘sacrificium erit,’ tum videbitur lex in postfuturum loqui; si vero copulate permixteque dictum intellegas, ut ‘subruptum erit’ non duo, sed unum verbum sit idque unitum<a class="footnoteLink" href="#note_LCL212_228_2" id="target_note_LCL212_228_2"><sup>2</sup></a> patiendi declinatione sit, tum hoc verbo non minus praeteritum tempus ostenditur quam futurum.”</p>
<h3><span class="ac">VIII</span></h3>
<h3>In sermonibus apud mensam Tauri philosophi quaeri agitarique eiusmodi solita: “cur oleum saepe et facile, vina rarius congelascant, acetum haut fere umquam” et “quod aquae fluviorum fontiumque durentur, mare gelu non duretur.”</h3>
<p><span class="br"></span><span class="lineNumber">1</span><span class="br"></span><span class="sc">Philosophus Taurus</span> accipiebat nos Athenis cena plerumque ad id
<span class="br"></span><span class="lineNumber">2</span><span class="br"></span>diei ubi iam vesperaverat; id enim est tempus istic cenandi. Frequens eius cenae fundus et firmamentum omne erat aula una lentis Aegyptiae et cucurbitae inibi minutim caesae.</p>
</section><notes><section class="footnotes"><ul><li class="note" id="note_LCL212_228_1"><a class="footnoteCrossrefLink" href="#target_note_LCL212_228_1" title="Click to highlight in text"><sup class="lineRef">1</sup>erit <span class="italic">added by Hertz;</span> “subruptum,” tum “erit,” <span class="italic">suggested by Hosius.</span></a></li><script type="text/javascript">document.getElementById('note_LCL212_228_1').style.display = "none";</script><li class="note" id="note_LCL212_228_2"><a class="footnoteCrossrefLink" href="#target_note_LCL212_228_2" title="Click to highlight in text"><sup class="lineRef">2</sup>unitum, <span class="italic">Hertz;</span> unita, ω; unita p. declinatio, <span class="italic">Skutsch.</span></a></li><script type="text/javascript">document.getElementById('note_LCL212_228_2').style.display = "none";</script></ul></section></notes></section>