<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>appellabat ἀκροατικά. Ἐξωτερικά dicebantur, quae ad rhetoricas meditationes facultatemque argutiarum 
civiliumque rerum notitiam conducebant,
<span class="br"></span><span class="lineNumber">3</span><span class="br"></span>ἀκροατικά autem vocabantur, in quibus philosophia remotior subtiliorque agitabatur quaeque ad naturae contemplationes disceptationesve dialecticas pertinebant.
<span class="br"></span><span class="lineNumber">4</span><span class="br"></span>Huic disciplinae, quam dixi, ἀκροατικῇ
tempus exercendae dabat in Lycio matutinum nec ad eam quemquam temere admittebat, nisi quorum ante ingenium et eruditionis elementa atque in
<span class="br"></span><span class="lineNumber">5</span><span class="br"></span>discendo studium laboremque explorasset. Illas vero exotericas auditiones exercitiumque dicendi eodem in loco vesperi faciebat easque vulgo iuvenibus
sine dilectu praebebat, atque eum δειλινὸν περίπατον appellabat, illum alterum supra ἐωθινόν;
<span class="br"></span><span class="lineNumber">6</span><span class="br"></span>utroque enim tempore ambulans disserebat. Libros quoque suos, earum omnium rerum conmentarios, seorsum divisit, ut alii “exoterici” dicerentur, partim “acroatici.”</p>
<p><span class="br"></span><span class="lineNumber">7</span><span class="br"></span>Eos libros generis “acroatici” cum in vulgus ab eo editos rex Alexander cognovisset atque ea tempestate armis exercitam<a class="footnoteLink" href="#note_LCL212_432_1" id="target_note_LCL212_432_1"><sup>1</sup></a> omnem prope Asiam teneret regemque ipsum Darium proeliis et victoriis urgeret, in illis tamen tantis negotiis litteras ad Aristotelem misit, non eum recte fecisse, quod disciplinas acroaticas, quibus ab eo ipse eruditus



</p></section><notes><section class="footnotes"><ul><li class="note" id="note_LCL212_432_1"><a class="footnoteCrossrefLink" href="#target_note_LCL212_432_1" title="Click to highlight in text"><sup class="lineRef">1</sup>exercitam, <span class="italic">Carrio (cf. Plaut. Epid.</span> 529, <span class="italic">Skutsch</span>; exercitum, ω.</a></li><script type="text/javascript">document.getElementById('note_LCL212_432_1').style.display = "none";</script></ul></section></notes></section>