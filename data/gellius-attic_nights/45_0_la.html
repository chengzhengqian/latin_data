<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

naturae procedebant ac tunc denique nominabantur
φυσικοί.</p>
<p><span class="br"></span><span class="lineNumber">8</span><span class="br"></span>Haec eadem super Pythagora noster Taurus cum dixisset: “Nunc autem,” inquit, “isti qui repente pedibus inlotis ad philosophos devertunt, non est hoc satis quod sunt omnino ἀθεώρητοι, ἄμουσοι, ἀγεωμέτρητοι,
sed legem etiam dant qua philosophari discant.
<span class="br"></span><span class="lineNumber">9</span><span class="br"></span>Alius ait ‘hoc me primum doce,’ item alius ‘hoc volo,’ inquit, ‘discere, istud nolo’; hic a <span class="italic">Symposio</span>
Platonis incipere gestit propter Alcibiadae comisationem, ille a <span class="italic">Phaedro</span> propter Lysiae orationem.
<span class="br"></span><span class="lineNumber">10</span><span class="br"></span>Est etiam,” inquit, “pro Iuppiter! qui Platonem legere postulet non vitae ornandae, sed linguae orationisque comendae gratia, nec ut modestior
<span class="br"></span><span class="lineNumber">11</span><span class="br"></span>fiat, sed ut lepidior.” Haec Taurus dicere solitus, novicios philosophorum sectatores cum veteribus
Pythagoricis pensitans.</p>
<p><span class="br"></span><span class="lineNumber">12</span><span class="br"></span>Sed id quoque non praetereundum est, quod omnes, simul atque a<a class="footnoteLink" href="#note_LCL195_48_1" id="target_note_LCL195_48_1"><sup>1</sup></a> Pythagora in cohortem illam disciplinarum recepti erant, quod quisque familiae, pecuniae habebat in medium dabat et coibatur societas inseparabilis, tamquam<a class="footnoteLink" href="#note_LCL195_48_2" id="target_note_LCL195_48_2"><sup>2</sup></a> illud fuit anticum consortium, quod iure atque verbo Romano appellabatur
“ercto non cito.”</p>
</section><notes><section class="footnotes"><ul><li class="note" id="note_LCL195_48_1"><a class="footnoteCrossrefLink" href="#target_note_LCL195_48_1" title="Click to highlight in text"><sup class="lineRef">1</sup>atque a, <span class="italic">J. Gronov</span>; at quia, <span class="italic">P;</span> qui a, ω.</a></li><script type="text/javascript">document.getElementById('note_LCL195_48_1').style.display = "none";</script><li class="note" id="note_LCL195_48_2"><a class="footnoteCrossrefLink" href="#target_note_LCL195_48_2" title="Click to highlight in text"><sup class="lineRef">2</sup>tam, quam, <span class="italic">Mommsen.</span></a></li><script type="text/javascript">document.getElementById('note_LCL195_48_2').style.display = "none";</script></ul></section></notes></section>