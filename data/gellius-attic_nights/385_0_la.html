<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

libro Democritum scripsisse adseverat, aves quasdam esse certis vocabulis et earum avium confuso sanguine gigni serpentem; eum qui<a class="footnoteLink" href="#note_LCL200_244_1" id="target_note_LCL200_244_1"><sup>1</sup></a> ederit linguas avium et conloquia interpretaturum.</p>
<p><span class="br"></span><span class="lineNumber">8</span><span class="br"></span>Multa autem videntur ab hominibus istis male sollertibus huiuscemodi commenta in Democriti nomen data, nobilitatis auctoritatisque eius perfugio
<span class="br"></span><span class="lineNumber">9</span><span class="br"></span>utentibus. Sed id quod Archytam Pythagoricum commentum esse atque fecisse traditur, neque minus admirabile neque tamen vanum aeque videri debet. Nam et plerique nobilium Graecorum et Favorinus philosophus, memoriarum veterum exequentissimus, affirmatissime scripserunt simulacrum columbae e. ligno ab Archyta ratione quadam disciplinaque mechanica factum volasse; ita erat scilicet libramentis suspensum et aura spiritus inclusa atque
<span class="br"></span><span class="lineNumber">10</span><span class="br"></span>occulta concitum. Libet hercle super re tam abhorrenti a fide ipsius Favorini verba ponere: Ἀρχύτας Ταραντῖνος, τὰ ἄλλα καὶ μηχανικὸς ὤν, ἐποίησεν
περιστερὰν ξυλίνην πετομένην· ὁπότε καθίσειεν, οὐκέτι
ἀνίστατο. μέχρι γὰρ τούτου ***</p>
<h3><span class="ac">XIII</span></h3>
<p>“Cum partim hominum” qua ratione veteres dixerint.</p>
<p><span class="br"></span><span class="lineNumber">1</span><span class="br"></span>“<span class="sc">Partim</span> hominum venerunt” plerumque dicitur, quod significat “pars hominum venit,” id est “quidam homines.” Nam “partim” hoc in loco adverbium est neque in casus inclinatur, sicuti “cum partim hominum” dici potest, id est cum quibusdam hominibus

</p></section><notes><section class="footnotes"><ul><li class="note" id="note_LCL200_244_1"><a class="footnoteCrossrefLink" href="#target_note_LCL200_244_1" title="Click to highlight in text"><sup class="lineRef">1</sup>quisquis, <span class="italic">Plin.</span></a></li><script type="text/javascript">document.getElementById('note_LCL200_244_1').style.display = "none";</script></ul></section></notes></section>