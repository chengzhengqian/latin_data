<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">XVII</span></h3>
<p>De natura quarundam particularum quae praepositae verbis intendi atque produci barbare et inscite videntur, exemplis rationibusque plusculis disceptatum.</p>
<p><span class="br"></span><span class="lineNumber">1</span><span class="br"></span><span class="sc">Lucilii</span> ex XI. versus sunt:</p>
<blockquote><p>
<span class="line indent1">Scipiadae magno improbus obiciebat Asellus,</span><span class="linebreak"></span>
<span class="line indent1">Lustrum illo censore malum infelixque fuisse.</span><span class="linebreak"></span>
</p></blockquote>
<p class="noindent">“Obiciebat” “<span class="italic">o</span>” littera producta multos legere
<span class="br"></span><span class="lineNumber">2</span><span class="br"></span>audio, idque eo facere dicunt ut ratio numeri salva sit. Idem infra:</p>
<blockquote><p>
<span class="line indent1">Conicere in versus dictum praeconis volebam</span><span class="linebreak"></span>
<span class="line indent1">Grani.</span><span class="linebreak"></span>
</p></blockquote>
<p class="noindent">In hac quoque primi verbi praepositione “<span class="italic">o</span>”<a class="footnoteLink" href="#note_LCL195_362_1" id="target_note_LCL195_362_1"><sup>1</sup></a> ob
<span class="br"></span><span class="lineNumber">3</span><span class="br"></span>eandem causam producunt. Item XV.:</p>
<blockquote><p>
<span class="line indent1">Subicit huic humilem et suffercitus posteriorem,</span><span class="linebreak"></span>
</p></blockquote>
<p class="noindent">“subicit” “<span class="italic">u</span>” littera longa legunt, quia primam
<span class="br"></span><span class="lineNumber">4</span><span class="br"></span>syllabam brevem esse in versu heroico non convenit. Item apud Plautum in <span class="italic">Epidico</span> “con” syllabam productam pronuntiant:</p>
<blockquote><p>
<span class="line indent1">Age núnciam orna te, Epidice, et pallíolum in</span><span class="linebreak"></span>
<span class="line indent13">collum conice.</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">5</span><span class="br"></span>Apud Vergilium quoque “subicit” verbum produci a plerisque audio:</p>
</section><notes><section class="footnotes"><ul><li class="note" id="note_LCL195_362_1"><a class="footnoteCrossrefLink" href="#target_note_LCL195_362_1" title="Click to highlight in text"><sup class="lineRef">1</sup>o, <span class="italic">added by Mommsen.</span></a></li><script type="text/javascript">document.getElementById('note_LCL195_362_1').style.display = "none";</script></ul></section></notes></section>