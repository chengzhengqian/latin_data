<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

cotidiani sermonis ‘mortalibus’ maluit quam ‘hominibus’ dicere, eandemque credis futuram fuisse multitudinis demonstrationem, si ‘cum multis hominibus,’ ae non ‘cum multis mortalibus diceret?
<span class="br"></span><span class="lineNumber">3</span><span class="br"></span>Ego quidem,’ inquit, “sic existimo, nisi si me scriptoris istius omnisque antiquae orationis amor atque veneratio caeco esse iudicio facit, longe longeque esse amplius, prolixius, fusius, in significanda totins prope civitatis multitudine ‘mortales’
<span class="br"></span><span class="lineNumber">4</span><span class="br"></span>quam ‘homines’ dixisse. Namque ‘multorum hominum’ appellatio intra modicum quoque numerum cohiberi atque includi potest, ‘multi’ autem ‘mortales’ nescio quo pacto et quodam sensu inenarrabili omne fere genus quod in civitate est et ordinum et aetatum et sexus conprehendunt; quod scilicet Quadrigarius, ita ut res erat, ingentem atque promiscam multitudinem volens ostendere, ‘cum multis mortalibus’ Metellum in Capitolium venisse dixit ἐμφατικώτερον quam si ‘cum multis hominibus’ dixisset.</p>
<p><span class="br"></span><span class="lineNumber">5</span><span class="br"></span>Ea nos omnia quae Fronto dixit, cum ita ut par erat, non adprobantes tantum, sed admirantes quoque audiremus, “Videte tamen,” inquit, “ne existimetis, semper atque in omni loco ‘mortales multos’ pro ‘multis hominibus’ dicendum, ne plane fiat Graecum illud de Varronis Satura proverbium
<span class="br"></span><span class="lineNumber">6</span><span class="br"></span>τὸ ἐπὶ τῇ φακῇ μύρον.” Hoc iudicium Frontonis, etiam in parvis minutisque vocabulis, non praeter-mittendum putavi, ne nos forte fugeret lateretque subtilior huiuscemodi verborum consideratio.</p>
</section><notes></notes></section>