<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

in Graeca quidem comoedia mirabiliter acres et illustres, apud Caecilium autem pigra istaec omnia
<span class="br"></span><span class="lineNumber">20</span><span class="br"></span>et a rerum dignitate atque gratia vacua sunt. Post, ubi idem servus percontando quod acciderat repperit, has apud Menandrum voces facit:</p>
<blockquote><p>
<span class="line indent1">Ὦ τρὶς κακοδαίμων, ὅστις ὢν πένης γαμεῖ</span><span class="linebreak"></span>
<span class="line indent1">Καὶ παιδοποιεῖ. Ὡς ἀλόγιστός ἐστ᾿ ἀνήρ,</span><span class="linebreak"></span>
<span class="line indent1">Ὃς μήτε φυλακὴν τῶν ἀναγκαίων ἔχει,</span><span class="linebreak"></span>
<span class="line indent1">Μήτ᾿, ἂν ἀτυχήσῃ εἰς τὰ κοινὰ τοῦ βίου,</span><span class="linebreak"></span>
<span class="line indent1">Ἐπαμφιέσαι δύναιτο τοῦτο χρήμασιν,</span><span class="linebreak"></span>
<span class="line indent1">Ἀλλ᾿ ἐν ἀκαλύπτῳ καὶ ταλαιπώρῳ βίῳ</span><span class="linebreak"></span>
<span class="line indent1">Χειμαζόμενος ζῇ, τῶν μὲν ἀνιαρῶν ἔχων</span><span class="linebreak"></span>
<span class="line indent1">Τὸ μέρος ἁπάντων, τῶν δ᾿ ἀγαθῶν μέρος.</span><span class="linebreak"></span>
<span class="line indent1">῾Υπὲρ γὰρ ἑνὸς ἀλγῶν ἅπαντας νουθετῶ.</span><span class="linebreak"></span></p></blockquote>
<p class="noindent"><span class="br"></span><span class="lineNumber">21</span><span class="br"></span>Ad horum autem sinceritatem veritatemque verborum an adspiraverit Caecilius, consideremus. Versus sunt hi Caecili trunca quaedam ex Menandro dicentis et consarcinantis verba tragici tumoris:</p>
<blockquote><p><span class="line indent1">Is demum infórtunatus ést homo,</span><span class="linebreak"></span>
<span class="line indent1">Paupér qui educit ín egestatem líberos,</span><span class="linebreak"></span>
<span class="line indent1">Cuí fortuna et rés ut est continuó patet.</span><span class="linebreak"></span>
<span class="line indent1">Nam opulénto famam fácile occultat fáctio:</span><span class="linebreak"></span></p></blockquote>
<p><span class="br"></span><span class="lineNumber">22</span><span class="br"></span>Itaque, ut supra dixi, cum haec Caecilii seorsum lego, neutiquam videntur ingrata ignavaque, cum autem Graeca comparo et contendo, non puto Caecilium sequi debuisse quod assequi nequiret.<a class="footnoteLink" href="#note_LCL195_200_1" id="target_note_LCL195_200_1"><sup>1</sup></a></p>
</section><notes><section class="footnotes"><ul><li class="note" id="note_LCL195_200_1"><a class="footnoteCrossrefLink" href="#target_note_LCL195_200_1" title="Click to highlight in text"><sup class="lineRef">1</sup>assequi nequiret, σ; assequiret, ω.</a></li><script type="text/javascript">document.getElementById('note_LCL195_200_1').style.display = "none";</script></ul></section></notes></section>