<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

esset demonstrare, ut “laetabundus” is dicatur qui abunde laetus sit, et “errabundus,” qui longo atque abundanti errore sit, ceteraque omnia ex ea figura ita dici ostendit, ut productio haec et extremitas largam et fluentem vim et copiam declararet.</p>
<h3><span class="ac">XVI</span></h3>
<p>Quod Graecorum verborum quorundam difficillima est in Latinam linguam mutatio, velut quod Graece dicitur πολυπραγμοσύνη.</p>
<p><span class="br"></span><span class="lineNumber">1</span><span class="br"></span><span class="sc">Adiecimus</span> saepe animum ad vocabula rerum non paucissima quae neque singulis verbis, ut a Graecis, neque, si maxime pluribus eas res verbis dicamus, tam dilucide tamque apte demonstrari Latina oratione
<span class="br"></span><span class="lineNumber">2</span><span class="br"></span>possunt quam Graeci ea dicunt privis vocibus. Nuper etiam cum adlatus esset ad nos Plutarchi liber et eius libri indicem legissemus, qui erat Περὶ Πολυπραγμοσύνης, percontanti cuipiam qui et litterarum et vocum Graecarum expers fuit cuiusnam liber et qua de re scriptus esset, nomen quidem scriptoris statim diximus, rem de qua scriptum<a class="footnoteLink" href="#note_LCL200_336_1" id="target_note_LCL200_336_1"><sup>1</sup></a> fuit dicturi,
<span class="br"></span><span class="lineNumber">3</span><span class="br"></span>haesimus. Ac tum quidem primo, quia non satis commode opinabar iuterpretaturum me<a class="footnoteLink" href="#note_LCL200_336_2" id="target_note_LCL200_336_2"><sup>2</sup></a> esse, si dicerem librum scriptum “De Negotiositate,” aliud institui aput me exquirere, quod, ut dicitur, verbum
<span class="br"></span><span class="lineNumber">4</span><span class="br"></span>de verbo expressum esset. Nihil erat prorsus quod




</p></section><notes><section class="footnotes"><ul><li class="note" id="note_LCL200_336_1"><a class="footnoteCrossrefLink" href="#target_note_LCL200_336_1" title="Click to highlight in text"><sup class="lineRef">1</sup>scriptus, <span class="italic">J. Gronov.</span></a></li><script type="text/javascript">document.getElementById('note_LCL200_336_1').style.display = "none";</script><li class="note" id="note_LCL200_336_2"><a class="footnoteCrossrefLink" href="#target_note_LCL200_336_2" title="Click to highlight in text"><sup class="lineRef">2</sup>me <span class="italic">added by Hertz.</span></a></li><script type="text/javascript">document.getElementById('note_LCL200_336_2').style.display = "none";</script></ul></section></notes></section>