<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<blockquote><p><span class="line indent1">Τὸ δ᾿ ἀξίωμα, κἂν κακῶς λέγῃ, τὸ σὸν</span><span class="linebreak"></span>
<span class="line indent1">Νικᾷ· λόγος γὰρ ἔκ τ᾿ ἀδοξούντων ἰὼν</span><span class="linebreak"></span>
<span class="line indent1">Κἀκ τῶν δοκούντων αὐτός, οὐ ταὐτὸν σθένει.</span><span class="linebreak"></span></p></blockquote>
<p class="noindent"><span class="br"></span><span class="lineNumber">3</span><span class="br"></span>Hos versus Q. Ennius, cum eam tragoediam verteret, non sane incommode aemulatus est. Versus totidem Enniani hi sunt:</p>
<blockquote><p><span class="line indent1">Haéc tu etsi pervérse dices, fácile Achivos</span><span class="linebreak"></span>
<span class="line indent2">fléxeris;</span><span class="linebreak"></span>
<span class="line indent1">Nám opulenti cúm locuntur páriter atque ignóbiles,</span><span class="linebreak"></span>
<span class="line indent1">Éadem dicta eadémque oratio aéqua non aequé</span><span class="linebreak"></span>
<span class="line indent2">valet.</span><span class="linebreak"></span></p></blockquote>
<p class="noindent"><span class="br"></span><span class="lineNumber">4</span><span class="br"></span>Bene, sicuti dixi, Ennius; sed “ignobiles” tamen et
“opulenti” ἀντὶ ἀδοξούντων καὶ δοκούντων satisfacere sententiae non videntur; nam neque omnes ignobiles ἀδοξοῦσι neque omnes opulenti εὐδοξοῦσιν . .</p>
<h3><span class="ac">V</span></h3>
<p>De Pyrronis philosophis quaedam deque Academicis strictim notata; deque inter eos differentia.</p>
<p>
<span class="sc">Quos</span> Pyrronios philosophos vocamus, hi Graeco
<span class="br"></span><span class="lineNumber">1, 2</span><span class="br"></span>cognomento σκεπτικοί appellantur; id ferme significat
<span class="br"></span><span class="lineNumber">3</span><span class="br"></span>quasi “quaesitores” et “consideratores.” Nihil enim decernunt, nihil constituunt, sed in quaerendo semper considerandoque sunt quidnam sit omnium
<span class="br"></span><span class="lineNumber">4</span><span class="br"></span>rerum de quo decerni constituique possit. Ac ne videre quoque plane quicquam neque audire sese putant,


</p></section><notes></notes></section>