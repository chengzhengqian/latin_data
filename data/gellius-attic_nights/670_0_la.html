<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<h3><span class="ac">XX</span></h3>
<h3>Verba sumpta ex <span class="italic">Symposio</span> Platonis, numeris<a class="footnoteLink" href="#note_LCL212_268_1" id="target_note_LCL212_268_1"><sup>1</sup></a> coagmentisque verborum seite modulateque apta,<a class="footnoteLink" href="#note_LCL212_268_2" id="target_note_LCL212_268_2"><sup>2</sup></a> exercendi gratia in Latinam orationem versa.</h3>
<p>
<span class="sc"><span class="italic">Symposium</span></span> Platonis apud philosophum Taurum legebatur.
<span class="br"></span><span class="lineNumber">1, 2</span><span class="br"></span>Verba illa Pausaniae inter convivas amorem
vice sua laudantis, ea verba ita prorsum amavimus,
<span class="br"></span><span class="lineNumber">3</span><span class="br"></span>ut meminisse etiam studuerimus. Sunt adeo, quae meminimus, verba haec: Πᾶσα γὰρ πρᾶξις ὧδε
ἔχει· αὐτὴ ἐφ᾿ αὑτῆς πραττομένη οὔτε καλὴ οὔτε αἰσχρά·
οἷον ὃ νῦν ἡμεῖς ποιοῦμεν, ἢ πίνειν ἢ ᾄδειν ἢ διαλέγεσθαι.
οὐκ ἔστι τούτων αὐτὸ καθ᾿ αὑτὸ καλὸν οὐδέν, ἀλλ᾿ ἐν τῆ
πράξει, ὡς ἂν πραχθῇ, τοιοῦτον ἀπέβη· καλῶς μὲν γὰρ
πραττόμενον καὶ ὀρθῶς καλὸν γίγνεται, μὴ ὀρθῶς δὲ
αἰσχρόν· οὕτω δὴ καὶ τὸ ἐρᾶ, καὶ ὁ Ἔρως οὐ πᾶς ἐστὶν
καλὸς οὐδὲ ἄξιος ἐγκωμιάζεσθαι, ἀλλ᾿ ὁ καλῶς προτρέπων
ἐρᾶν.</p>
<p><span class="br"></span><span class="lineNumber">4</span><span class="br"></span>Haec verba ubi lecta sunt, atque ibi Taurus mihi:
“Heus,” inquit, “tu, rhetorisce,”—sic enim me in principio recens in diatribam acceptum appellitabat, existimans eloquentiae unius extundendae gratia Athenas venisse,—“videsne,” inquit, “ἐνθύμημα crebrum
et coruscum et convexum brevibusque et rotundis numeris cum quadam aequabili circumactione
<span class="br"></span><span class="lineNumber">5</span><span class="br"></span>devinctum? Habesne nobis dicere in libris rhetorum vestrorum tam apte tamque modulate compositam orationem? Sed hos,” inquit, “tamen numeros




</p></section><notes><section class="footnotes"><ul><li class="note" id="note_LCL212_268_1"><a class="footnoteCrossrefLink" href="#target_note_LCL212_268_1" title="Click to highlight in text"><sup class="lineRef">1</sup>cum numeris <span class="italic">sugg. by Hosius.</span></a></li><script type="text/javascript">document.getElementById('note_LCL212_268_1').style.display = "none";</script><li class="note" id="note_LCL212_268_2"><a class="footnoteCrossrefLink" href="#target_note_LCL212_268_2" title="Click to highlight in text"><sup class="lineRef">2</sup>apta, <span class="italic">Lion;</span> apteque composita, <span class="italic">Beloe;</span> aptique, ω; apta atque, <span class="italic">Damsté</span></a></li><script type="text/javascript">document.getElementById('note_LCL212_268_2').style.display = "none";</script></ul></section></notes></section>