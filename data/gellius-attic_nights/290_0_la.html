<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

hoc erat: sibi cum illa mima posthac nihil futurum, omnem se amorem abiecisse illim<a class="footnoteLink" href="#note_LCL200_54_1" id="target_note_LCL200_54_1"><sup>1</sup></a> atque in hanc transfudisse—cum mulier fleret uberius, homo misericors ferre non potuit: caput aperuit, in collum invasit. O hominem nequam!—nihil enim magis proprie possum dicere; ergo ut te catamitum nec opinato cum ostendisses, praeter spem mulier aspiceret,
idcirco urbem terrore nocturno, Italiam multorum
dierum metu perturbasti?”</p>
<p><span class="br"></span><span class="lineNumber">7</span><span class="br"></span>Consimiliter Q. quoque Claudius in primo <span class="italic">Annalium</span> “nequitiam” appellavit luxum vitae prodigum effusumque in hisce verbis: “Persuadent i cuidam adulescenti Lucano, qui adprime summo genere gnatus erat, sed luxuria et nequitia pecuniam magnam
<span class="br"></span><span class="lineNumber">8</span><span class="br"></span>consumpserat.” M. Varro in libris <span class="italic">De Lingua Latina,</span> “Ut ex ‘non’ et ex ‘volo,’” inquit, “‘nolo,’ sic ex ‘ne’ et ‘quicquam,’ media syllaba extrita,
<span class="br"></span><span class="lineNumber">9</span><span class="br"></span>compositum est ‘nequam.’” P. Africanus <span class="italic">Pro se contra Tiberium Asellum</span> de multa ad populum: “Omnia mala, probra, flagitia, quae homines faciunt, in duabus rebus sunt, malitia atque nequitia. Utrum defendis, malitiam an nequitiam an utrumque simul? Si nequitiam defendere vis, licet; si tu in uno scorto maiorem pecuniam absumpsisti quam quanti omne instrumentum fundi Sabini in censum dedicavisti;

</p></section><notes><section class="footnotes"><ul><li class="note" id="note_LCL200_54_1"><a class="footnoteCrossrefLink" href="#target_note_LCL200_54_1" title="Click to highlight in text"><sup class="lineRef">1</sup>illim, <span class="italic">Lambinus;</span> illi, ω.</a></li><script type="text/javascript">document.getElementById('note_LCL200_54_1').style.display = "none";</script></ul></section></notes></section>