<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p><span class="br"></span><span class="lineNumber">8</span><span class="br"></span>Cum Iovem igitur et Diovem a iuvando nominassent,
eum contra deum, qui non iuvandi potestatem,
sed vim nocendi haberet—nam deos quosdam, ut prodessent, celebrabant, quosdam, ut ne obessent, placabant—“Vediovem” appellaverunt, dempta atque
<span class="br"></span><span class="lineNumber">9</span><span class="br"></span>detracta iuvandi facultate. “Ve” enim particula, quae in aliis atque aliis vocabulis varia, tum per has duas litteras, tum “a.” littera media inmissa dicitur, duplicem significatum eundemque inter sese diversum
<span class="br"></span><span class="lineNumber">10</span><span class="br"></span>capit. Nam et augendae rei et minuendae valet, sicuti aliae particulae plurimae; propter quod accidit ut quaedam vocabula quibus particula ista praeponitur ambigua sint et utroqueversum dicantur, veluti
“vescum,” “vemens” et “vegrande,” de quibus alio in loco, uberiore tractatu facto, admonuimus; “vesani” autem et “vecordes” ex una tantum parte dicti, quae privativa est, quam Graeci κατὰ στέρησιν dicunt.</p>
<p><span class="br"></span><span class="lineNumber">11</span><span class="br"></span>Simulacrum igitur dei Vediovis, quod est in aede de qua supra dixi, sagittas tenet, quae sunt videlicet
<span class="br"></span><span class="lineNumber">12</span><span class="br"></span>partae ad nocendum. Quapropter eum deum plerumque
Apollinem esse dixerunt; immolaturque ritu





</p></section><notes></notes></section>