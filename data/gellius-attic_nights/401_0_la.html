<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">


τούτῳ τῷ ἀνθρώπῳ, κἂν πάνυ εὐφυὴς ᾖ, ἀνάνδρῳ
γενέσθαι, φεύγοντι τὰ μέσα τῆς πόλεως καὶ τὰς ἀγοράς,
ἐν αἷς ἔφη ὁ ποιητὴς τοὺς ἄνδρας “ἀριπρεπεῖς” γίγνεσθαι,
καταδεδυκότι δὲ τὸν λοιπὸν βίον βιῶναι μετὰ μειρακίων, ἐν
γωνίᾳ τριῶν ἢ τεττάρων ψιθυρίζοντα, ἐλεύθερον δὲ καὶ
<span class="br"></span><span class="lineNumber">19–23</span><span class="br"></span>μέγα καὶ ἱκανὸν μηδέποτε φθέγξασθαι.</p>
<p><span class="br"></span><span class="lineNumber">24</span><span class="br"></span>Haec Plato sub persona quidem, sicuti dixi, non
proba, set cum sensus tamen intellegentiaeque communis
fide et cum quadam indissimulabili veritate
disseruit, non de illa scilicet philosophia, quae virtutum
omnium disciplina est quaeque in publicis simul
et privatis officiis excellit civitatesque et rempublicam,
si nihil prohibeat, constanter, fortiter et perite administrat,
sed de ista futtili atque puerili meditatione
argutiarum, nihil ad vitam neque tuendam neque
ordinandam promovente, in qua id genus homines
consenescunt male feriati, quos philosophos esse et
vulgus putat et is putabat, ex cuius persona haec
dicta sunt.</p>
<h3><span class="ac">XXIII</span></h3>
<p>Verba ex oratione M. Catonis de mulierum veterum victu et
moribus; atque inibi, quod fuerit ius marito in adultero
uxorem deprehensam necare.</p>
<p><span class="br"></span><span class="lineNumber">1</span><span class="br"></span><span class="sc">Qui</span> de victu atque cultu populi Romani scripserunt
mulieres Romae atque in Latio “aetatem




</p></section><notes></notes></section>