<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="br"></span><span class="lineNumber">11</span><span class="br"></span>illa voce sibi, non vinum delegisset. Is erat e Lesbo Theophrastus, suavitate homo insigni
<span class="br"></span><span class="lineNumber">12</span><span class="br"></span>linguae pariter atque vitae. Itaque non diu post Aristotele vita defuncto, ad Theophrastum omnes concesserunt.</p>
<h3><span class="ac">VI</span></h3>
<p>Quid veteres Latini dixerint quas Graeci προσῳδίας appellant; item quod vocabulum “barbarismi” non usurpaverint neque Romani antiquiores neque Attici.</p>
<p><span class="br"></span><span class="lineNumber">1</span><span class="br"></span><span class="sc">Quas</span> Graeci προσῳδίας dicunt, eas veteres docti tum “notas vocum,” tum “moderamenta,” tum
<span class="br"></span><span class="lineNumber">2</span><span class="br"></span>“accentiunculas,” tum “voculationes” appellabant; quod nunc autem “barbare” quem loqui dicimus, id vitium sermonis non “barbarum” esse, sed “rusticum,” 
et cum eo vitio loquentes “rustice” loqui
<span class="br"></span><span class="lineNumber">3</span><span class="br"></span>dictitabant. P. Nigidius in <span class="italic">Commentariis Grammaticis:</span> “Rusticus fit sermo,” inquit, “si adspires perperam.” 
<span class="br"></span><span class="lineNumber">4</span><span class="br"></span>Itaque id vocabulum, quod dicitur vulgo “barbarismus,” 
qui ante divi Augusti aetatem pure atque integre locuti sunt an dixerint, nondum equidem inveni.</p>
<h3><span class="ac">VII</span></h3>
<p>Diversum de natura leonum dixisse Homerum in carminibus et Herodotum in historiis.</p>
<p><span class="br"></span><span class="lineNumber">1</span><span class="br"></span><span class="sc">Leaenas</span> inter omnem vitam semel parere eoque uno partu numquam edere plures quam unum, Herodotus





</p></section><notes></notes></section>