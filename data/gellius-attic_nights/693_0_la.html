<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<blockquote><p><span class="line indent1">Frena Pelethronii Lapithae gyrosque dedere</span><span class="linebreak"></span>
<span class="line indent1">Impositi dorso atque equitem docuere sub armis</span><span class="linebreak"></span>
<span class="line indent1">Insultare solo et gressus glomerare superbos.</span><span class="linebreak"></span></p></blockquote>
<p class="noindent">In quo loco equitem, si quis modo non inscite inepteque argutior sit, nihil potest accipi aliud nisi
<span class="br"></span><span class="lineNumber">8</span><span class="br"></span>‘equum’; pleraque enim veterum aetas et hominem equo insidentem et equum cui<a class="footnoteLink" href="#note_LCL212_314_1" id="target_note_LCL212_314_1"><sup>1</sup></a> insideretur ‘equitem’
<span class="br"></span><span class="lineNumber">9</span><span class="br"></span>dixerunt. Propterea ‘equitare’ etiam, quod verbum e vocabulo ‘equitis’ inclinatum est, et homo equo utens et equus sub homine gradiens
<span class="br"></span><span class="lineNumber">10</span><span class="br"></span>dicebatur. Lucilius adeo, vir adprime linguae Latinae sciens, ‘ecum equitare’ dicit his versibus:</p>
<blockquote><p><span class="line indent1">Quis hunc currere equum nos atque equitare</span><span class="linebreak"></span>
<span class="line indent2">videmus,</span><span class="linebreak"></span>
<span class="line indent1">His equitat curritque; oculis equitare videmus;</span><span class="linebreak"></span>
<span class="line indent1">Ergo oculis equitat.</span><span class="linebreak"></span></p></blockquote>
<p class="noindent"><span class="br"></span><span class="lineNumber">11</span><span class="br"></span>Sed enim contentus, “inquit,” ego his non fui et, ut non turbidae fidei nec ambiguae, sed ut purae liquentisque esset, ‘equus’ ne an ‘eques’ scriptum Ennius reliquisset, librum summae atque reverendae vestustatis, quem fere constabat Lampadionis manu emendatum, studio pretioque multo unius versus inspiciendi gratia conduxi et ‘eques,’ non ‘equus,’
scriptum in eo versu inveni.”</p>
</section><notes><section class="footnotes"><ul><li class="note" id="note_LCL212_314_1"><a class="footnoteCrossrefLink" href="#target_note_LCL212_314_1" title="Click to highlight in text"><sup class="lineRef">1</sup>cui, <span class="italic">Skutsch</span>; qui, ω (quo, π<sup>1</sup>.)</a></li><script type="text/javascript">document.getElementById('note_LCL212_314_1').style.display = "none";</script></ul></section></notes></section>