<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent noindent">

fieri meatum ac, ne potus cibusve aridior, quem oporteret in stomachum ire, procideret ex ore labereturque in eam fistulam per quam spiritus reciprocatur, eaque offensione intercluderetur animae via, inpositam esse arte quadam et ope naturae inde apud duo ista foramina, quae dicitur ἐπιγλωττίς, quasi claustra quaedam mobilia, coniventia vicissim et resurgentia,
<span class="br"></span><span class="lineNumber">5</span><span class="br"></span>eamque ἐπιγλωττίδα inter edendum bibendumque operire atque protegere τὴν τραχεῖαν ἀρτηρίαν, ne quid ex esca potuve incideret in illud quasi aestuantis animae iter; ac propterea nihil humoris influere in pulmonem ore ipso arteriae communito.</p>
<p>Haec Erasistratus medicus adversum Platonem.
<span class="br"></span><span class="lineNumber">6</span><span class="br"></span>Sed Plutarchus in libro<a class="footnoteLink" href="#note_LCL212_248_1" id="target_note_LCL212_248_1"><sup>1</sup></a> <span class="italic">Symposiacorum</span> auctorem Platonis sententiae Hippocraten dicit fuisse idemque esse opinatos et Philistiona Locrum et Dioxippum Hippocraticum, veteres medicos et nobiles; atque illam, de qua Erasistratus dixerat, ἐπιγλωττίδα non idcirco eo in loco constitutam, ne quid ex potu influeret in arteriam; nam pulmoni quoque fovendo rigandoque utiles necessariosque humores videri, set adpositam quasi moderatricem quandam et arbitram prohibendi admittendive quod ex salutis usu foret, uti edulia quidem omnia defenderet ab arteria depelleretque in stomachum, potum autem partiretur inter stomachum et pulmonem et quod ex eo admitti in pulmonem per arteriam deberet, non rapidum id neque universum, sed quadam quasi obice sustentatum




</p></section><notes><section class="footnotes"><ul><li class="note" id="note_LCL212_248_1"><a class="footnoteCrossrefLink" href="#target_note_LCL212_248_1" title="Click to highlight in text"><sup class="lineRef">1</sup>septimo, <span class="italic">Volkmann;</span> Symp. vii, <span class="italic">Skutsch.</span></a></li><script type="text/javascript">document.getElementById('note_LCL212_248_1').style.display = "none";</script></ul></section></notes></section>