<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

definitionem significare volens, Lucretius poeta ita scripsit:</p>
<blockquote><p>
<span class="line indent1">Tangere enim aut<a class="footnoteLink" href="#note_LCL195_428_1" id="target_note_LCL195_428_1"><sup>1</sup></a> tangi, nisi corpus, nulla potest</span><span class="linebreak"></span>
<span class="line indent2">res.</span><span class="linebreak"></span>
</p></blockquote>
<p class="noindent">

    Alio quoque modo corpus esse Graeci dicunt τὸ τριχῆ
<span class="br"></span><span class="lineNumber">5, 6</span><span class="br"></span>διάστατον. Sed vocem Stoici corpus esse contendunt
<span class="br"></span><span class="lineNumber">7</span><span class="br"></span>eamque esse dicunt ictum aera, Plato autem non esse vocem corpus putat: “Non enim percussus,” inquit,
“aer, sed plaga ipsa atque percussio, id vox est.” 
<span class="br"></span><span class="lineNumber">8</span><span class="br"></span>Democritus ac deinde Epicurus ex individuis corporibus
vocem constare dicunt eamque, ut ipsis eorum
<span class="br"></span><span class="lineNumber">9</span><span class="br"></span>verbis utar, ῥεῦμα ἀτόμων appellant. Hos aliosque talis argutae delectabilisque desidiae aculeos cum audiremus vel lectitaremus neque in his scrupulis aut emolumentum aliquod solidum ad rationem vitae pertinens aut finem ullum quaerendi videremus, Ennianum Neoptolemum probabamus, qui profecto ita ait:</p>
<blockquote><p>
<span class="line indent1">Philósophandum est paúcis; nam omnino haút</span><span class="linebreak"></span>
<span class="line indent2">placet.</span><span class="linebreak"></span></p></blockquote>
<h3><span class="ac">XVI</span></h3>
<p>De vi oculorum deque videndi rationibus.</p>
<p>
<span class="sc">De</span> videndi ratione deque cernendi natura diversas
<span class="br"></span><span class="lineNumber">1, 2</span><span class="br"></span>esse opiniones philosophorum animadvertimus. Stoici causas esse videndi dicunt radiorum ex oculis in ea quae videri queunt emissionem aerisque simul intentionem.






</p></section><notes><section class="footnotes"><ul><li class="note" id="note_LCL195_428_1"><a class="footnoteCrossrefLink" href="#target_note_LCL195_428_1" title="Click to highlight in text"><sup class="lineRef">1</sup>et, <span class="italic">Lucr.</span></a></li><script type="text/javascript">document.getElementById('note_LCL195_428_1').style.display = "none";</script></ul></section></notes></section>