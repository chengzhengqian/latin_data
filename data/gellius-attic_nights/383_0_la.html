<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
adtendat, duo ista verba “properare” et “maturare” tamquam plane contraria scitissime separavit in hisce versibus:</p>
<blockquote><p><span class="line indent1">Frigidus agricolam si quando continet imber,</span><span class="linebreak"></span>
<span class="line indent1">Multa, forent quae mox caelo properanda sereno,</span><span class="linebreak"></span>
<span class="line indent1">Maturare datur.</span><span class="linebreak"></span></p></blockquote>
<p class="noindent"><span class="br"></span><span class="lineNumber">7</span><span class="br"></span>Elegantissime duo verba ista divisit; namque in praeparatu rei rusticae per tempestates pluvias, quoniam otium est, “maturari” potest; per serenas, quoniam tempus instat, “properari” necessum est.</p>
<p><span class="br"></span><span class="lineNumber">8</span><span class="br"></span>Cum significandum autem est coactius quid factum et festinantius, tum rectius “praemature” factum id dicitur quam “mature,” sicuti Afranius dixit in togata, cui <span class="italic">Titulus</span> nomen est:</p>
<blockquote><p><span class="line indent1">Adpetis dominátum demens praémature praécocem,</span><span class="linebreak"></span></p></blockquote>
<p class="noindent"><span class="br"></span><span class="lineNumber">9</span><span class="br"></span>in quo versu animadvertendum est quod “praecocem” inquit, non “praecoquem”; est enim casus eius rectus non “praecoquis,” sed “praecox.”</p>
<h3><span class="ac">XII</span></h3>
<p>De portentis fabularum quae Plinius Secundus indignissime in Democritum philosophum confert; et ibidem de simulacro volucri columbae.</p>
<p><span class="br"></span><span class="lineNumber">1</span><span class="br"></span><span class="sc">Librum</span> esse Democriti, nobilissimi philosophorum, <span class="italic">De Vi et Natura Chamaeleontis</span> eumque se legisse


</p></section><notes></notes></section>