<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

dies totos desidere. Maiores nostri quae liberos suos discere et quos in ludos itare vellent instituerunt. Haec nova, quae praeter consuetudinem ac morem maiorum fiunt, neque placent neque recta videntur. Quapropter et his qui eos ludos habent, et his qui eo venire consuerunt, visum est faciundum, ut ostenderemus nostram sententiam, nobis non placere.”</p>
<p><span class="br"></span><span class="lineNumber">3</span><span class="br"></span>Neque illis solum temporibus, nimis rudibus necdum Graeca disciplina expolitis, philosophi ex urbe
<span class="br"></span><span class="lineNumber">4</span><span class="br"></span>Roma pulsi sunt, verum etiam Domitiano imperante senatusconsulto eiecti atque urbe et Italia interdicti
<span class="br"></span><span class="lineNumber">5</span><span class="br"></span>sunt. Qua tempestate Epictetus quoque philosophus propter id senatusconsultum Nicopolim Roma decessit.</p>
<h3><span class="ac">XII</span></h3>
<h3>Locus ex oratione Gracchi de parsimonia ac de pudicitia sua memoratissimus.</h3>
<p>

    C. <span class="sc">Gracchus</span> cum ex Sardinia rediit, orationem ad populum in <span class="br"></span><span class="lineNumber">1, 2</span><span class="br"></span>contione habuit. Ea verba haec sunt: “Versatus sum,” inquit, “in provincia, quomodo ex usu vestro existimabam esse, non quomodo ambitioni meae conducere arbitrabar. Nulla apud me fuit popina, neque pueri eximia facie stabant, et in convivio liberi vestri modestius erant quam apud principia.” 



</p></section><notes></notes></section>