<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

bello Gallico receptis custoditisque. Hinc “tabulae Caerites” appellatae versa vice, in quas censores referri iubebant quos notae causa suffragiis privabant.</p>
<p><span class="br"></span><span class="lineNumber">8</span><span class="br"></span>Sed “coloniarum” alia necessitudo est; non enim veniunt extrinsecus in civitatem nec suis radicibus nituntur, sed ex civitate quasi propagatae sunt et iura institutaque omnia populi Romani, non sui
<span class="br"></span><span class="lineNumber">9</span><span class="br"></span>arbitrii, habent. Quae tamen condicio, cum sit magis obnoxia et minus libera, potior tamen et praestabilior existimatur propter amplitudinem maiestatemque populi Romani, cuius istae coloniae quasi effigies parvae simulacraque esse quaedam videntur, et simul quia obscura oblitterataque sunt municipiorum iura, quibus uti iam per innotitiam non queunt.</p>
<h3><span class="ac">XIV</span></h3>
<h3>Quod M. Cato differre dixit “properare” et “festinare”; et quam incommode Verrius Flaccus verbi quod est “festinat” ἔτυμον interpretatus est.</h3>
<p>

    “<span class="sc">Festinare</span>” et “properare” idem significare
<span class="br"></span><span class="lineNumber">1, 2</span><span class="br"></span>atque in eandem rem dici videntur. Sed M. Cato id differre existimat eaque hoc modo divisa—verba sunt ipsius ex oratione, quam <span class="italic">De Suis Virtutibus</span>
</p></section><notes></notes></section>