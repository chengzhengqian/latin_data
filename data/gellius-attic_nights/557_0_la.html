<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

et propugnaret diceretque et “proprium” et “propitium” et “anxium” et “contrarium” itidem in casu vocativo dicendum, ut “adversarius” et “extrarius” diceretur; “inscium” quoque et “impium” et “ebrium” et “sobrium” insolentius quidem paulo, sed rectius per <span class="italic">i</span> litteram, non per <span class="italic">e</span>, in eodem casu pronuntiandum, eaque inter eos contentio longius duceretur, non arbitratus ego operae pretium esse eadem istaec diutius audire, clamantes conpugnantesque illos reliqui.</p>
<h3><span class="ac">VI</span></h3>
<h3>Cuimodi sint quae speciem doctrinarum habeant, sed neque delectent neque utilia sint; atque inibi de vocabulis singularum urbium regionumque inmutatis.</h3>
<p><span class="br"></span><span class="lineNumber">1</span><span class="br"></span><span class="sc">Homo</span> nobis familiaris, in litterarum cultu non ignobilis magnamque aetatis partem in libris versatus “Adiutum,” inquit, “ornatumque volo ire <span class="italic">Noctes</span> tuas”; et simul dat mihi librum grandi volumine doctrinae omnigenus, ut ipse dicebat, praescatentem, quem sibi elaboratum esse ait ex multis et variis et remotis lectionibus, ut ex eo sumerem quantum liberet rerum memoria dignarum.
<span class="br"></span><span class="lineNumber">2</span><span class="br"></span>Accipio cupidus et libens, tamquam si copiae cornum nactus essem, et recondo me penitus, ut sine arbitris legam.</p>
<p><span class="br"></span><span class="lineNumber">3</span><span class="br"></span>At quae ibi scripta erant, pro Iuppiter, mera miracula! quo nomine fuerit qui primus “grammaticus” appellatus est; et quot fuerint Pythagorae nobiles, quot Hippocratae; et cuiusmodi fuisse
</p></section><notes></notes></section>