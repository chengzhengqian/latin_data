<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent noindent">

dativus singularis “i” littera finitus, si non similis est genetivi singularis, s littera addita genetivum singularem
facit, ut “patri patris,” “duci ducis,” “caedi
<span class="br"></span><span class="lineNumber">4</span><span class="br"></span>caedis.” “Cum igitur” inquiunt “in casu dandi ‘huic senatui’ dicamus, genetivus ex eo singularis ‘senatuis’ est, non ‘senatus.’”</p>
<p>

    Set<a class="footnoteLink" href="#note_LCL195_360_1" id="target_note_LCL195_360_1"><sup>1</sup></a> non omnes concedunt in casu dativo “senatui” 
<span class="br"></span><span class="lineNumber">5, 6</span><span class="br"></span>magis dicendum quam “senatu.” Sicuti Lucilius in eodem casu “victu” et “anu” dicit, non
“victui” nec “anui,” in hisce versibus:</p>
<blockquote><p>
<span class="line indent1">Quod sumptum atque epulas victu praeponis</span><span class="linebreak"></span>
<span class="line indent18">honesto</span><span class="linebreak"></span>
</p></blockquote>
<p class="noindent">et alio in loco:</p>
<blockquote><p>
<span class="line indent1">Anu noceo (inquit).</span><span class="linebreak"></span>
</p></blockquote>
<p class="noindent"><span class="br"></span><span class="lineNumber">7</span><span class="br"></span>Vergilius quoque in casu dandi “aspectu” dicit, non
“aspectui”:</p>
<blockquote><p>
<span class="line indent6">Teque aspectu ne subtrahe nostro</span><span class="linebreak"></span></p></blockquote>
<p class="noindent">et in <span class="italic">Georgicis:</span></p>
<blockquote><p>
<span class="line indent1">Quod nec concubitu indulgent.</span><span class="linebreak"></span>
</p></blockquote>
<p><span class="br"></span><span class="lineNumber">8</span><span class="br"></span>C. etiam Caesar, gravis auctor linguae Latinae, in <span class="italic">Anticatone,</span> “unius,” inquit, “arrogantiae, superbiae dominatuque.” Item <span class="italic">In Dolabellam actionis I. lib. I.:</span> “Isti, quorum in aedibus fanisque posita et honori
<span class="br"></span><span class="lineNumber">9</span><span class="br"></span>erant et ornatu.” In libris quoque analogicis omnia istiusmodi sine “i” littera dicenda censet.</p>
</section><notes><section class="footnotes"><ul><li class="note" id="note_LCL195_360_1"><a class="footnoteCrossrefLink" href="#target_note_LCL195_360_1" title="Click to highlight in text"><sup class="lineRef">1</sup>sed, σ; et, ω.</a></li><script type="text/javascript">document.getElementById('note_LCL195_360_1').style.display = "none";</script></ul></section></notes></section>