<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p><span class="br"></span><span class="lineNumber">4</span><span class="br"></span>Id quoque in eodem libro Nigidiano animadvertimus: “Si ‘huius,’” inquit, “‘amici’ vel ‘huius magni’ scribas, unum i facito extremum, sin vero ‘hei magnei,’<a class="footnoteLink" href="#note_LCL200_502_1" id="target_note_LCL200_502_1"><sup>1</sup></a> ‘hei amicei,’ casu multitudinis recto, tum ante i scribendum erit e, atque id ipsum facies in similibus. Item si ‘huius terrai’ scribas, i littera fit extrema, si ‘huic terrae,’ per e scribendum est. Item ‘mei’ qui scribit in casu interrogandi, velut cum dicimus ‘mei studiosus,’ per i unum scribat, non per e; at cum ‘mehei,’ tum per e et i scribendum
<span class="br"></span><span class="lineNumber">5</span><span class="br"></span>est, quia dandi casus est.” Haec nos auctoritate doctissimi hominis adducti, propter eos qui harum quoque rerum scientiam quaerunt, non praetermittenda existimavimus.</p>
<h3><span class="ac">XXVII</span></h3>
<p>De versibus, quos Vergilius sectatus videtur, Homeri ac Partheni.</p>
<p><span class="br"></span><span class="lineNumber">1</span><span class="br"></span><span class="sc">Partheni</span> poetae versus est:</p>
<blockquote><p><span class="line indent3">Γλαύκῳ καὶ Νηρεῖ καὶ εἰναλίῳ Μελικέρτῃ.</span><span class="linebreak"></span></p></blockquote>
<p class="noindent"><span class="br"></span><span class="lineNumber">2</span><span class="br"></span>Eum versum Vergilius aemulatus est, itaque fecit duobus vocabulis venuste inmutatis parem:</p>
<blockquote><p><span class="line indent3">Glauco et Panopeae et Inoo Melicertae.</span><span class="linebreak"></span></p></blockquote>
</section><notes><section class="footnotes"><ul><li class="note" id="note_LCL200_502_1"><a class="footnoteCrossrefLink" href="#target_note_LCL200_502_1" title="Click to highlight in text"><sup class="lineRef">1</sup>In this passage I have followed the revision of the text made by Kent, <span class="italic">A.J.P</span>. xxxii (1911), p. 290.</a></li><script type="text/javascript">document.getElementById('note_LCL200_502_1').style.display = "none";</script></ul></section></notes></section>