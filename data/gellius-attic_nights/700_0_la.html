<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

qui in commentario quod fecisset <span class="italic">De Usu Antiquae Lectionis</span> scripserit non “inseque” apud Ennium legendum, sed “insece”; ideoque a veteribus,
quas “narrationes” dicimus, “insectiones” 
esse appellatas; Varronem quoque versum hunc Plauti de <span class="italic">Menaechmis</span>:</p>
<blockquote><p><span class="line indent1">Nihilo<a class="footnoteLink" href="#note_LCL212_328_1" id="target_note_LCL212_328_1"><sup>1</sup></a> minus esse videtur séctius quam sómnia,</span><span class="linebreak"></span>
sic enarrasse: “nihilo magis narranda esse quam si ea essent somnia. “Haec illi inter se certabant.</p></blockquote>
<p><span class="br"></span><span class="lineNumber">5</span><span class="br"></span>Ego arbitror et a M. Catone “insecenda” et a Q. Ennio “insece” scriptum sine <span class="italic">u</span> littera. Offendi enim in bibliotheca Patrensi librum verae vetustatis Livii Andronici, qui inscriptus est Ὀδύσσεια, in quo erat versus primus cum hoc verbo sine <span class="italic">u</span> littera:</p>
<blockquote><p><span class="line indent2">Virum mihi, Camena, insece versutum,</span><span class="linebreak"></span></p></blockquote>
<p class="noindent">factus ex illo Homeri versu:</p>
<blockquote><p><span class="line indent3">Ἄνδρα μοι ἔννεπε, Μοῦσα, πολύτροπον.</span><span class="linebreak"></span></p></blockquote>
<p class="noindent"><span class="br"></span><span class="lineNumber">6</span><span class="br"></span>Illic igitur aetatis et fidei magnae libro credo. Nam, quod in versu Plautino est: “sectius quam somnia,” 
<span class="br"></span><span class="lineNumber">7</span><span class="br"></span>nihil in alteras partes argumenti habet. Etiamsi veteres autem non “inseque,” sed “insece” dixerunt,
credo, quia erat lenius leviusque, tamen eiusdem
<span class="br"></span><span class="lineNumber">8</span><span class="br"></span>sententiae verbum videtur. Nam et “sequo” 
et “sequor” et item “secta” et “sectio” consuetudine
loquendi differunt; sed qui penitus inspexerit,
origo et ratio utriusque una est.</p>
</section><notes><section class="footnotes"><ul><li class="note" id="note_LCL212_328_1"><a class="footnoteCrossrefLink" href="#target_note_LCL212_328_1" title="Click to highlight in text"><sup class="lineRef">1</sup>haec nihilo, <span class="italic">Plaut.</span> minus esse mihi videntur setius, <span class="italic">edd. Plaut.</span></a></li><script type="text/javascript">document.getElementById('note_LCL212_328_1').style.display = "none";</script></ul></section></notes></section>