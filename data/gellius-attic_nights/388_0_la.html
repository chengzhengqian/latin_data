<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="br"></span><span class="lineNumber">8</span><span class="br"></span>Dialis domo, nisi<a class="footnoteLink" href="#note_LCL200_250_1" id="target_note_LCL200_250_1"><sup>1</sup></a> sacrum efferri ius non est; vinctum, si aedes eius introierit, solvi necessum est et vincula per impluvium in tegulas subduci atque inde

    foras in viam demitti. Nodum in apice neque in
<span class="br"></span><span class="lineNumber">9, 10</span><span class="br"></span>cinctu neque in alia parte ullum habet; si quis ad verberandum ducatur, si ad pedes eius supplex procubuerit,
<span class="br"></span><span class="lineNumber">11</span><span class="br"></span>eo die verberari piaculum est. Capillum
<span class="br"></span><span class="lineNumber">12</span><span class="br"></span>Dialis, nisi qui liber homo est, non detonset. Capram et carnem incoctam et hederam et fabam neque tangere
<span class="br"></span><span class="lineNumber">13</span><span class="br"></span>Diali mos est neque nominare. Propagines e
<span class="br"></span><span class="lineNumber">14</span><span class="br"></span>vitibus altius praetentas non succedit, Pedes lecti, in quo cubat, luto tenui circumlitos esse oportet et de eo lecto trinoctium continuum non decubat neque in eo lecto cubare alium fas est. Apud eius lecti fulcrum capsulam esse cum strue atque ferto oportet.
<span class="br"></span><span class="lineNumber">15</span><span class="br"></span>Unguium Dialis et capilli segmina subter arborem

    felicem terra operiuntur. Dialis cotidie feriatus est.
<span class="br"></span><span class="lineNumber">16, 17</span><span class="br"></span>Sine apice sub divo esse licitum non est; sub tecto uti liceret, non pridem a pontificibus constitutum,
<span class="br"></span><span class="lineNumber">18</span><span class="br"></span>Masurius Sabinus scripsit et alia quaedam remissa gratiaque aliquot caerimoniarum facta dicitur.</p>
<p>

    Farinam fermento inbutam adtingere ei fas non
<span class="br"></span><span class="lineNumber">19, 20</span><span class="br"></span>est. Tunica intima, nisi in locis tectis, non exuit se, ne sub caelo, tamquam sub oculis Iovis, nudus sit.
<span class="br"></span><span class="lineNumber">21</span><span class="br"></span>Super flaminem Dialem in convivio, nisi rex sacrificulus,
<span class="br"></span><span class="lineNumber">22</span><span class="br"></span>haut quisquam alius accumbit. Uxorem si



).

</p></section><notes><section class="footnotes"><ul><li class="note" id="note_LCL200_250_1"><a class="footnoteCrossrefLink" href="#target_note_LCL200_250_1" title="Click to highlight in text"><sup class="lineRef">1</sup>nisi in, <span class="italic">Lipsius.</span></a></li><script type="text/javascript">document.getElementById('note_LCL200_250_1').style.display = "none";</script></ul></section></notes></section>