<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2">
<p><span class="br"></span><span class="lineNumber">3</span><span class="br"></span>Euripidem quoque M. Varro ait, cum quinque
et septuaginta tragoedias scripserit, in quinque solis
vicisse, cum eum saepe vincerent aliquot poetae ignavissimi.</p>
<p>

    Menandrum autem alii centum octo, partim centum
<span class="br"></span><span class="lineNumber">4, 5</span><span class="br"></span>novem reliquisse comoedias ferunt. Sed Apollodori,
scriptoris celebratissimi, hos de Menandro versus
legimus in libro qui <span class="italic">Chronica</span> inscriptus est:</p>
<blockquote><p><span class="line indent3">Κηφισιεὺς ὢν ἐκ Διοπείθους πατρός,</span><span class="linebreak"></span>
<span class="line indent3">ΙΙρὸς τοῖσιν ἑκατὸν πέντε γράψας δράματα</span><span class="linebreak"></span>
<span class="line indent3">Ἐξέλιπε, πεντήκοντα καὶ δυεῖν ἐτῶν.</span><span class="linebreak"></span></p></blockquote>
<p class="noindent"><span class="br"></span><span class="lineNumber">6</span><span class="br"></span>Ex istis tamen centum et quinque omnibus, solis eum
octo vicisse, idem Apollodorus eodem in libro scripsit.</p>
<h3><span class="ac">V</span></h3>
<h3>Nequaquam esse verum, quod minutis quibusdam rhetoricae artificibus videatur, M. Ciceronem in libro quem <span class="italic">De Amicitia</span> scripsit vitioso argumento usum, ἀμφισβητούμενον ἀντὶ ὁμολογουμένου posuisse; totumque id consideratius tractatum exploratumque.</h3>
<p><span class="br"></span><span class="lineNumber">1</span><span class="br"></span>M. <span class="sc">Cicero</span>, in dialogo cui titulus est <span class="italic">Laelius</span> vel <span class="italic">De Amicitia,</span> docere volens amicitiam non spe expectationeque utilitatis neque pretii mercedisque causa colendam, sed quod ipsa per sese plena virtutis honestatisque sit expetendam diligendamque esse, etiamsi nihil opis nihilque emolumenti ex ea percipi queat, hac sententia atque his verbis usus est eaque dicere



</p></section><notes></notes></section>