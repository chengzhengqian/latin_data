<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

propterea se pecuniam qua nihil sibi esset usus ab his quibus eam sciret usui esse non accipere.</p>
<h3><span class="ac">XV</span></h3>
<p>Quam inportunum vitium plenumque odii sit futilis inanisque
loquacitas, et quam multis in locis a principibus utriusque
linguae viris detestatione iusta culpata sit.</p>
<p><span class="br"></span><span class="lineNumber">1</span><span class="br"></span><span class="sc">Qui</span> sunt leves et futiles et importuni locutores quique nullo rerum pondere innixi verbis uvidis<a class="footnoteLink" href="#note_LCL195_72_1" id="target_note_LCL195_72_1"><sup>1</sup></a> et lapsantibus diffluunt, eorum orationem bene existimatum
est in ore nasci, non in pectore, linguam autem debere aiunt non esse liberam nec vagam, sed vinclis de pectore imo ac de corde aptis moveri et quasi gubernari.
<span class="br"></span><span class="lineNumber">2</span><span class="br"></span>Sed enim videas quosdam scatere verbis sine ullo iudicii negotio cum securitate multa et profunda,
ut loquentes plerumque videantur loqui sese
<span class="br"></span><span class="lineNumber">3</span><span class="br"></span>nescire. Ulixen contra Homerus, virum sapienti facundia praeditum, vocem mittere ait non ex ore, sed ex pectore, quod<a class="footnoteLink" href="#note_LCL195_72_2" id="target_note_LCL195_72_2"><sup>2</sup></a> scilicet non ad sonum magis habitumque vocis quam ad sententiarum penitus conceptarum altitudinem pertineret, petulantiaeque verborum coercendae vallum esse oppositum dentium luculente dixit, ut loquendi temeritas non cordis tantum custodia atque vigilia cohibeatur, sed et quibusdam quasi excubiis in ore positis saepiatur.</p>
</section><notes><section class="footnotes"><ul><li class="note" id="note_LCL195_72_1"><a class="footnoteCrossrefLink" href="#target_note_LCL195_72_1" title="Click to highlight in text"><sup class="lineRef">1</sup>uvidis, <span class="italic">Salmasius;</span> ubi dis (diis <span class="italic">P<sup>2</sup></span>) <span class="italic">P</span>; (h)umidis, ω; tumidis, <span class="italic">Falster.</span></a></li><script type="text/javascript">document.getElementById('note_LCL195_72_1').style.display = "none";</script><li class="note" id="note_LCL195_72_2"><a class="footnoteCrossrefLink" href="#target_note_LCL195_72_2" title="Click to highlight in text"><sup class="lineRef">2</sup>quod, <span class="italic">J. E. Gronov</span>; quos (quo, <span class="italic">P</span>) scilicet (licet, <span class="italic">R</span>), ω.</a></li><script type="text/javascript">document.getElementById('note_LCL195_72_2').style.display = "none";</script></ul></section></notes></section>