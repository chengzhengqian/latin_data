<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

in bello gesta sint<a class="footnoteLink" href="#note_LCL195_436_1" id="target_note_LCL195_436_1"><sup>1</sup></a> non praedicare aut interea quid senatus decreverit aut quae lex rogatiove lata sit neque quibus consiliis ea gesta sint iterare: id fabulas pueris est narrare, non historias scribere.”</p>
<h3><span class="ac">XIX</span></h3>
<p>Quid sit adoptatio, quid item sit adrogatio, quantumque haec inter se differant; verbaque eius quae qualiaque sint, qui in liberis adrogandis super ea re populum rogat.</p>
<p><span class="br"></span><span class="lineNumber">1</span><span class="br"></span><span class="sc">Cum</span> in alienam familiam inque liberorum locum extranei sumuntur, aut per praetorem fit aut per populum.
<span class="br"></span><span class="lineNumber">2</span><span class="br"></span>Quod per praetorem fit, “adoptatio” dicitur,
<span class="br"></span><span class="lineNumber">3</span><span class="br"></span>quod per populum, “arrogatio.” Adoptantur autem, cum a parente in cuius potestate sunt tertia mancipatione
in iure ceduntur atque ab eo qui adoptat apud eum apud quem legis actio est vindicantur;
<span class="br"></span><span class="lineNumber">4</span><span class="br"></span>adrogantur hi qui, cum sui iuris sunt, in alienam sese potestatem tradunt eiusque rei ipsi auctores fiunt.
<span class="br"></span><span class="lineNumber">5</span><span class="br"></span>Sed adrogationes non temere nec inexplorate committuntur;
<span class="br"></span><span class="lineNumber">6</span><span class="br"></span>nam comitia arbitris pontificibus praebentur,
quae “curiata” appellantur, aetasque eius qui adrogare vult, an liberis potius gignundis idonea sit, bonaque eius qui adrogatur ne insidiose adpetita sint




</p></section><notes><section class="footnotes"><ul><li class="note" id="note_LCL195_436_1"><a class="footnoteCrossrefLink" href="#target_note_LCL195_436_1" title="Click to highlight in text"><sup class="lineRef">1</sup>sint enarrare, <span class="italic">Nipperdey;</span> sint blaterare, <span class="italic">Machly;</span> sint iterare id fabulas non praedicare aut, ω (from line 3).</a></li><script type="text/javascript">document.getElementById('note_LCL195_436_1').style.display = "none";</script></ul></section></notes></section>