<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">
<span class="br"></span><span class="lineNumber">2</span><span class="br"></span>Idque Plautum, veterem poetam, dicere videmus in comoedia <span class="italic">Cistellaria</span> his verbis:</p>
<blockquote><p><span class="line indent1">tum ílla, quam comprésserat,</span><span class="linebreak"></span>
<span class="line indent1">Decumó post mense exácto hic peperit fíliam.</span><span class="linebreak"></span></p></blockquote>
<p class="noindent"><span class="br"></span><span class="lineNumber">3</span><span class="br"></span>Hoc idem tradit etiam Menander, poeta vetustior, humanarum opinionum vel peritissimus; versus eius super ea re de fabula <span class="italic">Plocio</span> posui:</p>
<blockquote><p><span class="line indent8">Γυνὴ κυεῖ δέκα μῆνας.</span><span class="linebreak"></span></p></blockquote>
<p class="noindent"><span class="br"></span><span class="lineNumber">4</span><span class="br"></span>sed noster Caecilius, cum faceret eodem nomine et eiusdem argumenti comoediam ac pleraque a Menandro sumeret, in mensibus tamen genitalibus nominandis non praetermisit octavum, quem praeterierat Menander. Caecilii versus hice sunt:</p>
<blockquote><p><span class="line indent1">Sóletne mulier décimo mense párere?—</span><span class="linebreak"></span>
<span class="line indent1">Pol nonó quoque</span><span class="linebreak"></span>
<span class="line indent1">Étiam septimo átque octavo.</span><span class="linebreak"></span></p></blockquote>
<p class="noindent"><span class="br"></span><span class="lineNumber">5</span><span class="br"></span>Eam rem Caecilium non inconsiderate dixisse neque temere a Menandro atque a multorum opinionibus
<span class="br"></span><span class="lineNumber">6</span><span class="br"></span>descivisse, M. Varro uti credamus facit. Nam mense nonnumquam octavo editum esse partum in libro quarto decimo <span class="italic">Rerum Divinarum</span> scriptum reliquit; quo in libro etiam undecimo mense aliquando nasci posse hominem dicit, eiusque sententiae tam de octavo quam de undecimo mense Aristotelem auctorem
<span class="br"></span><span class="lineNumber">7</span><span class="br"></span>laudat. Sed huius de mense octavo dissensionis






</p></section><notes></notes></section>