<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

inquit, “in foro honeste mos erat, domi quod satis erat. Equos carius quam coquos emebant. Poeticae artis honos non erat. Si quis in ea re studebat aut sese ad convivia adplicabat, ‘crassator’ vocabatur.” 
6 Illa quoque ex eodem libro praeclarae veritatis sententia est: “Nam vita” inquit, “humana prope uti ferrum est. Si exerceas, conteritur; si non exerceas, tamen robigo interficit. Item homines exercendo videmus conteri; si nihil exerceas, inertia
atque torpedo plus detrimenti facit quam exercitio.”</p>
<h3><span class="ac">III</span></h3>
<p>Qualis quantaque sit “pro” particulae varietas; deque exemplis eius varietatis.</p>
<p><span class="br"></span><span class="lineNumber">1</span><span class="br"></span><span class="sc">Quando</span> ab arbitriis negotiisque otium est et motandi
corporis gratia aut spatiamur aut vectamur, quaerere nonnumquam aput memet ipsum soleo res eiusmodi, parvas quidem minutasque et hominibus non bene eruditis aspernabiles, sed ad veterum scripta penitus noscenda et ad scientiam linguae Latinae cumprimis necessarias; velut est, quod forte nuper in Praenestino recessu<a class="footnoteLink" href="#note_LCL200_304_1" id="target_note_LCL200_304_1"><sup>1</sup></a> vespertina ambulatione
solus ambulans, considerabam qualis quantaque esset particularum quarundam in oratione Latina
<span class="br"></span><span class="lineNumber">2</span><span class="br"></span>varietas. Quod genus est praepositio “pro.” 
Aliter enim dici videbam “pontifices pro conlegio decrevisse,” aliter “quempiam testem introductum



</p></section><notes><section class="footnotes"><ul><li class="note" id="note_LCL200_304_1"><a class="footnoteCrossrefLink" href="#target_note_LCL200_304_1" title="Click to highlight in text"><sup class="lineRef">1</sup>secessu, <span class="italic">Juretus.</span></a></li><script type="text/javascript">document.getElementById('note_LCL200_304_1').style.display = "none";</script></ul></section></notes></section>