<section class="div1 language" lang="la"><header><hgroup><h1>Attic Nights of Aulus Gellius</h1></hgroup></header><section class="div2"><p class="noindent">

facit C. Laelium, sapientem virum, qui Publii Africani
<span class="br"></span><span class="lineNumber">2</span><span class="br"></span>fuerat amicissimus: “Quid enim? Africanus indigens mei? Ne<a class="footnoteLink" href="#note_LCL212_216_1" id="target_note_LCL212_216_1"><sup>1</sup></a> ego quidem illius. Sed ego admiratione quadam virtutis eius, ille vicissim opinione fortasse nonnulla quam de meis moribus habebat me dilexit; auxit benivolentiam consuetudo. Sed quamquam utilitates multae et magnae consecutae sunt, non sunt tamen ab earum spe causae diligendi profectae. Ut enim benefici liberalesque sumus, non ut exigamus gratiam—neque enim beneficium faeneramur, sed natura propensi ad liberalitatem sumus—, sic amicitiam non spe mercedis adducti, sed quod omnis eius fructus in ipso amore inest, expetendam putamus.”</p>
<p><span class="br"></span><span class="lineNumber">3</span><span class="br"></span>Hoc cum legeretur in coetu forte hominum doctorum, rhetoricus quidam sophista, utriusque linguae callens, haut sane ignobilis ex istis acutulis et minutis doctoribus qui τεχνικοί appellantur, atque in disserendo tamen non impiger, usum esse existimabat argumento M. Tullium non probo neque apodictico, sed eiusdem quaestionis, cuius esset ea ipsa res de qua quaereretur; verbisque id vitium Graecis appellat, quod accepisset ἀμφισβητούμενον ἀντὶ ὁμολογουμένου.
<span class="br"></span><span class="lineNumber">4</span><span class="br"></span>“Nam ‘beneficos,’” inquit, “et ‘liberales’ sumpsit ad confirmandum id quod de amicitia dicebat, cum ipsum illud et soleat quaeri et debeat, quisquis liberaliter et benigne facit, qua mente quoque consilio benignus liberalisque sit? utrum, quia mutuam



</p></section><notes><section class="footnotes"><ul><li class="note" id="note_LCL212_216_1"><a class="footnoteCrossrefLink" href="#target_note_LCL212_216_1" title="Click to highlight in text"><sup class="lineRef">1</sup>minime hercule! ac ne, <span class="italic">Cic.</span></a></li><script type="text/javascript">document.getElementById('note_LCL212_216_1').style.display = "none";</script></ul></section></notes></section>