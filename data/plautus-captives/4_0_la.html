<section class="div1 language" lang="la"><header><hgroup><h1>Plautus</h1></hgroup></header><p class="lineGroup">
<span class="line">domo quem profugiens dominum apstulerat uendidit.</span><span class="linebreak"></span>
<span class="line">is postquam hunc emit, dedit eum huic gnato suo</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>peculiarem, quia quasi una aetas erat.</span><span class="linebreak"></span>
<span class="line"><span class="br"></span><span class="lineNumber">23</span><span class="br"></span>rationem habetis, quo modo unum amiserit.</span><span class="linebreak"></span>
<span class="line">postquam belligerant Aetoli cum Aleis,</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>ut fit in bello, capitur alter filius.</span><span class="linebreak"></span>
<span class="line">medicus Menarchus emit ibidem in Alide.</span><span class="linebreak"></span>
<span class="line">coepit captiuos commercari hic Aleos,</span><span class="linebreak"></span>
<span class="line">si quem reperire posset qui mutet suom,</span><span class="linebreak"></span>
<span class="line">illum captiuom: hunc suom esse nescit qui domi est.</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>et quoniam heri indaudiuit de summo loco</span><span class="linebreak"></span>
<span class="line">summoque genere captum esse equitem Aleum,</span><span class="linebreak"></span>
<span class="line">nil pretio parsit, filio dum parceret:</span><span class="linebreak"></span>
<span class="line">reconciliare ut facilius posset domum,</span><span class="linebreak"></span>
<span class="line">emit hoscâ€™ de praeda ambos de quaestoribus.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>hisce autem inter sese hunc confinxerunt dolum,</span><span class="linebreak"></span>
<span class="line">quo pacto hic seruos suom erum hinc amittat domum.</span><span class="linebreak"></span>
<span class="line">itaque inter se commutant uestem et nomina;</span><span class="linebreak"></span>
<span class="line">illic uocatur Philocrates, hic Tyndarus:</span><span class="linebreak"></span>
<span class="line">huius illic, hic illius hodie fert imaginem.</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>et hic hodie expediet hanc docte fallaciam,</span><span class="linebreak"></span>
<span class="line">et suom erum faciet libertatis compotem,</span><span class="linebreak"></span>
<span class="line">eodemque pacto fratrem seruabit suom</span><span class="linebreak"></span>
<span class="line">reducemque faciet liberum in patriam ad patrem</span><span class="linebreak"></span>
<span class="line">imprudens: itidem ut saepe iam in multis locis</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>plus insciens quis fecit quam prudens boni.</span><span class="linebreak"></span>
<span class="line">sed inscientes sua sibi fallacia</span><span class="linebreak"></span>
<span class="line">ita compararunt et confinxerunt dolum</span><span class="linebreak"></span>
<span class="line">itaque hi commenti de sua sententia</span><span class="linebreak"></span>
<span class="line">ut in seruitute hic ad suom maneat patrem:</span><span class="linebreak"></span>
</p><notes><section class="footnotes"><ul><li class="note text" id="note_LCL060_512_34"><sup class="lineRef">34</sup>hosce e <span class="italic">Studemund dubitanter</span>
</li></ul></section></notes></section>