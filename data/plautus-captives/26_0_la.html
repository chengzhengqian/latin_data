<section class="div1 language" lang="la"><header><hgroup><h1>Plautus</h1></hgroup></header><div class="sp"><p class="lineGroup">
<span class="line">quibus solebam menstrualis epulas ante adipiscier:</span><span class="linebreak"></span>
<span class="line">nemo ridet; sciui extemplo rem de compecto geri;</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>ne canem quidem irritatam uoluit quisquam imitarier,</span><span class="linebreak"></span>
<span class="line">saltem, si non arriderent, dentes ut restringerent.</span><span class="linebreak"></span>
<span class="line">abeo ab illis, postquam uideo me sic ludificarier;</span><span class="linebreak"></span>
<span class="line">pergo ad alios, uenio ad alios, deinde ad alios: una res!</span><span class="linebreak"></span>
<span class="line">omnes &lt;de&gt; compecto rem agunt, quasi in Velabro olearii.</span><span class="linebreak"></span>
<span class="line"><span class="br"></span><span class="lineNumber">490</span><span class="br"></span>nunc redeo inde, quoniam me ibi uideo ludificarier.</span><span class="linebreak"></span>
<span class="line">item alii parasiti frustra obambulabant in foro.</span><span class="linebreak"></span>
<span class="line">nunc barbarica lege certum est ius meum omne persequi:</span><span class="linebreak"></span>
<span class="line">qui consilium iniere, quo nos uictu et uita prohibeant,</span><span class="linebreak"></span>
<span class="line">is diem dicam, irrogabo multam, ut mihi cenas decem</span><span class="linebreak"></span>
<span class="line"><span class="br"></span><span class="lineNumber">495</span><span class="br"></span>meo arbitratu dent, quom cara annona sit. sic egero.</span><span class="linebreak"></span>
<span class="line">nunc ibo ad portum hinc: est illic mi una spes cenatica;</span><span class="linebreak"></span>
<span class="line">si ea decollabit, redibo huc ad senem ad cenam asperam.</span><span class="linebreak"></span>
</p></div>
<span class="label"><span class="centered">
<span class="sc">iii.</span> ii: <span class="sc">hegio</span>
</span></span>
<div class="sp"><span class="speaker sc">heg</span><p class="lineGroup">
<span class="line">quid est suauius quam bene rem gerere</span><span class="linebreak"></span>
<span class="line">bono publico, sicut ego feci heri, quom</span><span class="linebreak"></span>
<span class="line"><span class="br"></span><span class="lineNumber">500</span><span class="br"></span>emi hosce homines: ubi quisque uident,</span><span class="linebreak"></span>
<span class="line">eunt obuiam gratulanturque eam rem.</span><span class="linebreak"></span>
<span class="line">ita me miserum restitando</span><span class="linebreak"></span>
<span class="line">retinendo[que] lassum reddiderunt:</span><span class="linebreak"></span>
<span class="line">uix ex gratulando miser iam eminebam.</span><span class="linebreak"></span>
</p></div><notes><section class="footnotes"><ul><li class="note text" id="note_LCL060_556_489"><sup class="lineRef">489</sup>de <span class="italic">add. Fleckeisen</span>
</li><li class="note text" id="note_LCL060_556_503"><sup class="lineRef">503</sup>que <span class="italic">del. Hermann</span>
</li></ul></section></notes></section>