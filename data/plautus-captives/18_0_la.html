<section class="div1 language" lang="la"><header><hgroup><h1>Plautus</h1></hgroup></header>
<div class="sp"><span class="speaker sc">heg</span><p class="lineGroup">
<span class="line">ego uirtute deum et maiorum nostrum diues sum satis.</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>non ego omnino lucrum omne esse utile homini existumo:</span><span class="linebreak"></span>
<span class="line">scio ego, multos iam lucrum lutulentos homines reddidit;</span><span class="linebreak"></span>
<span class="line">est etiam ubi profecto damnum praestet facere quam lucrum.</span><span class="linebreak"></span>
<span class="line">odi ego aurum: multa multis saepe suasit perperam.</span><span class="linebreak"></span>
<span class="line">nunc hoc animum aduorte, ut ea quae sentio partier</span><span class="linebreak"></span>
<span class="line indent1">scias.</span><span class="linebreak"></span>
<span class="line"><span class="br"></span><span class="lineNumber">330</span><span class="br"></span>filius meus illic apud uos seruit captus Alide:</span><span class="linebreak"></span>
<span class="line">eum si reddis mihi, praeterea unum nummum ne duis,</span><span class="linebreak"></span>
<span class="line">et te et hunc amittam hinc. alio pacto abire non potes.</span><span class="linebreak"></span>
</p></div>
<div class="sp"><span class="speaker sc">tyn</span><p class="lineGroup">
<span class="line">optumum atque aequissumum oras optumusque hominum</span><span class="linebreak"></span>
<span class="line indent1">es homo.</span><span class="linebreak"></span>
<span class="line">sed is priuatam seruitutem seruit illi an publicam?</span><span class="linebreak"></span>
</p></div>
<div class="sp"><span class="speaker sc">heg</span><p class="lineGroup">
<span class="line"><span class="br"></span><span class="lineNumber">335</span><span class="br"></span>priuatam medici Menarchi.</span><span class="linebreak"></span>
</p></div>
<div class="sp"><span class="speaker sc">philoc</span><p class="lineGroup">
<span class="line indent12">pol isquidem huius est cluens.</span><span class="linebreak"></span>
<span class="line">tam hoc quidem tibi in procliui quam imber est quando</span><span class="linebreak"></span>
<span class="line indent1">pluit.</span><span class="linebreak"></span>
</p></div>
<div class="sp"><span class="speaker sc">heg</span><p class="lineGroup">
<span class="line">fac is homo ut redimatur.</span><span class="linebreak"></span>
</p></div>
<div class="sp"><span class="speaker sc">tyn</span><p class="lineGroup">
<span class="line indent11">faciam. sed te id oro, Hegioâ€”</span><span class="linebreak"></span>
</p></div>
<div class="sp"><span class="speaker sc">heg</span><p class="lineGroup">
<span class="line">quiduis, dum ab re ne quid ores, faciam.</span><span class="linebreak"></span>
</p></div>
<div class="sp"><span class="speaker sc">tyn</span><p class="lineGroup">
<span class="line indent14">ausculta, tum scies.</span><span class="linebreak"></span>
<span class="line">ego me amitti, donicum ille huc redierit, non postulo.</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>uerum te quaeso [ut] aestumatum hunc mihi des, quem</span><span class="linebreak"></span>
<span class="line indent1">mittam ad patrem,</span><span class="linebreak"></span>
<span class="line">ut is homo redimatur illi.</span><span class="linebreak"></span>
</p></div>
<div class="sp"><span class="speaker sc">heg</span><p class="lineGroup">
<span class="line indent12">immo alium potius misero</span><span class="linebreak"></span>
<span class="line">hinc, ubi erunt indutiae, illuc, tuom qui conueniat patrem,</span><span class="linebreak"></span>
<span class="line">qui tua quae tu iusseris mandata ita ut uelis perferat.</span><span class="linebreak"></span>
</p></div>
<notes><section class="footnotes"><ul><li class="note text" id="note_LCL060_540_340"><sup class="lineRef">340</sup>ut <span class="italic">del. Bosscha</span>
</li></ul></section></notes></section>