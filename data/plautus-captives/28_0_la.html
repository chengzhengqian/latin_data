<section class="div1 language" lang="la"><header><hgroup><h1>Plautus</h1></hgroup></header><div class="sp"><p class="lineGroup">
<span class="line">quin male occidam oppetamque pestem eri uicem</span><span class="linebreak"></span>
<span class="line indent1">meamque.</span><span class="linebreak"></span>
<span class="line">perdidit me Aristophontes hic modo qui uenit intro;</span><span class="linebreak"></span>
<span class="line">is me nouit, is sodalis Philocrati et cognatus est.</span><span class="linebreak"></span>
<span class="line">nec iam Salus seruare, si uolt, me potest, nec copia est,</span><span class="linebreak"></span>
<span class="line"><span class="br"></span><span class="lineNumber">530</span><span class="br"></span>nisi si aliquam corde machinor astutiam.</span><span class="linebreak"></span>
<span class="line">quam, malum? quid machiner? quid comminiscar?</span><span class="linebreak"></span>
<span class="line indent1">maxumas</span><span class="linebreak"></span>
<span class="line">nugas ineptus incipisso. haereo.</span><span class="linebreak"></span>
</p></div>
<span class="label"><span class="centered">
<span class="sc">iii.</span> iv: <span class="sc">hegio. tyndarvs. aristophontes</span>
</span></span>
<div class="sp"><span class="speaker sc">heg</span><p class="lineGroup">
<span class="line">quo illum nunc hominem proripuisse foras se dicam ex</span><span class="linebreak"></span>
<span class="line indent1">aedibus?</span><span class="linebreak"></span>
</p></div>
<div class="sp"><span class="speaker sc">tyn</span><p class="lineGroup">
<span class="line">nunc enim uero ego occidi: eunt ad te hostes, Tyndare.</span><span class="linebreak"></span>
<span class="line"><span class="br"></span><span class="lineNumber">535</span><span class="br"></span>quid loquar? quid fabulabor? quid negabo aut quid fatebor?</span><span class="linebreak"></span>
<span class="line indent1">[mihi]</span><span class="linebreak"></span>
<span class="line">res omnis in incerto sita est. quid rebus confidam meis?</span><span class="linebreak"></span>
<span class="line">utinam te di prius perderent quam periisti e patria tua,</span><span class="linebreak"></span>
<span class="line">Aristophontes, qui ex parata re imparatam omnem facis.</span><span class="linebreak"></span>
<span class="line">occisa est haec res, nisi reperio atrocem mi aliquam astutiam.</span><span class="linebreak"></span>
</p></div>
<div class="sp"><span class="speaker sc">heg</span><p class="lineGroup">
<span class="line"><span class="br"></span><span class="lineNumber">540</span><span class="br"></span>sequere. em tibi hominem. adi, atque alloquere.</span><span class="linebreak"></span>
</p></div>
<div class="sp"><span class="speaker sc">tyn</span><p class="lineGroup">
<span class="line">quis homo est me hominum miserior?</span><span class="linebreak"></span>
</p></div>
<div class="sp"><span class="speaker sc">ari</span><p class="lineGroup">
<span class="line">quid istuc est quod meos te dicam fugitare oculos, Tyndare,</span><span class="linebreak"></span>
<span class="line">proque ignoto me aspernari, quasi me numquam noueris?</span><span class="linebreak"></span>
<span class="line">equidem tam sum seruos quam tu, etsi ego domi liber fui,</span><span class="linebreak"></span>
<span class="line">tu usque a puero seruitutem seruiuisti in Alide.</span><span class="linebreak"></span>
</p></div>
<notes><section class="footnotes"><ul><li class="note text" id="note_LCL060_560_527"><sup class="lineRef">527</sup>hic qui uenit modo <span class="italic">P, transp. Lindsay,</span> istic q. u. m.<span class="italic">Niemeyer</span>
</li><li class="note text" id="note_LCL060_560_532"><sup class="lineRef">532</sup>ineptias <span class="italic">P,</span> ineptus <span class="italic">Leo</span> incipisse <span class="italic">BVE,</span> incepisse <span class="italic">OJ,</span> incipisso <span class="italic">Camerarius</span>
</li><li class="note text" id="note_LCL060_560_535"><sup class="lineRef">535</sup>mihi <span class="italic">del. Lindemann</span>
</li></ul></section></notes></section>