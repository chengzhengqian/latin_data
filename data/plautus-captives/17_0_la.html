<section class="div1 language" lang="la"><header><hgroup><h1>Plautus</h1></hgroup></header><div class="sp"><p class="lineGroup">
<span class="line">memini, quom dicto haud audebat: facto nunc laedat licet.</span><span class="linebreak"></span>
<span class="line">sed uiden? fortuna humana fingit artatque ut lubet:</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>me qui liber fueram seruom fecit, e summo infumum;</span><span class="linebreak"></span>
<span class="line">qui imperare insueram, nunc alterius imperio opsequor.</span><span class="linebreak"></span>
<span class="line">et quidem si, proinde ut ipse fui imperator familiae,</span><span class="linebreak"></span>
<span class="line">habeam dominum, non uerear ne iniuste aut grauiter mi</span><span class="linebreak"></span>
<span class="line indent1">imperet.</span><span class="linebreak"></span>
<span class="line">Hegio, hoc te monitum, nisi forte ipse non uis, uoluerim.</span><span class="linebreak"></span>
</p></div>
<div class="sp"><span class="speaker sc">heg</span><p class="lineGroup">
<span class="line"><span class="br"></span><span class="lineNumber">310</span><span class="br"></span>loquere audacter.</span><span class="linebreak"></span>
</p></div>
<div class="sp"><span class="speaker sc">tyn</span><p class="lineGroup">
<span class="line indent6">tam ego fui ante liber quam gnatus tuos,</span><span class="linebreak"></span>
<span class="line">tam mihi quam illi libertatem hostilis eripuit manus,</span><span class="linebreak"></span>
<span class="line">tam ille apud nos seruit quam ego nunc hic apud te seruio.</span><span class="linebreak"></span>
<span class="line">est profecto deus, qui quae nos gerimus auditque et uidet:</span><span class="linebreak"></span>
<span class="line">is, uti tu me hic habueris, proinde illum illic curauerit;</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>bene merenti bene profuerit, male merenti par erit.</span><span class="linebreak"></span>
<span class="line">quam tu filium tuom tam pater me meus desiderat.</span><span class="linebreak"></span>
</p></div>
<div class="sp"><span class="speaker sc">heg</span><p class="lineGroup">
<span class="line">memini ego istuc. sed faterin eadem quae hic fassust</span><span class="linebreak"></span>
<span class="line indent1">mihi?</span><span class="linebreak"></span>
</p></div>
<div class="sp"><span class="speaker sc">tyn</span><p class="lineGroup">
<span class="line">ego patri meo esse fateor summas diuitias domi</span><span class="linebreak"></span>
<span class="line">meque summo genere gnatum. sed te optestor, Hegio,</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>ne tuom animum auariorem faxint diuitiae meae:</span><span class="linebreak"></span>
<span class="line">ne patri, tam etsi sum unicus, decere uideatur magis,</span><span class="linebreak"></span>
<span class="line">me saturum seruire apud te sumptu et uestitu tuo</span><span class="linebreak"></span>
<span class="line">potius quam illi, ubi minime honestum est, mendicantem</span><span class="linebreak"></span>
<span class="line indent1">uiuere.</span><span class="linebreak"></span>
</p></div>
<notes><section class="footnotes"><ul><li class="note text" id="note_LCL060_538_309"><sup class="lineRef">309</sup>uolueram <span class="italic">P,</span> uoluerim <span class="italic">Brix</span>
</li><li class="note text" id="note_LCL060_538_321"><sup class="lineRef">321</sup>unicus sum <span class="italic">P,</span> sum unicus <span class="italic">Mueller</span>
</li></ul></section></notes></section>