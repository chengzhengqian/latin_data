<section class="div1 language" lang="la"><header><hgroup><h1>Plautus</h1></hgroup></header><div class="sp"><p class="lineGroup">
<span class="line">quos numquam quisquam nec uocat neque inuocat.</span><span class="linebreak"></span>
<span class="line">quasi mures semper edimus alienum cibum;</span><span class="linebreak"></span>
<span class="line">ubi res prolatae sunt, quom rus homines eunt,</span><span class="linebreak"></span>
<span class="line">simul prolatae res sunt nostris dentibus.</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>quasi, quom caletur, cocleae in occulto latent,</span><span class="linebreak"></span>
<span class="line">suo sibi suco uiuont, ros si non cadit,</span><span class="linebreak"></span>
<span class="line">item parasiti rebus prolatis latent</span><span class="linebreak"></span>
<span class="line">in occulto miseri, uictitant suco suo,</span><span class="linebreak"></span>
<span class="line">dum ruri rurant homines quos ligurriant.</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>prolatis rebus parasiti uenatici</span><span class="linebreak"></span>
<span class="line">[canes] sumus, quando res redierunt, Molossici</span><span class="linebreak"></span>
<span class="line">odiosicique et multum incommodestici.</span><span class="linebreak"></span>
<span class="line">et hic quidem hercle, nisi qui colaphos perpeti</span><span class="linebreak"></span>
<span class="line">potes parasitus frangique aulas in caput,</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>uel ire extra Portam Trigeminam ad saccum licet.</span><span class="linebreak"></span>
<span class="line">quod mihi ne eueniat nonnullum periculum est.</span><span class="linebreak"></span>
<span class="line">nam postquam meus rex est potitus hostiumâ€”</span><span class="linebreak"></span>
<span class="line">ita nunc belligerant Aetoli cum Aleis;</span><span class="linebreak"></span>
<span class="line">nam Aetolia haec est, illi[c] est captus [in] Alide</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>Philopolemus, huius Hegionis filius</span><span class="linebreak"></span>
<span class="line">senis qui hic habitat, quae aedes lamentariae</span><span class="linebreak"></span>
<span class="line">mihi sunt, quas quotiensquomque conspicio fleo;</span><span class="linebreak"></span>
<span class="line">nunc hic occepit quaestum hunc fili gratia</span><span class="linebreak"></span>
<span class="line">inhonestum et maxume alienum ingenio suo:</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>homines captiuos commercatur, si queat</span><span class="linebreak"></span>
<span class="line">aliquem inuenire, suom qui mutet filium.</span><span class="linebreak"></span>
<span class="line">quod quidem ego nimis quam cupio &lt;et opto&gt; ut impetret;</span><span class="linebreak"></span>
</p></div><notes><section class="footnotes"><ul><li class="note text" id="note_LCL060_516_86"><sup class="lineRef">86</sup>canes <span class="italic">del. Pylades, ante</span> Molossici <span class="italic">posuit Niemeyer</span>
</li><li class="note text" id="note_LCL060_516_89"><sup class="lineRef">89</sup>potes <span class="italic">P,</span> potes&lt;t&gt; <span class="italic">Brix</span>
</li><li class="note text" id="note_LCL060_516_94"><sup class="lineRef">94</sup>illic <span class="italic">P,</span> illi <span class="italic">Lindsay</span> in <span class="italic">del. Brix</span>
</li><li class="note text" id="note_LCL060_516_102"><sup class="lineRef">102</sup>cupio &lt;et opto&gt; ut <span class="italic">Niemeyer</span>
</li></ul></section></notes></section>