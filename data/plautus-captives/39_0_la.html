<section class="div1 language" lang="la"><header><hgroup><h1>Plautus</h1></hgroup></header><div class="sp"><p class="lineGroup">
<span class="line">atque hunc me uelle dicite ita curarier</span><span class="linebreak"></span>
<span class="line">ne qui deterius huic sit . . . quam quoi pessume est.</span><span class="linebreak"></span>
</p></div>
<div class="sp"><span class="speaker sc">tyn</span><p class="lineGroup">
<span class="line">quor ego te inuito me esse saluom postulem?</span><span class="linebreak"></span>
<span class="line"><span class="br"></span><span class="lineNumber">740</span><span class="br"></span>periclum uitae meae tuo stat periculo.</span><span class="linebreak"></span>
<span class="line">post mortem in morte nihil est quod metuam mali.</span><span class="linebreak"></span>
<span class="line">etsi peruiuo usque ad summam aetatem, tamen</span><span class="linebreak"></span>
<span class="line">breue spatium est perferundi quae minitas mihi.</span><span class="linebreak"></span>
<span class="line">uale atque salue, etsi aliter ut dicam meres.</span><span class="linebreak"></span>
<span class="line"><span class="br"></span><span class="lineNumber">745</span><span class="br"></span>tu, Aristophontes, de me ut meruisti, ita uale;</span><span class="linebreak"></span>
<span class="line">nam mihi propter te hoc optigit.</span><span class="linebreak"></span>
</p></div>
<div class="sp"><span class="speaker sc">heg</span><p class="lineGroup">
<span class="line indent14">abducite.</span><span class="linebreak"></span>
</p></div>
<div class="sp"><span class="speaker sc">tyn</span><p class="lineGroup">
<span class="line">at unum hoc quaeso, si huc rebitet Philocrates,</span><span class="linebreak"></span>
<span class="line">ut mi eius facias conueniundi copiam.</span><span class="linebreak"></span>
</p></div>
<div class="sp"><span class="speaker sc">heg</span><p class="lineGroup">
<span class="line">periistis, nisi hunc iam e conspectu abducitis.</span><span class="linebreak"></span>
</p></div>
<div class="sp"><span class="speaker sc">tyn</span><p class="lineGroup">
<span class="line"><span class="br"></span><span class="lineNumber">750</span><span class="br"></span>uis haec quidem hercle est, et trahi et trudi simul.</span><span class="linebreak"></span>
</p></div>
<div class="sp"><span class="speaker sc">heg</span><p class="lineGroup">
<span class="line">illic est abductus recta in phylacam, ut dignus est.</span><span class="linebreak"></span>
<span class="line">ego illis captiuis aliis documentum dabo,</span><span class="linebreak"></span>
<span class="line">ne tale quisquam facinus incipere audeat.</span><span class="linebreak"></span>
<span class="line">quod apsque hoc esset, qui mihi hoc fecit palam,</span><span class="linebreak"></span>
<span class="line"><span class="br"></span><span class="lineNumber">755</span><span class="br"></span>usque offrenatum suis me ductarent dolis.</span><span class="linebreak"></span>
<span class="line">nunc certum est nulli posthac quicquam credere.</span><span class="linebreak"></span>
<span class="line">satis sum semel deceptus. speraui miser</span><span class="linebreak"></span>
<span class="line">ex seruitute me exemisse filium:</span><span class="linebreak"></span>
<span class="line">ea spes elapsa est. perdidi unum filium,</span><span class="linebreak"></span>
<span class="line"><span class="br"></span><span class="lineNumber">760</span><span class="br"></span>puerum quadrimum quem mihi seruos surpuit,</span><span class="linebreak"></span>
<span class="line">neque eum seruom umquam repperi nec filium;</span><span class="linebreak"></span>
</p></div><notes></notes></section>