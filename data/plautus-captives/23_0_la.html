<section class="div1 language" lang="la"><header><hgroup><h1>Plautus</h1></hgroup></header>
<div class="sp"><span class="speaker sc">philoc</span><p class="lineGroup">
<span class="line">nec me secus umquam ei facturum quicquam quam</span><span class="linebreak"></span>
<span class="line indent1">memet mihi.</span><span class="linebreak"></span>
</p></div>
<div class="sp"><span class="speaker sc">tyn</span><p class="lineGroup">
<span class="line">istaec dicta; te experiri et opera et factis uolo;</span><span class="linebreak"></span>
<span class="line"><span class="br"></span><span class="lineNumber">430</span><span class="br"></span>et, quo minus dixi quam uolui de te, animum aduortas</span><span class="linebreak"></span>
<span class="line indent1">uolo,</span><span class="linebreak"></span>
<span class="line">atque horunc uerborum causa caue tu mi iratus fuas;</span><span class="linebreak"></span>
<span class="line">sed, te quaeso, cogitato hinc mea fide mitti domum</span><span class="linebreak"></span>
<span class="line">te aestumatum, et meam esse uitam hic pro te positam</span><span class="linebreak"></span>
<span class="line indent1">pignori,</span><span class="linebreak"></span>
<span class="line">ne tu me ignores, quom extemplo meo e conspectu apscesseris,</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>quom me seruom in seruitute pro ted hic reliqueris</span><span class="linebreak"></span>
<span class="line">tuque te pro libero esse ducas, pignus deseras</span><span class="linebreak"></span>
<span class="line">nec des operam pro me ut huius huc reducem facias</span><span class="linebreak"></span>
<span class="line indent1">filium;</span><span class="linebreak"></span>
<span class="line">scito te hinc minis uiginti aestumatum mittier.</span><span class="linebreak"></span>
<span class="line">fac fidele sis fidelis, caue fidem fluxam geras:</span><span class="linebreak"></span>
<span class="line"><span class="br"></span><span class="lineNumber">440</span><span class="br"></span>nam pater, scio, faciet quae illum facere oportet omnia;</span><span class="linebreak"></span>
<span class="line">serua tibi in perpetuom amicum me, atque hunc inuentum</span><span class="linebreak"></span>
<span class="line indent1">inueni.</span><span class="linebreak"></span>
<span class="line">haec per dexteram tuam te dextera retinens manu</span><span class="linebreak"></span>
<span class="line">opsecro, infidelior mi ne fuas quam ego sum tibi.</span><span class="linebreak"></span>
<span class="line">tu hoc age. tu mihi erus nunc es, tu patronus, tu pater,</span><span class="linebreak"></span>
<span class="line"><span class="br"></span><span class="lineNumber">445</span><span class="br"></span>tibi commendo spes opesque meas.</span><span class="linebreak"></span>
</p></div>
<div class="sp"><span class="speaker sc">philoc</span><p class="lineGroup">
<span class="line indent14">mandauisti satis.</span><span class="linebreak"></span>
<span class="line">satin habes, mandata quae sunt facta si refero?</span><span class="linebreak"></span>
</p></div>
<div class="sp"><span class="speaker sc">tyn</span><p class="lineGroup">
<span class="line">satis.</span><span class="linebreak"></span>
</p></div>
<div class="sp"><span class="speaker sc">philoc</span><p class="lineGroup">
<span class="line">et tua et tua huc ornatus reueniam ex sententia.</span><span class="linebreak"></span>
<span class="line">numquid aliud?</span><span class="linebreak"></span>
</p></div>
<div class="sp"><span class="speaker sc">tyn</span><p class="lineGroup">
<span class="line indent8">ut quam primum possis redeas.</span><span class="linebreak"></span>
</p></div>
<notes><section class="footnotes"><ul><li class="note text" id="note_LCL060_550_439"><sup class="lineRef">439</sup>fidelis sis fideli <span class="italic">P, sed</span> fidele <span class="italic">aduerbium testatur Nonius</span>
</li></ul></section></notes></section>