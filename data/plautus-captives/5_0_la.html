<section class="div1 language" lang="la"><header><hgroup><h1>Plautus</h1></hgroup></header><p class="lineGroup">
<span class="line"><span class="br"></span><span class="lineNumber">50</span><span class="br"></span>ita nunc ignorans suo sibi seruit patri;</span><span class="linebreak"></span>
<span class="line">homunculi quanti sunt, quom recogito!</span><span class="linebreak"></span>
<span class="line">haec res agetur nobis, uobis fabula.</span><span class="linebreak"></span>
<span class="line">sed etiam est paucis uos quod monitos uoluerim.</span><span class="linebreak"></span>
<span class="line">profecto expediet fabulae huic operam dare:</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>non pertractate facta est neque item ut ceterae:</span><span class="linebreak"></span>
<span class="line">nec spurcidici insunt uorsus immemorabiles;</span><span class="linebreak"></span>
<span class="line">hic nec periurus leno est nec meretrix mala</span><span class="linebreak"></span>
<span class="line">nec miles gloriosus; ne uereamini</span><span class="linebreak"></span>
<span class="line">quia bellum Aetolis esse dixi cum Aleis:</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>foris illic extra scaenam fient proelia.</span><span class="linebreak"></span>
<span class="line">nam hoc paene iniquom est, comico choragio</span><span class="linebreak"></span>
<span class="line">conari desubito agere nos tragoediam.</span><span class="linebreak"></span>
<span class="line">proin si quis pugnam exspectat, litis contrahat:</span><span class="linebreak"></span>
<span class="line">ualentiorem nactus aduorsarium</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>si erit, ego faciam ut pugnam inspectet non bonam,</span><span class="linebreak"></span>
<span class="line">adeo ut spectare postea omnis oderit.</span><span class="linebreak"></span>
<span class="line">abeo. ualete, iudices iustissumi</span><span class="linebreak"></span>
<span class="line">domi duellique duellatores optumi.</span><span class="linebreak"></span>
</p>
<span class="label"><span class="centered">
<span class="ac">Actvs I</span>
</span></span>
<span class="label"><span class="centered">
<span class="sc">i.</span> i: <span class="sc">ergasilvs</span>
</span></span>
<div class="sp"><span class="speaker sc">erg</span><p class="lineGroup">
<span class="line">iuuentus nomen indidit “Scorto” mihi,</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>eo quia inuocatus soleo esse in conuiuio.</span><span class="linebreak"></span>
<span class="line">scio apsurde dictum hoc derisores dicere,</span><span class="linebreak"></span>
<span class="line">at ego aio recte. nam scortum in conuiuio</span><span class="linebreak"></span>
<span class="line">sibi amator, talos quom iacit, scortum inuocat.</span><span class="linebreak"></span>
<span class="line">estne inuocatum &lt;scortum&gt; an non? planissume;</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>uerum hercle uero nos parasiti planius,</span><span class="linebreak"></span>
</p></div><notes><section class="footnotes"><ul><li class="note text" id="note_LCL060_514_60"><sup class="lineRef">60</sup>illic <span class="italic">P,</span> illi <span class="italic">Lindsay</span>
</li><li class="note text" id="note_LCL060_514_74"><sup class="lineRef">74</sup>scortum <span class="italic">add. Bentley</span>
</li></ul></section></notes></section>