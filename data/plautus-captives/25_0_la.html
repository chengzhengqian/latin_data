<section class="div1 language" lang="la"><header><hgroup><h1>Plautus</h1></hgroup></header><div class="sp"><p class="lineGroup">
<span class="line">ill’ miserrumust, qui quom esse cupit, &lt;tum&gt; quod edit</span><span class="linebreak"></span>
<span class="line indent1">non habet.</span><span class="linebreak"></span>
<span class="line">nam hercle ego huic die, si liceat, oculos effodiam lubens,</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>ita malignitate onerauit omnis mortalis mihi;</span><span class="linebreak"></span>
<span class="line">nec ieiuniosiorem nec magis effertum fame</span><span class="linebreak"></span>
<span class="line">uidi nec quoi minus procedat quicquid facere occeperit,</span><span class="linebreak"></span>
<span class="line">ita[que] uenter gutturque resident esurialis ferias.</span><span class="linebreak"></span>
<span class="line">ilicet parasiticae arti maxumam malam crucem,</span><span class="linebreak"></span>
<span class="line"><span class="br"></span><span class="lineNumber">470</span><span class="br"></span>ita iuuentus iam ridiculos inopesque ab se segregat.</span><span class="linebreak"></span>
<span class="line">nil morantur iam Lacones unisupselli uiros,</span><span class="linebreak"></span>
<span class="line">plagipatidas, quibus sunt uerba sine penu et pecunia:</span><span class="linebreak"></span>
<span class="line">eos requirunt qui lubenter, quom ederint, reddant domi;</span><span class="linebreak"></span>
<span class="line">ipsi opsonant, quae parasitorum ante erat prouincia,</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>ipsi de foro tam aperto capite ad lenones eunt</span><span class="linebreak"></span>
<span class="line">quam in tribu aperto capite sontes condemnant reos;</span><span class="linebreak"></span>
<span class="line">nec ridiculos iam terrunci faciunt, sese omnes amant.</span><span class="linebreak"></span>
<span class="line">nam &lt;ego&gt; ut dudum hinc abii, accessi ad adulescentes in</span><span class="linebreak"></span>
<span class="line indent1">foro.</span><span class="linebreak"></span>
<span class="line">“saluete,” inquam. “quo imus una?” inquam [ad prandium]:</span><span class="linebreak"></span>
<span class="line indent1">atque illi tacent.</span><span class="linebreak"></span>
<span class="line"><span class="br"></span><span class="lineNumber">480</span><span class="br"></span>“quis ait ‘hoc’ aut quis profitetur?” inquam. quasi muti silent,</span><span class="linebreak"></span>
<span class="line">nec me rident. “ubi cenamus?” inquam. atque illi abnuont.</span><span class="linebreak"></span>
<span class="line">dico unum ridiculum dictum de dictis melioribus,</span><span class="linebreak"></span>
</p></div><notes><section class="footnotes"><ul><li class="note text" id="note_LCL060_554_463"><sup class="lineRef">463</sup>tum <span class="italic">add. Niemeyer</span>
</li><li class="note text" id="note_LCL060_554_468"><sup class="lineRef">468</sup>ita <span class="italic">Pylades</span>
</li><li class="note text" id="note_LCL060_554_476"><sup class="lineRef">476</sup>aperto capite sontes <span class="italic">P,</span> s. a. c. <span class="italic">Brix</span>
</li><li class="note text" id="note_LCL060_554_478"><sup class="lineRef">478</sup>ut <span class="italic">P,</span> &lt;ego&gt; ut <span class="italic">Seyffert,</span> ut&lt;i&gt; <span class="italic">Lindsay</span>
</li><li class="note text" id="note_LCL060_554_479"><sup class="lineRef">479</sup>ad prandium <span class="italic">del. Lindsay</span>
</li></ul></section></notes></section>