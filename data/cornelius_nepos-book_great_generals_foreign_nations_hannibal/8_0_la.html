<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>eum scriptum reliquerunt. Antiochus autem si tam in agendo<a class="footnoteLink" href="#note_LCL467_272_1" id="target_note_LCL467_272_1"><sup>1</sup></a> bello consiliis eius parere voluisset, quam in suscipiendo instituerat, propius Tiberi quam Thermopylis de summa imperii dimicasset. Quem etsi multa stulte conari videbat, tamen nulla deseruit
<span class="br"></span><span class="lineNumber">4</span><span class="br"></span>in re. Praefuit paucis navibus, quas ex Syria iussus erat in Asiam ducere, iisque adversus Rhodiorum classem in Pamphylio mari conflixit. Quo cum multitudine adversariorum sui superarentur, ipse quo cornu rem gessit fuit superior.</p>
<p><span class="bold">9.</span> Antiocho fugato, verens ne dederetur, quod sine dubio accidisset, si sui fecisset potestatem, Cretam ad Gortynios venit, ut ibi quo se conferret consideraret.
<span class="br"></span><span class="lineNumber">2</span><span class="br"></span>Vidit autem vir omnium callidissimus in<a class="footnoteLink" href="#note_LCL467_272_2" id="target_note_LCL467_272_2"><sup>2</sup></a> magno se fore periculo, nisi quid providisset, propter avaritiam Cretensium; magnam enim secum pecuniam portabat, de qua sciebat exisse famam. Itaque capit tale
<span class="br"></span><span class="lineNumber">3</span><span class="br"></span>consilium. Amphoras complures complet plumbo, summas operit auro et argento. Has, praesentibus principibus, deponit in templo Dianae, simulans se suas fortunas illorum fidei credere. His in errorem inductis, statuas aeneas, quas secum portabat, omni<a class="footnoteLink" href="#note_LCL467_272_3" id="target_note_LCL467_272_3"><sup>3</sup></a> sua pecunia complet easque in propatulo domi abicit.
<span class="br"></span><span class="lineNumber">4</span><span class="br"></span>Gortynii templum magna cura custodiunt, non tam a





</p></section><notes><section class="footnotes"><ul><li class="note" id="note_LCL467_272_1"><a class="footnoteCrossrefLink" href="#target_note_LCL467_272_1" title="Click to highlight in text"><sup class="lineRef">1</sup>agendo, <span class="italic">MSS.; cf. Sallust, Or. Cott.</span> 11.(<span class="italic">p.</span> 412, <span class="italic">L.C.L.</span>) <span class="italic">belli ab aliis acti ratio; gerendo, Lambin.</span></a></li><script type="text/javascript">document.getElementById('note_LCL467_272_1').style.display = "none";</script><li class="note" id="note_LCL467_272_2"><a class="footnoteCrossrefLink" href="#target_note_LCL467_272_2" title="Click to highlight in text"><sup class="lineRef">2</sup>in, <span class="italic">added by Fleck.</span></a></li><script type="text/javascript">document.getElementById('note_LCL467_272_2').style.display = "none";</script><li class="note" id="note_LCL467_272_3"><a class="footnoteCrossrefLink" href="#target_note_LCL467_272_3" title="Click to highlight in text"><sup class="lineRef">3</sup>omni, <span class="italic">Nipp.;</span> omnes, <span class="italic">MSS.</span></a></li><script type="text/javascript">document.getElementById('note_LCL467_272_3').style.display = "none";</script></ul></section></notes></section>