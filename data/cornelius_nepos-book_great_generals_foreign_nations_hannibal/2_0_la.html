<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

destiterit animo bellare cum Romanis. <span class="bold">2.</span> Nam ut omittam Philippum, quem absens hostem reddidit Romanis, omnium iis temporibus potentissimus rex Antiochus fuit. Hunc tanta cupiditate incendit bellandi, ut usque a rubro mari arma conatus sit inferre Italiae.</p>
<p><span class="br"></span><span class="lineNumber">2</span><span class="br"></span>Ad quem cum legati venissent Romani, qui de eius voluntate explorarent darentque operam consiliis clandestinis ut Hannibalem in suspicionem regi adducerent,
tamquam ab ipsis corruptus alia atque antea sentiret,<a class="footnoteLink" href="#note_LCL467_260_1" id="target_note_LCL467_260_1"><sup>1</sup></a> neque id frustra fecissent idque Hannibal comperisset seque ab interioribus consiliis segregari
<span class="br"></span><span class="lineNumber">3</span><span class="br"></span>vidisset, tempore dato adiit ad regem, eique cum multa de fide sua et odio in Romanos commemorasset, hoc adiunxit: “Pater meus,” inquit, “Hamilcar puerulo me, utpote non amplius novem annos nato, in Hispaniam imperator proficiscens, Karthagine Iovi
<span class="br"></span><span class="lineNumber">4</span><span class="br"></span>optimo maximo hostias immolavit. Quae divina res dum conficiebatur, quaesivit a me vellemne secum in castra proficisci. Id cum libenter accepissem atque ab eo petere coepissem ne dubitaret ducere, tum ille, ‘Faciam,’ inquit,‘si mihi fidem quam postulo dederis.’ Simul me ad aram adduxit apud quam sacrificare instituerat eamque ceteris remotis tenentem iurare iussit numquam me in amicitia cum Romanis fore.
<span class="br"></span><span class="lineNumber">5</span><span class="br"></span>Id ego iusiurandum patri datum usque ad hanc aetatem ita conservavi, ut nemini dubium esse debeat quin reliquo tempore eadem mente sim futurus.






</p></section><notes><section class="footnotes"><ul><li class="note" id="note_LCL467_260_1"><a class="footnoteCrossrefLink" href="#target_note_LCL467_260_1" title="Click to highlight in text"><sup class="lineRef">1</sup>corruptus . . . sentiret, <span class="italic">Bosius;</span> corruptum . . . sentire, <span class="italic">MSS.</span></a></li><script type="text/javascript">document.getElementById('note_LCL467_260_1').style.display = "none";</script></ul></section></notes></section>