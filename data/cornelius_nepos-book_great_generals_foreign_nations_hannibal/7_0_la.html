<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2">
<p><span class="br"></span><span class="lineNumber">5</span><span class="br"></span>In eo magistratu pari diligentia se Hannibal praebuit ac fuerat in bello. Namque effecit ex novis vectigalibus non solum ut esset pecunia quae Romanis ex foedere penderetur, sed etiam superesset quae in
<span class="br"></span><span class="lineNumber">6</span><span class="br"></span>aerario reponeretur. Deinde<a class="footnoteLink" href="#note_LCL467_270_1" id="target_note_LCL467_270_1"><sup>1</sup></a> M. Claudio L. Furio consulibus, Roma legati Karthaginem venerunt. Hos Hannibal ratus sui exposcendi gratia missos, priusquam iis senatus daretur, navem ascendit clam
<span class="br"></span><span class="lineNumber">7</span><span class="br"></span>atque in Syriam ad Antiochum perfugit. Hac re palam facta, Poeni naves duas quae eum comprehenderent, si possent consequi, miserunt, bona eius publicarunt, domum a fundamentis disiecerunt, ipsum exsulem iudicarunt.</p>
<p><span class="bold">8.</span> At Hannibal anno tertio<a class="footnoteLink" href="#note_LCL467_270_2" id="target_note_LCL467_270_2"><sup>2</sup></a> postquam domo profugerat, L. Cornelio Q. Minucio consulibus, cum quinque navibus Africam accessit in finibus Cyrenaeorum, si forte Karthaginienses ad bellum Antiochi spe fiduciaque inducere posset, cui iam persuaserat ut cum exercitibus in Italiam proficisceretur. Huc <span class="br"></span><span class="lineNumber">2</span><span class="br"></span>Magonem fratrem excivit. Id ubi Poeni resciverunt, Magonem eadem qua fratrem absentem adfecerunt poena. Illi, desperatis rebus, cum solvissent naves ac vela ventis dedissent, Hannibal ad Antiochum pervenit. De Magonis interitu duplex memoria prodita est: namque alii naufragio, alii a servolis ipsius interfectum




</p></section><notes><section class="footnotes"><ul><li class="note" id="note_LCL467_270_1"><a class="footnoteCrossrefLink" href="#target_note_LCL467_270_1" title="Click to highlight in text"><sup class="lineRef">1</sup><span class="italic">The MSS. have</span> anno post praeturam <span class="italic">after</span> deinde; <span class="italic">deleted by Fleck.;</span> praeturam <span class="italic">deleted by Heusinger.</span></a></li><script type="text/javascript">document.getElementById('note_LCL467_270_1').style.display = "none";</script><li class="note" id="note_LCL467_270_2"><a class="footnoteCrossrefLink" href="#target_note_LCL467_270_2" title="Click to highlight in text"><sup class="lineRef">2</sup>quarto, <span class="italic">Nipp.</span></a></li><script type="text/javascript">document.getElementById('note_LCL467_270_2').style.display = "none";</script></ul></section></notes></section>