<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

puppes verterunt<a class="footnoteLink" href="#note_LCL467_278_1" id="target_note_LCL467_278_1"><sup>1</sup></a> seque ad sua castra nautica <span class="br"></span><span class="lineNumber">7</span><span class="br"></span>rettulerunt. Sic Hannibal consilio arma Pergamenorum superavit, neque tum solum, sed saepe alias pedestribus copiis pari prudentia pepulit adversarios.</p>
<p><span class="bold">12.</span> Quae dum in Asia geruntur, accidit casu ut legati Prusiae Romae apud T.<a class="footnoteLink" href="#note_LCL467_278_2" id="target_note_LCL467_278_2"><sup>2</sup></a> Quinctium Flamini-num<a class="footnoteLink" href="#note_LCL467_278_3" id="target_note_LCL467_278_3"><sup>3</sup></a> consularem cenarent, atque ibi de Hannibale mentione facta, ex iis unus diceret eum in Prusiae
<span class="br"></span><span class="lineNumber">2</span><span class="br"></span>regno esse. Id postero die Flamininus senatui detulit. Patres conscripti, qui Hannibale vivo numquam
se sine insidiis futuros existimarent, legatos in Bithyniam miserunt, in iis Flamininum, qui ab rege peterent ne inimicissimum suum secum haberet
<span class="br"></span><span class="lineNumber">3</span><span class="br"></span>sibique dederet. His Prusia negare ausus non est; illud recusavit, ne id a se fieri postularent quod adversus ius hospitii esset: ipsi, si possent, comprehenderent; locum, ubi esset, facile inventuros. Hannibal enim uno loco se tenebat, in castello quod ei a rege datum erat muneri idque sic aedificarat, ut in omnibus partibus aedificii exitus haberet, scilicet verens ne usu veniret quod accidit.</p>
<p><span class="br"></span><span class="lineNumber">4</span><span class="br"></span>Huc cum legati Romanorum venissent ac multitudine domum eius circumdedissent, puer, ab ianua prospiciens, Hannibali dixit plures praeter consuetudinem armatos apparere. Qui imperavit ei ut omnes fores aedificii circumiret ac propere sibi nuntiaret num eodem modo undique obsideretur.





</p></section><notes><section class="footnotes"><ul><li class="note" id="note_LCL467_278_1"><a class="footnoteCrossrefLink" href="#target_note_LCL467_278_1" title="Click to highlight in text"><sup class="lineRef">1</sup>verterunt, <span class="italic">Nipp.;</span> averterunt, <span class="italic">MSS.;</span> converterunt, <span class="italic">Buchner.</span></a></li><script type="text/javascript">document.getElementById('note_LCL467_278_1').style.display = "none";</script><li class="note" id="note_LCL467_278_2"><a class="footnoteCrossrefLink" href="#target_note_LCL467_278_2" title="Click to highlight in text"><sup class="lineRef">2</sup>T., <span class="italic">Magius;</span> L., <span class="italic">MSS.</span></a></li><script type="text/javascript">document.getElementById('note_LCL467_278_2').style.display = "none";</script><li class="note" id="note_LCL467_278_3"><a class="footnoteCrossrefLink" href="#target_note_LCL467_278_3" title="Click to highlight in text"><sup class="lineRef">3</sup>Flamininum, <span class="italic">Lambin;</span> Flamminium, etc, <span class="italic">MSS.</span></a></li><script type="text/javascript">document.getElementById('note_LCL467_278_3').style.display = "none";</script></ul></section></notes></section>