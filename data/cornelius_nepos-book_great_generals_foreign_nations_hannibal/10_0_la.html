<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

scirent se facturum; quem si aut cepissent aut interfecissent, magno iis pollicetur praemio fore.</p>
<p><span class="bold">11.</span> Tali cohortatione militum facta, classis ab utrisque
in proelium deducitur. Quarum acie constituta, priusquam signum pugnae daretur, Hannibal, ut palam faceret suis quo loco Eumenes esset, tabellarium
<span class="br"></span><span class="lineNumber">2</span><span class="br"></span>in scapha cum caduceo mittit. Qui ubi ad naves adversariorum pervenit epistulamque ostendens, se regem professus est quaerere, statim ad Eumenem deductus est, quod nemo dubitabat quin aliquid de pace esset scriptum. Tabellarius, ducis nave declarata
suis, eodem unde erat egressus se recepit.
<span class="br"></span><span class="lineNumber">3</span><span class="br"></span>At Eumenes soluta epistula nihil in ea repperit nisi quae ad irridendum eum pertinerent. Cuius etsi causam mirabatur neque reperiebat,<a class="footnoteLink" href="#note_LCL467_276_1" id="target_note_LCL467_276_1"><sup>1</sup></a> tamen proelium statim committere non dubitavit.</p>
<p><span class="br"></span><span class="lineNumber">4</span><span class="br"></span>Horum in concursu Bithynii Hannibalis praecepto universi navem Eumenis adoriuntur. Quorum vim rex cum sustinere non posset, fuga salutem petiit, quam consecutus non esset, nisi intra sua praesidia se recepisset, quae in proximo litore erant conlocata.
<span class="br"></span><span class="lineNumber">5</span><span class="br"></span>Reliquae Pergamenae naves cum adversarios premerent acrius, repente in eas vasa fictilia de quibus supra mentionem fecimus conici coepta sunt. Quae iacta initio risum pugnantibus concitarunt, neque
<span class="br"></span><span class="lineNumber">6</span><span class="br"></span>qua re id fieret poterat intellegi. Postquam autem naves suas oppletas conspexerunt serpentibus, nova re perterriti, cum quid potissimum vitarent non viderent,

</p></section><notes><section class="footnotes"><ul><li class="note" id="note_LCL467_276_1"><a class="footnoteCrossrefLink" href="#target_note_LCL467_276_1" title="Click to highlight in text"><sup class="lineRef">1</sup>reperiebat, <span class="italic">Lambin;</span> reperiebatur, <span class="italic">MSS.</span></a></li><script type="text/javascript">document.getElementById('note_LCL467_276_1').style.display = "none";</script></ul></section></notes></section>