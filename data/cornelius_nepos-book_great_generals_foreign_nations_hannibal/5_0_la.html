<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

iuvencorum deligata incendit eiusque generis multitudinem magnam dispalatam immisit. Quo repentino obiecto visu<a class="footnoteLink" href="#note_LCL467_266_1" id="target_note_LCL467_266_1"><sup>1</sup></a> tantum terrorem iniecit exercitui Romanorum, ut egredi extra vallum nemo sit ausus.
<span class="br"></span><span class="lineNumber">3</span><span class="br"></span>Hanc post rem gestam non ita multis diebus M. Minucium Rufum, magistrum equitum pari ac dictatorem imperio, dolo productum in proelium, fugavit. Ti. Sempronium Gracchum, iterum consulem, in Lucanis absens in insidias inductum sustulit. M. Claudium Marcellum, quinquiens consulem, apud Venusiam pari modo interfecit.</p>
<p><span class="br"></span><span class="lineNumber">4</span><span class="br"></span>Longum est omnia enumerare proelia. Qua re hoc unum satis erit dictum, ex quo intellegi possit quantus ille fuerit: quamdiu in Italia fuit, nemo ei in acie restitit, nemo adversus eum post Cannensem pugnam in campo castra posuit.</p>
<p><span class="bold">6.</span> Hinc invictus patriam defensum revocatus, bellum gessit adversus P. Scipionem, filium eius<a class="footnoteLink" href="#note_LCL467_266_2" id="target_note_LCL467_266_2"><sup>2</sup></a> quem ipse primo apud Rhodanum, iterum apud Padum,
<span class="br"></span><span class="lineNumber">2</span><span class="br"></span>tertio apud Trebiam fugarat. Cum hoc, exhaustis iam patriae facultatibus, cupivit impraesentiarum bellum componere, quo valentior postea congrederetur. In colloquium convenit, condiciones non convenerunt. <span class="br"></span><span class="lineNumber">3</span><span class="br"></span>Post id factum paucis diebus apud Zamam cum eodem conflixit; pulsus—incredibile dictu—biduo et duabus noctibus Hadrumetum pervenit, quod





</p></section><notes><section class="footnotes"><ul><li class="note" id="note_LCL467_266_1"><a class="footnoteCrossrefLink" href="#target_note_LCL467_266_1" title="Click to highlight in text"><sup class="lineRef">1</sup>obiecto visu, <span class="italic">C. W. Nauck;</span> obiectu viso, <span class="italic">MSS.</span></a></li><script type="text/javascript">document.getElementById('note_LCL467_266_1').style.display = "none";</script><li class="note" id="note_LCL467_266_2"><a class="footnoteCrossrefLink" href="#target_note_LCL467_266_2" title="Click to highlight in text"><sup class="lineRef">2</sup>S. filium eius (eius <span class="italic">omitted by M</span>) <span class="italic">RMF</span>λυ; filium eius <span class="italic">omitted by P A B</span> π μ; S. f. eius Scipionis, <span class="italic">Nipp.</span></a></li><script type="text/javascript">document.getElementById('note_LCL467_266_2').style.display = "none";</script></ul></section></notes></section>