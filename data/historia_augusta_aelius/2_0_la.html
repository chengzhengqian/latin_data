<section class="div1 language" lang="la"><header><hgroup><h1>Aelius</h1></hgroup></header><section class="div2"><p class="noindent">

est, quem sibi Hadrianus aevo ingravescente morbis tristioribus pressus peragrato iam orbe terrarum adoptavit, nihil habet in sua vita memorabile, nisi quod <span class="br"></span><span class="lineNumber">2</span><span class="br"></span>primus tantum Caesar est appellatus, non testamento, ut antea solebat, neque eo modo quo Traianus est adoptatus, sed eo prope genere quo nostris temporibus a vestra clementia Maximianus atque Constantius Caesares dicti sunt quasi quidam principum filii veri et<a class="footnoteLink" href="#note_LCL139_84_1" id="target_note_LCL139_84_1"><sup>1</sup></a> designati augustae maiestatis heredes.</p>
<p><span class="br"></span><span class="lineNumber">3</span><span class="br"></span>Et quoniam de Caesarum nomine in huius praecipue vita est aliquid disputandum, qui hoc solum nomen indeptus<a class="footnoteLink" href="#note_LCL139_84_2" id="target_note_LCL139_84_2"><sup>2</sup></a> est, Caesarem vel ab elephanto, qui lingua Maurorum caesai dicitur, in proelio caeso, eum qui primus sic appellatus est doctissimi viri et eruditissimi <span class="br"></span><span class="lineNumber">4</span><span class="br"></span>putant dictum, vel quia mortua matre et ventre caeso sit natus, vel quod cum magnis crinibus sit utero parentis effusus, vel quod oculis caesiis et ultra humanum morem viguerit. certe quaecumque illa, <span class="br"></span><span class="lineNumber">5</span><span class="br"></span>felix necessitas fuit, unde tam clarum et duraturum cum aeternitate mundi nomen effloruit.</p>
<p><span class="br"></span><span class="lineNumber">6</span><span class="br"></span>Hic ergo, de quo sermo est, primum Lucius Aurelius Verus est dictus, sed ab Hadriano adscitus in Heliorum familiam, hoc est in Hadriani, transcriptus


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL139_84_1"><a class="footnoteCrossrefLink" href="#target_note_LCL139_84_1" title="Click to highlight in text"><sup class="lineRef">1</sup><span class="italic">ueri et</span> Obrecht and others; <span class="italic">uiri et</span> P; <span class="italic">uirtute</span> Peter, following Bernhardy.</a></li><script type="text/javascript">document.getElementById('note_LCL139_84_1').style.display = "none";</script><li class="note" id="note_LCL139_84_2"><a class="footnoteCrossrefLink" href="#target_note_LCL139_84_2" title="Click to highlight in text"><sup class="lineRef">2</sup><span class="italic">alâ€™ adeptus</span> P corr.</a></li><script type="text/javascript">document.getElementById('note_LCL139_84_2').style.display = "none";</script></ul></section></notes></section>