<section class="div1 language" lang="la"><header><hgroup><h1>SENECA</h1></hgroup></header><div class="sp"><p class="lineGroup">
<span class="line"><span class="br"></span><span class="lineNumber">595</span><span class="br"></span>da, Phoebe, veniam, si quid illicitum tui</span><span class="linebreak"></span>
<span class="line">videre vultus; iussus in lucem extuli</span><span class="linebreak"></span>
<span class="line">arcana mundi. tuque, caelestum arbiter</span><span class="linebreak"></span>
<span class="line">parensque, visus fulmine opposito tege;</span><span class="linebreak"></span>
<span class="line">et tu, secundo maria qui sceptro regis,</span><span class="linebreak"></span>
<span class="line"><span class="br"></span><span class="lineNumber">600</span><span class="br"></span>imas pete undas. quisquis ex alto aspicit</span><span class="linebreak"></span>
<span class="line">terrena, facie pollui metuens nova,</span><span class="linebreak"></span>
<span class="line">aciem reflectat oraque in caelum erigat</span><span class="linebreak"></span>
<span class="line">portenta fugiens. hoc nefas cernant duo,</span><span class="linebreak"></span>
<span class="line">qui advexit et quae iussit.</span><span class="linebreak"></span>
<span class="line indent10">In poenas meas</span><span class="linebreak"></span>
<span class="line"><span class="br"></span><span class="lineNumber">605</span><span class="br"></span>atque in labores non satis terrae patent</span><span class="linebreak"></span>
<span class="line">Iunonis odio. vidi inaccessa omnibus,</span><span class="linebreak"></span>
<span class="line">ignota Phoebo quaeque deterior polus</span><span class="linebreak"></span>
<span class="line">obscura diro spatia concessit Iovi;</span><span class="linebreak"></span>
<span class="line">et, si placerent tertiae sortis loca,</span><span class="linebreak"></span>
<span class="line"><span class="br"></span><span class="lineNumber">610</span><span class="br"></span>regnare potui. noctis aeternae chaos</span><span class="linebreak"></span>
<span class="line">et nocte quiddam gravius et tristes deos</span><span class="linebreak"></span>
<span class="line">et fata vici; morte contempta redî.</span><span class="linebreak"></span>
<span class="line">quid restat aliud? vidi et ostendi inferos.</span><span class="linebreak"></span>
<span class="line">da si quid ultra est, iam diu pateris manus</span><span class="linebreak"></span>
<span class="line"><span class="br"></span><span class="lineNumber">615</span><span class="br"></span>cessare nostras, Iuno; quae vinci iubes?</span><span class="linebreak"></span>
<span class="line indent1">—Sed templa quare miles infestus tenet</span><span class="linebreak"></span>
<span class="line">limenque sacrum terror armorum obsidet?</span><span class="linebreak"></span>
</p></div><div class="sp"><span class="speaker"><span class="sc">amphitryon</span></span><p class="lineGroup">
<span class="line">Utrumne visus vota decipiunt meos,</span><span class="linebreak"></span>
<span class="line">an ille domitor orbis et Graium decus</span><span class="linebreak"></span>
<span class="line"><span class="br"></span><span class="lineNumber">620</span><span class="br"></span>tristi silentem nubilo liquit domum?</span><span class="linebreak"></span>
<span class="line">estne ille natus? membra laetitia stupent.</span><span class="linebreak"></span>
<span class="line">o nate, certa at sera Thebarum salus,</span><span class="linebreak"></span>
<span class="line">teneone in auras editum an vana fruor</span><span class="linebreak"></span>
</p></div><notes></notes></section>