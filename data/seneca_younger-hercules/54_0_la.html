<section class="div1 language" lang="la"><header><hgroup><h1>SENECA</h1></hgroup></header><div class="sp"><p class="lineGroup">
<span class="line">virtutis. effer arma; vincatur mea</span><span class="linebreak"></span>
<span class="line">Fortuna dextra.</span><span class="linebreak"></span>
</p></div><div class="sp"><span class="speaker"><span class="sc">theseus</span></span><p class="lineGroup">
<span class="line indent8">Sunt quidem patriae preces</span><span class="linebreak"></span>
<span class="line">satis efficaces, sed tamen nostro quoque</span><span class="linebreak"></span>
<span class="line">movere fletu. surge et adversa impetu</span><span class="linebreak"></span>
<span class="line"><span class="br"></span><span class="lineNumber">1275</span><span class="br"></span>perfringe solito. nunc tuum nulli imparem</span><span class="linebreak"></span>
<span class="line">animum malo resume, nunc magna tibi</span><span class="linebreak"></span>
<span class="line">virtute agendum est; Herculem irasci veta.</span><span class="linebreak"></span>
</p></div><div class="sp"><span class="speaker"><span class="sc">hercules</span></span><p class="lineGroup">
<span class="line">Si vivo, feci scelera; si morior, tuli.</span><span class="linebreak"></span>
<span class="line">purgare terras propero; iamdudum mihi</span><span class="linebreak"></span>
<span class="line"><span class="br"></span><span class="lineNumber">1280</span><span class="br"></span>monstrum impium saevumque et immite ac ferum</span><span class="linebreak"></span>
<span class="line">oberrat. agedum, dextra, conare aggredi</span><span class="linebreak"></span>
<span class="line">ingens opus, labore bis seno amplius.</span><span class="linebreak"></span>
<span class="line">ignave, cessas, fortis in pueros modo</span><span class="linebreak"></span>
<span class="line">pavidasque matres?â€”arma nisi dantur mihi,</span><span class="linebreak"></span>
<span class="line"><span class="br"></span><span class="lineNumber">1285</span><span class="br"></span>aut omne Pindi Thracis excidam nemus</span><span class="linebreak"></span>
<span class="line">Bacchique lucos et Cithaeronis iuga</span><span class="linebreak"></span>
<span class="line">mecum cremabo, aut tota cum domibus suis</span><span class="linebreak"></span>
<span class="line">dominisque tecta, cum deis templa omnibus</span><span class="linebreak"></span>
<span class="line">Thebana supra corpus excipiam meum</span><span class="linebreak"></span>
<span class="line"><span class="br"></span><span class="lineNumber">1290</span><span class="br"></span>atque urbe versa condar, et, si fortibus</span><span class="linebreak"></span>
<span class="line">leve pondus umeris moenia immissa incident</span><span class="linebreak"></span>
<span class="line">septemque opertus non satis portis premar,</span><span class="linebreak"></span>
<span class="line">onus omne media parte quod mundi sedet</span><span class="linebreak"></span>
<span class="line">dirimitque superos, in meum vertam caput.</span><span class="linebreak"></span>
</p></div><div class="sp"><span class="speaker"><span class="sc">amphitryon</span></span><p class="lineGroup">
<span class="line"><span class="br"></span><span class="lineNumber">1295</span><span class="br"></span>Reddo arma.</span><span class="linebreak"></span>
</p></div><notes></notes></section>