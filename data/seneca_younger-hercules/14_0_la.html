<section class="div1 language" lang="la"><header><hgroup><h1>SENECA</h1></hgroup></header><div class="sp"><p class="lineGroup">
<span class="line indent1">Sed ecce saevus ac minas vultu gerens</span><span class="linebreak"></span>
<span class="line"><span class="br"></span><span class="lineNumber">330</span><span class="br"></span>et qualis animo est talis incessu venit</span><span class="linebreak"></span>
<span class="line">aliena dextra sceptra concutiens Lycus.</span><span class="linebreak"></span>
</p></div><div class="sp"><span class="speaker"><span class="sc">lycus</span></span><p class="lineGroup">
<span class="line">Urbis regens opulenta Thebanae loca</span><span class="linebreak"></span>
<span class="line">et omne quidquid uberis cingit soli</span><span class="linebreak"></span>
<span class="line">obliqua Phocis, quidquid Ismenos rigat,</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>quidquid Cithaeron vertice excelso videt,</span><span class="linebreak"></span>
<span class="line">[et bina findens Isthmos exilis freta]</span><span class="linebreak"></span>
<span class="line">non vetera patriae iura possideo domus</span><span class="linebreak"></span>
<span class="line">ignavus heres; nobiles non sunt mihi</span><span class="linebreak"></span>
<span class="line">avi nec altis inclitum titulis genus,</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>sed clara virtus. qui genus iactat suum,</span><span class="linebreak"></span>
<span class="line">aliena laudat. rapta sed trepida manu</span><span class="linebreak"></span>
<span class="line">sceptra obtinentur; omnis in ferro est salus;</span><span class="linebreak"></span>
<span class="line">quod civibus tenere te invitis scias,</span><span class="linebreak"></span>
<span class="line">strictus tuetur ensis. alieno in loco</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>haud stabile regnum est; una sed nostras potest</span><span class="linebreak"></span>
<span class="line">fundare vires iuncta regali face</span><span class="linebreak"></span>
<span class="line">thalamisque Megara; ducet e genere inclito</span><span class="linebreak"></span>
<span class="line">novitas colorem nostra. non equidem reor</span><span class="linebreak"></span>
<span class="line">fore ut recuset ac meos spernat toros;</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>quod si impotenti pertinax animo abnuet,</span><span class="linebreak"></span>
<span class="line">stat tollere omnem penitus Herculeam domum.</span><span class="linebreak"></span>
<span class="line">invidia factum ac sermo popularis premet?</span><span class="linebreak"></span>
<span class="line">ars prima regni est posse in invidia pati.</span><span class="linebreak"></span>
</p></div><notes><section class="footnotes"><ul><li class="note text" id="note_LCL062_40_336"><sup class="lineRef">336</sup><span class="italic">deleted by B. Schmidt</span></li></ul></section></notes></section>