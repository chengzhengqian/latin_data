<section class="div1 language" lang="la"><header><hgroup><h1>SENECA</h1></hgroup></header><div class="sp"><p class="lineGroup">
<span class="line indent3">Immites potuit flectere cantibus</span><span class="linebreak"></span>
<span class="line indent2"><span class="br"></span><span class="lineNumber">570</span><span class="br"></span>umbrarum dominos et prece supplici</span><span class="linebreak"></span>
<span class="line indent2">Orpheus, Eurydicen dum repetit suam.</span><span class="linebreak"></span>
<span class="line indent2">quae silvas et aves saxaque traxerat</span><span class="linebreak"></span>
<span class="line indent2">ars, quae praebuerat fluminibus moras,</span><span class="linebreak"></span>
<span class="line indent2">ad cuius sonitum constiterant ferae,</span><span class="linebreak"></span>
<span class="line indent2"><span class="br"></span><span class="lineNumber">575</span><span class="br"></span>mulcet non solitis vocibus inferos</span><span class="linebreak"></span>
<span class="line indent2">et surdis resonat clarius in locis.</span><span class="linebreak"></span>
<span class="line indent2">deflent Eumenides Threiciam nurum,</span><span class="linebreak"></span>
<span class="line indent2">deflent et lacrimis difficiles dei;</span><span class="linebreak"></span>
<span class="line indent2">et qui fronte nimis crimina tetrica</span><span class="linebreak"></span>
<span class="line indent2"><span class="br"></span><span class="lineNumber">580</span><span class="br"></span>quaerunt ac veteres excutiunt reos</span><span class="linebreak"></span>
<span class="line indent2">flentes Eurydicen iuridici sedent.</span><span class="linebreak"></span>
<span class="line indent2">tandem mortis ait “Vincimur” arbiter,</span><span class="linebreak"></span>
<span class="line indent2">“evade ad superos, lege tamen data:</span><span class="linebreak"></span>
<span class="line indent2">tu post terga tui perge viri comes,</span><span class="linebreak"></span>
<span class="line indent2"><span class="br"></span><span class="lineNumber">585</span><span class="br"></span>tu non ante tuam respice coniugem,</span><span class="linebreak"></span>
<span class="line indent2">quam cum clara deos obtulerit dies</span><span class="linebreak"></span>
<span class="line indent2">Spartanique aderit ianua Taenari.”</span><span class="linebreak"></span>
<span class="line indent2">odit verus amor nec patitur moras:</span><span class="linebreak"></span>
<span class="line indent2">munus dum properat cernere, perdidit.</span><span class="linebreak"></span>
<span class="line indent3"><span class="br"></span><span class="lineNumber">590</span><span class="br"></span>Quae vinci potuit regia carmine,</span><span class="linebreak"></span>
<span class="line indent2">haec vinci poterit regia viribus.</span><span class="linebreak"></span></p></div><div class="sp"><span class="speaker"><span class="sc">hercules</span></span><p class="lineGroup">
<span class="line">O lucis almae rector et caeli decus,</span><span class="linebreak"></span>
<span class="line">qui alterna curru spatia flammifero ambiens</span><span class="linebreak"></span>
<span class="line">illustre latis exeris terris caput,</span><span class="linebreak"></span>
</p></div><notes><section class="footnotes"><ul><li class="note text" id="note_LCL062_62_594"><sup class="lineRef">594</sup>latis <span class="italic">E</span>: laetis* <span class="italic">A</span></li></ul></section></notes></section>