<section class="div1 language" lang="la"><header><hgroup><h1>SENECA</h1></hgroup></header><div class="sp"><p class="lineGroup">
<span class="line">patrem abstulisti, regna, germanos, larem,</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>patriam. quid ultra est? una res superest mihi</span><span class="linebreak"></span>
<span class="line">fratre ac parente carior, regno ac lare:</span><span class="linebreak"></span>
<span class="line">odium tui, quod esse cum populo mihi</span><span class="linebreak"></span>
<span class="line">commune doleoâ€”pars quota ex isto mea est!</span><span class="linebreak"></span>
<span class="line indent1">Dominare tumidus, spiritus altos gere:</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>sequitur superbos ultor a tergo deus.</span><span class="linebreak"></span>
<span class="line">Thebana novi regna: quid matres loquar</span><span class="linebreak"></span>
<span class="line">passas et ausas scelera? quid geminum nefas</span><span class="linebreak"></span>
<span class="line">mixtumque nomen coniugis nati patris?</span><span class="linebreak"></span>
<span class="line">quid bina fratrum castra? quid totidem rogos?</span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>riget superba Tantalis luctu parens</span><span class="linebreak"></span>
<span class="line">maestusque Phrygio manat in Sipylo lapis.</span><span class="linebreak"></span>
<span class="line">quin ipse torvum subrigens crista caput</span><span class="linebreak"></span>
<span class="line">Illyrica Cadmus regna permensus fuga</span><span class="linebreak"></span>
<span class="line">longas reliquit corporis tracti notas.</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>haec te manent exempla. dominare ut libet,</span><span class="linebreak"></span>
<span class="line">dum solita regni fata te nostri vocent.</span><span class="linebreak"></span>
</p></div><div class="sp"><span class="speaker"><span class="sc">lycus</span></span><p class="lineGroup">
<span class="line">Agedum efferatas rabida voces amove,</span><span class="linebreak"></span>
<span class="line">et disce regum imperia ab Alcide pati.</span><span class="linebreak"></span>
<span class="line">ego rapta quamvis sceptra victrici geram</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>dextra, regamque cuncta sine legum metu</span><span class="linebreak"></span>
<span class="line">quas arma vincunt, pauca pro causa loquar</span><span class="linebreak"></span>
<span class="line">nostra. cruento cecidit in bello pater,</span><span class="linebreak"></span>
<span class="line">cecidere fratres? arma non servant modum;</span><span class="linebreak"></span>
<span class="line">nec temperari facile nec reprimi potest</span><span class="linebreak"></span>
</p></div><notes><section class="footnotes"><ul><li class="note text" id="note_LCL062_44_380"><sup class="lineRef">380</sup>patriam <span class="italic">EA</span>: patrium <span class="italic">editio Patavina</span></li></ul></section></notes></section>