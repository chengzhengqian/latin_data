<section class="div1 language" lang="la"><header><hgroup><h1>Marcus Aurelius</h1></hgroup></header><section class="div2"><p class="noindent">
vita tristis, gravis moribus. Puto eum rebus castrensibus profuturum, certe obfuturum non esse satis novi. Huic salarium duplex decrevi, vestem militarem simplicem, sed loci sui stipendium quadruplum. Hunc vos adhortamini, ut se reipublicae ostentet habiturus praemium quod merebitur.</p>
</section>
<section class="div2">
<h2><span class="sc"><span class="italic">Ibid</span>, x. 9.—Ex Epistula Qua Idem Marcus Avidu Cassii Temporibus De Hoc Eodem Schipsit</span></h2>
<p><span class="sc">Laudanda</span> est Albini constantia, qui graviter deficientes exercitus tenuit, quom ad Avidium Cassium confugerent. Et nisi hic fuisset, omnes fecissent. Habemus igitur virum dignum consulatu, quem sufficiam in locum Cassii Papirii, qui mihi exanimis prope iam nuntiatus est. Quod interim a te publicari nolo, ne aut ad ipsum Papirium aut ad eius adfectus perveniat, nosque videamur in locum viventis consulem subrogasse.</p>
</section>
<section class="div2">
<h2><span class="sc">Ex Aelii Spartiani <span class="italic">Vita Pescennii</span>, iv. 1.—Marcus Antoninus ad Cornelium Balbum</span></h2>
<p><span class="sc">Pescennium</span> mihi laudas. Agnosco: nam et decessor tuus eum manu strenuum, vita gravem, et iam 
</p></section><notes></notes></section>