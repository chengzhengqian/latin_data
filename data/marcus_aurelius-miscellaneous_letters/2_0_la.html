<section class="div1 language" lang="la"><header><hgroup><h1>Marcus Aurelius</h1></hgroup></header><section class="div2"><p class="noindent">


Κηφισίαν, ἐξηρτημένης αὐτοῦ τῆς πανταχόθεν
νεότητος, οἳ κατ’ ἔρωτα τῶν ἐκείνου λόγων ἐφοίτων
Ἀθήναζε.</p>
<p>Πεῖραν δὲ ποιούμενος, μὴ χαλεπὸς αὐτῷ εἴη διὰ τὰ ὲν
τῷ δικαστηρίῳ, πέμπει πρὸς αὐτὸν ἐπιστολὴν οὐκ
άπολογίαν ἔχουσαν ἀλλ’ ἔγκλημα, “θανμάζειν” γάρ,
ἔφη, “τοῦ χάριν οὐκέτι αὐτῷ ἐπιστέλλοι καίτοι τὸν πρὸ
τοῦ χρόνον θαμὰ οὕτω γράφων, ὡς καi τρεῖς
γραμματοφόρους ἀφικέσθαι ποτὲ παρ’ αὐτὸν ἐν ἡμέρα
μιᾷ. κατὰ πόδας ἀλλήλων.”</p>
<p>Καi ὁ αὐτοκράτωρ διὰ πλειόνων μὲν καi ὑπὲρ
πλειόνων, θαυμάσιον δὲ ἧθος ἐγκατάμιξας τοῖς
γράμμασιν, ἐπέστειλε πρὸ τὸν ‘Ηρώδην, ὧν ἐγὠ τὰ
ξυντείνοντα ἐς τὸν παρόντα μοι λόγον ἐξελὰν τῆς
ἐπιστολῆς δηλώσω. τὸ μὲν δὴ προοίμιον τῶν
ἐπεσταλμένων “Χαῖρέ μοι, φίλε Ἡρώδη.” διαλεχθεὶς δὲ
ὑπέρ τῶν τοῦ πολέμου χειμαδίων, ἐν οἷς ἦν τότε, καὶ τὴν
γυναῖκα ὀλοφυράμενος ἄρτι αὐτῷ τεθνεῶσαν, εἰπών τέ τι
καὶ περὶ τῆς τοῦ σώματος ἀσθενείας ἐφεξῆς γράφει· “Σοὶ
δὲ ὑγιαίνειν τε εὔχομαι καὶ περὶ ἐμοῦ ὡς εὔνου σοι
διανοεῖσθαι, μηδὲ ἡγεῖσθαι ἀδικεῖσθαι, εί καταφωράσας
τινας τῶν σῶν πλημμελοῦντας κολάσει ἐπ αὐτοὺς
ἐχρησάμην ὡς οἷόν τε ἐπιεικεῖ. διὰ μὲν δὴ ταῦτα μὴ
ὀργίζου, εἰ δέ τι λελύπηκά σε ἢ λυπῶ, ἀπαίτησον παρ·
ἐμοῦ δίκας ἐν τῷ ἱερῷ τῆς ἐν ἄστει Ἀθηνᾶς ἐν μυστηρίοις.
<span class="br"></span><span class="lineNumber"></span><span class="br"></span>
</p></section><notes></notes></section>