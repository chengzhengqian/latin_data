<section class="div1 language" lang="la"><header><hgroup><h1>Marcus Aurelius</h1></hgroup></header><section class="div2">
</section>
<section class="div2">
<h2><span class="sc"><span class="italic">Ibid</span>. x. 1.—Epistula Faustinab ad Marcum</span></h2>
<p><span class="sc">Mater</span> mea Faustina patrem tuum Pium [eiusdem] in defectione Celsi cohortata est ut pietatem primum circa suos servaret, sic circa alienos. Non enim pius est imperator, qui non cogitat uxorem et filios. Commodus noster vides in qua aetate sit; Pompeianus gener et senior est et peregrinus. Vide quid agas de Avidio Cassio et de eius consciis. Noli parcere hominibus qui tibi non pepercerunt, et nec mihi nec filiis nostris parcerent, si vicissent. Ipsa iter tuum mox consequar. Quia Fadilla nostra aegrotabat, in Formianum venire non potui. Sed si te Formiis invenire non potuero, adsequar Capuam, quae civitas et meam et filiorum nostrorum aegritudinem poterit adiuvare. Soteridam medicum in Formianum ut dimittas rogo. Ego autem Pisitheo nihil credo, qui puellae virgini curationem nescit adhibere. Signatas mihi litteras Calpurnius dedit, ad quas rescribam, si tardavero, per Caecilium senem spadonem, hominem ut scis fidelem. Cui verbo mandabo quid uxor Avidii Cassii et filii et gener de te iactare dicantur.</p>
</section>
<section class="div2">
<h2><span class="sc"><span class="italic">Ibid</span>. xi. 2.—Rescriptum Marci ad Faustinam</span></h2>
<p>Tu quidem, mea Faustina, religiose pro marito et pro nostris liberis agis. Nam relegi epistulam tuam <span class="br"></span><span class="lineNumber"></span><span class="br"></span>
</p></section><notes></notes></section>