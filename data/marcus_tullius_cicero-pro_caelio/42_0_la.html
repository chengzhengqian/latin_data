<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

illam pyxidem traditam pernegaret. Quem quo modo illi reprehenderent? vidisse se dicerent? Primum ad se revocarent<a class="footnoteLink" href="#note_LCL447_488_1" id="target_note_LCL447_488_1"><sup>1</sup></a> maximi facinoris crimen; deinde id se vidisse dicerent, quod, quo loco collocati fuerant, non potuissent videre. Tempore igitur ipso se ostenderunt,
cum Licinius venisset, pyxidem expediret, manum porrigeret, venenum traderet. Mimi ergo est iam exitus, non fabulae; in quo cum clausula non invenitur, fugit aliquis e manibus, deinde scabilla concrepant, aulaeum tollitur.</p>
</section>
<section class="div2">
<p><span class="br"></span><span class="lineNumber">66</span><span class="br"></span>XXVIII. Quaero enim, cur Licinium titubantem, haesitantem, cedentem, fugere conantem mulieraria manus ista de manibus amiserit, cur non comprenderint,
cur non ipsius confessione, multorum oculis, facinoris denique voce tanti sceleris crimen expresserint.
An timebant, ne tot unum, valentes imbecillum,
alacres perterritum superare non possent?</p>
<p>Nullum argumentum in re, nulla suspicio in causa, nullus exitus criminis reperietur. Itaque haec causa ab argumentis, a coniectura, ab iis signis, quibus veritas illustrari solet, ad testes tota traducta est.






</p></section><notes><section class="footnotes"><ul><li class="note" id="note_LCL447_488_1"><a class="footnoteCrossrefLink" href="#target_note_LCL447_488_1" title="Click to highlight in text"><sup class="lineRef">1</sup>ad se vocarent <span class="italic">Clark.</span></a></li><script type="text/javascript">document.getElementById('note_LCL447_488_1').style.display = "none";</script></ul></section></notes></section>