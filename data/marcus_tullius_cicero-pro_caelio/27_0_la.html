<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">41</span><span class="br"></span>exstiterunt. Itaque alii voluptatis causa omnia sapientes facere dixerunt, neque ab hac orationis turpitudine eruditi homines refugerunt: alii cum voluptate dignitatem coniungendam putaverunt, ut res maxime inter se repugnantes dicendi facultate coniungerent; illud unum derectum iter ad laudem cum labore qui probaverunt, prope soli iam in scholis sunt relicti. Multa enim nobis blandimenta natura ipsa genuit, quibus sopita virtus coniveret interdum; multas vias adulescentiae lubricas ostendit, quibus illa insistere aut ingredi sine casu aliquo aut prolapsione
vix posset; multarum rerum iucundissimarum varietatem dedit, qua non modo haec aetas, sed
<span class="br"></span><span class="lineNumber">42</span><span class="br"></span>etiam iam corroborata caperetur. Quam ob rem si quem forte inveneritis, qui aspernetur oculis pulchritudinem
rerum, non odore ullo, non tactu, non sapore capiatur, excludat auribus omnem suavitatem, huic homini ego fortasse et pauci deos propitios, plerique autem iratos putabunt.</p>
</section>
<section class="div2">
<p>XVIII. Ergo haec deserta via et inculta atque interclusa iam frondibus et virgultis relinquatur; detur aliquid aetati<a class="footnoteLink" href="#note_LCL447_458_1" id="target_note_LCL447_458_1"><sup>1</sup></a>; sit adulescentia liberior; non omnia voluptatibus denegentur; non semper superet vera illa et derecta ratio; vincat aliquando cupiditas





</p></section><notes><section class="footnotes"><ul><li class="note" id="note_LCL447_458_1"><a class="footnoteCrossrefLink" href="#target_note_LCL447_458_1" title="Click to highlight in text"><sup class="lineRef">1</sup>detur aliqui ludus aetati <span class="italic">Clark.</span></a></li><script type="text/javascript">document.getElementById('note_LCL447_458_1').style.display = "none";</script></ul></section></notes></section>