<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Vicinum adulescentulum aspexisti; candor huius te et proceritas, vultus oculique pepulerunt; saepius videre voluisti; fuisti non numquam in isdem hortis; vis nobilis mulier illum filium familias patre parco ac tenaci habere tuis copiis devinctum; non potes; calcitrat, respuit, non putat tua dona esse tanti; confer te alio. Habes hortos ad Tiberim ac diligenter eo loco paratos,<a class="footnoteLink" href="#note_LCL447_452_1" id="target_note_LCL447_452_1"><sup>1</sup></a> quo omnis iuventus natandi causa venit; hinc licet condiciones cotidie legas; cur huic, qui te spernit, molesta es?”</p>
</section>
<section class="div2">
<p><span class="br"></span><span class="lineNumber">37</span><span class="br"></span>XVI. Redeo nunc ad te, Caeli, vicissim ac mihi auctoritatem patriam severitatemque suscipio. Sed dubito, quem patrem potissimum sumam, Caecilianumne
aliquem vehementem atque durum:</p>
<blockquote><p><span class="line">Nunc enim demum mi animus ardet, nunc meum cor</span><span class="linebreak"></span>
<span class="line indent4">cumulatur ira</span><span class="linebreak"></span></p></blockquote>
<p class="noindent">aut illum:</p>
<blockquote><p><span class="line">O infelix, o sceleste!</span><span class="linebreak"></span></p></blockquote>
<p class="noindent">Ferrei sunt isti patres:</p>
<blockquote><p><span class="line">Egon quid dicam, quid velim? quae tu omnia</span><span class="linebreak"></span>
<span class="line">Tuis foedis factis facis ut nequiquam velim,</span><span class="linebreak"></span></p></blockquote>
<p class="noindent">vix ferendi.<a class="footnoteLink" href="#note_LCL447_452_2" id="target_note_LCL447_452_2"><sup>2</sup></a> Diceret talis pater: “Cur te in istam vicinitatem meretriciam contulisti? cur illecebris cognitis non refugisti?</p>
</section><notes><section class="footnotes"><ul><li class="note" id="note_LCL447_452_1"><a class="footnoteCrossrefLink" href="#target_note_LCL447_452_1" title="Click to highlight in text"><sup class="lineRef">1</sup>paratos (<span class="italic">ZB</span>) <span class="italic">is to be preferred to</span> parasti (<span class="italic">P</span>).</a></li><script type="text/javascript">document.getElementById('note_LCL447_452_1').style.display = "none";</script><li class="note" id="note_LCL447_452_2"><a class="footnoteCrossrefLink" href="#target_note_LCL447_452_2" title="Click to highlight in text"><sup class="lineRef">2</sup><span class="italic">Clark’s text is adopted.</span></a></li><script type="text/javascript">document.getElementById('note_LCL447_452_2').style.display = "none";</script></ul></section></notes></section>