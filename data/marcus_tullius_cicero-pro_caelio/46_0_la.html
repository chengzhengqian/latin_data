<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
aeraria<a class="footnoteLink" href="#note_LCL447_496_1" id="target_note_LCL447_496_1"><sup>1</sup></a> fabula referretur, idcirco Camurti et Caeserni
est causa renovata? qui quamquam lege de vi certe non tenebantur, eo maleficio tamen erant implicati,
ut ex nullius legis laqueis eximendi viderentur.
<span class="br"></span><span class="lineNumber">72</span><span class="br"></span>M. vero Caelius cur in hoc iudicium vocatur? cui neque proprium quaestionis crimen obicitur nec vero aliquod eius modi, quod sit a lege seiunctum, cum vestra severitate coniunctum; cuius prima aetas dedita disciplinae fuit iisque artibus, quibus instituimur
ad hunc usum forensem, ad capessendam rem publicam, ad honorem, gloriam, dignitatem; iis autem fuit amicitiis maiorum natu, quorum imitari industriam continentiamque maxime vellet, iis aequalium
studiis,<a class="footnoteLink" href="#note_LCL447_496_2" id="target_note_LCL447_496_2"><sup>2</sup></a> ut eundem quem optimi ac nobilissimi
<span class="br"></span><span class="lineNumber">73</span><span class="br"></span>petere cursum laudis videretur. Cum autem paulum iam roboris accessisset aetati, in Africam profectus est Q. Pompeio pro consule contubernalis, castissimo homini atque omnis officii diligentissimo; in qua provincia cum res erant et possessiones paternae, tum etiam usus quidam provincialis non sine causa a maioribus huic aetati tributus. Decessit illinc Pompei iudicio probatissimus, ut ipsius testimonio cognoscetis. Voluit vetere instituto eorum adulescentium exemplo,







</p></section><notes><section class="footnotes"><ul><li class="note" id="note_LCL447_496_1"><a class="footnoteCrossrefLink" href="#target_note_LCL447_496_1" title="Click to highlight in text"><sup class="lineRef">1</sup><span class="italic">Garatoni’s conjecture</span>, <span class="italic">confirmed by</span> Σ.</a></li><script type="text/javascript">document.getElementById('note_LCL447_496_1').style.display = "none";</script><li class="note" id="note_LCL447_496_2"><a class="footnoteCrossrefLink" href="#target_note_LCL447_496_2" title="Click to highlight in text"><sup class="lineRef">2</sup>maxime velitis, is aequalium studiis <span class="italic">Klotz</span>: <span class="italic">Madvig inserts</span> eum <span class="italic">after</span> quorum, <span class="italic">reading</span> velitis.</a></li><script type="text/javascript">document.getElementById('note_LCL447_496_2').style.display = "none";</script></ul></section></notes></section>