<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
severus (negare non possum), sed abhorret non modo ab huius saeculi licentia, verum etiam a maiorum consuetudine atque concessis. Quando enim hoc non factitatum<a class="footnoteLink" href="#note_LCL447_466_1" id="target_note_LCL447_466_1"><sup>1</sup></a> est, quando reprehensum, quando non permissum, quando denique fuit, ut, quod licet, non liceret? Hic ego iam rem<a class="footnoteLink" href="#note_LCL447_466_2" id="target_note_LCL447_466_2"><sup>2</sup></a> definiam, mulierem nullam
<span class="br"></span><span class="lineNumber">49</span><span class="br"></span>nominabo; tantum<a class="footnoteLink" href="#note_LCL447_466_3" id="target_note_LCL447_466_3"><sup>3</sup></a> in medio relinquam. Si quae non nupta mulier domum suam patefecerit omnium cupiditati palamque sese in meretricia vita collocarit, virorum alienissimorum conviviis uti instituerit, si hoc in urbe, si in hortis, si in Baiarum illa celebritate faciat, si denique ita sese gerat non incessu solum, sed ornatu atque comitatu, non flagrantia oculorum, non libertate sermonum, sed etiam complexu, osculatione,
actis, navigatione, conviviis, ut non solum meretrix, sed etiam proterva meretrix procaxque videatur: cum hac si qui adulescens forte fuerit, utrum hic tibi, L. Herenni, adulter an amator, expugnare
pudicitiam an explere libidinem voluisse
<span class="br"></span><span class="lineNumber">50</span><span class="br"></span>videatur? Obliviscor iam iniurias tuas, Clodia, depono
memoriam doloris mei; quae abs te crudeliter in meos me absente facta sunt, neglego; ne sint haec in te dicta, quae dixi. Sed ex te ipsa requiro, quoniam et crimen accusatores abs te et testem eius criminis te ipsam dicunt se habere. Si quae mulier sit eius modi, qualem ego paulo ante descripsi, tui







</p></section><notes><section class="footnotes"><ul><li class="note" id="note_LCL447_466_1"><a class="footnoteCrossrefLink" href="#target_note_LCL447_466_1" title="Click to highlight in text"><sup class="lineRef">1</sup>Î£, <span class="italic">Lambinus</span>: factum <span class="italic">other</span> <span class="sc"><span class="italic">mss.</span></span></a></li><script type="text/javascript">document.getElementById('note_LCL447_466_1').style.display = "none";</script><li class="note" id="note_LCL447_466_2"><a class="footnoteCrossrefLink" href="#target_note_LCL447_466_2" title="Click to highlight in text"><sup class="lineRef">2</sup><span class="italic">Clark</span>, <span class="italic">with Halm</span> ipsam rem.</a></li><script type="text/javascript">document.getElementById('note_LCL447_466_2').style.display = "none";</script><li class="note" id="note_LCL447_466_3"><a class="footnoteCrossrefLink" href="#target_note_LCL447_466_3" title="Click to highlight in text"><sup class="lineRef">3</sup>totum <span class="italic">Klotz following Koch.</span></a></li><script type="text/javascript">document.getElementById('note_LCL447_466_3').style.display = "none";</script></ul></section></notes></section>