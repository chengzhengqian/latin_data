<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

natu et sine mea oratione et tacitus facile ipse respondet; quibus autem propter senectutem, quod iam diu minus in foro nobiscumque versatur, non aeque est cognitus, ii sic habeant, quaecumque in equite Romano dignitas esse possit, quae certe potest esse maxima, eam semper in M. Caelio habitam esse summam hodieque haberi non solum a suis, sed etiam ab omnibus, quibus potuerit aliqua de causa esse notus.
<span class="br"></span><span class="lineNumber">4</span><span class="br"></span>Equitis Romani autem esse filium criminis loco poni ab accusatoribus neque his iudicantibus oportuit neque defendentibus nobis. Nam quod de pietate dixistis, est quidem ista nostra existimatio, sed iudicium certe parentis; quid nos opinemur, audietis ex iuratis; quid parentes sentiant, lacrimae matris incredibilisque maeror, squalor patris et haec praesens maestitia,
<span class="br"></span><span class="lineNumber">5</span><span class="br"></span>quam cernitis, luctusque declarat. Nam quod est obiectum municipibus esse adulescentem non probatum
suis, nemini umquam praesenti †praetoriani†<a class="footnoteLink" href="#note_LCL447_410_1" id="target_note_LCL447_410_1"><sup>1</sup></a> maiores honores habuerunt quam absenti M. Caelio; quem et absentem in amplissimum ordinem cooptarunt
et ea non petenti detulerunt, quae multis petentibus
denegarunt; idemque nunc lectissimos viros et nostri ordinis et equites Romanos cum legatione ad






</p></section><notes><section class="footnotes"><ul><li class="note" id="note_LCL447_410_1"><a class="footnoteCrossrefLink" href="#target_note_LCL447_410_1" title="Click to highlight in text"><sup class="lineRef">1</sup>Puteolani <span class="italic">older editions</span>; <span class="italic">other conjectures are</span>: Tusculani
<span class="italic">Baiter</span>: Praestutiani <span class="italic">Clark following</span> Σ: Praetuttiani <span class="italic">Gruter which is probably the correct reading</span>: Praenestini <span class="italic">Orelli. P has</span> praetoriani, <span class="italic">but the letters</span> -tori- <span class="italic">have been added later over an erasure.</span></a></li><script type="text/javascript">document.getElementById('note_LCL447_410_1').style.display = "none";</script></ul></section></notes></section>