<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

modo facimus<a class="footnoteLink" href="#note_LCL447_464_1" id="target_note_LCL447_464_1"><sup>1</sup></a> non modo agendo, verum etiam cogitando
<span class="br"></span><span class="lineNumber">46</span><span class="br"></span>possit sustinere. An vos aliam causam esse ullam
putatis, cur in tantis praemiis eloquentiae, tanta voluptate dicendi, tanta laude, tanta gratia, tanto honore
tam sint pauci semperque fuerint, qui in hoc labore
versentur? Obterendae sunt omnes voluptates, relinquenda studia delectationis, ludus, iocus, convivium,
sermo paene est familiarum deserendus. Quare in hoc genere labor offendit homines a studioque deterret, non quo aut ingenia deficiant aut doctrina
<span class="br"></span><span class="lineNumber">47</span><span class="br"></span>puerilis. An hic, si sese isti vitae dedidisset, consularem
hominem admodum adulescens in iudicium vocavisset? hic, si laborem fugeret, si obstrictus voluptatibus
teneretur, in hac acie cotidie versaretur, appeteret inimicitias, in iudicium vocaret, subiret periculum capitis, ipse inspectante populo Romano tot iam menses aut de salute aut de gloria dimicaret?</p>
</section>
<section class="div2">
<p>XX. Nihilne igitur illa vicinitas redolet, nihilne hominum fama, nihil Baiae denique ipsae loquuntur? Illae vero non loquuntur solum, verum etiam personant, huc unius mulieris libidinem esse prolapsam, ut ea non modo solitudinem ac tenebras atque haec flagitiorum integumenta non quaerat, sed in turpissimis rebus frequentissima celebritate et clarissima luce laetetur.</p>
<p><span class="br"></span><span class="lineNumber">48</span><span class="br"></span>Verum si quis est, qui etiam meretriciis amoribus interdictum iuventuti putet, est ille quidem valde





</p></section><notes><section class="footnotes"><ul><li class="note" id="note_LCL447_464_1"><a class="footnoteCrossrefLink" href="#target_note_LCL447_464_1" title="Click to highlight in text"><sup class="lineRef">1</sup><span class="italic">Madvig inserts</span> quoquo modo facimus <span class="italic">after</span> dicendo.</a></li><script type="text/javascript">document.getElementById('note_LCL447_464_1').style.display = "none";</script></ul></section></notes></section>