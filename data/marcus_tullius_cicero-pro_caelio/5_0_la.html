<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

pudor patiebatur optimi adulescentis in tali illum oratione versari. Vellem aliquis ex vobis robustioribus
hunc male dicendi<a class="footnoteLink" href="#note_LCL447_414_1" id="target_note_LCL447_414_1"><sup>1</sup></a> locum suscepisset; aliquanto liberius et fortius et magis more nostro refutaremus istam male dicendi licentiam. Tecum, Atratine, agam lenius, quod et pudor tuus moderatur orationi meae et meum erga te parentemque tuum beneficium tueri
<span class="br"></span><span class="lineNumber">8</span><span class="br"></span>debeo. Illud tamen te esse admonitum volo, primum ut qualis es talem te esse omnes existiment<a class="footnoteLink" href="#note_LCL447_414_2" id="target_note_LCL447_414_2"><sup>2</sup></a> ut, quantum
a rerum turpitudine abes, tantum te a verborum libertate seiungas; deinde ut ea in alterum ne dicas, quae cum tibi falso responsa sint, erubescas. Quis est enim, cui via ista non pateat, qui isti aetati atque etiam isti dignitati non possit quam velit petulanter, etiamsi sine ulla suspicione, at non sine argumento male dicere? Sed istarum partium culpa est eorum, qui te agere voluerunt; laus pudoris tui, quod ea te invitum dicere videbamus, ingenii, quod ornate politeque dixisti.</p>
</section>
<section class="div2">
<p><span class="br"></span><span class="lineNumber">9</span><span class="br"></span>IV. Verum ad istam omnem orationem brevis est defensio. Nam quoad aetas M. Caeli dare potuit isti suspicioni locum, fuit primum ipsius pudore, deinde etiam patris diligentia disciplinaque munita. Qui ut huic virilem togam dedit—nihil dicam hoc loco






</p></section><notes><section class="footnotes"><ul><li class="note" id="note_LCL447_414_1"><a class="footnoteCrossrefLink" href="#target_note_LCL447_414_1" title="Click to highlight in text"><sup class="lineRef">1</sup><span class="italic">Schöll brackets</span> male dicendi, <span class="italic">in view of</span> male dicendi licentiam <span class="italic">that follows.</span></a></li><script type="text/javascript">document.getElementById('note_LCL447_414_1').style.display = "none";</script><li class="note" id="note_LCL447_414_2"><a class="footnoteCrossrefLink" href="#target_note_LCL447_414_2" title="Click to highlight in text"><sup class="lineRef">2</sup>primum ut qualis es talem te esse omnes existiment <span class="italic">Klotz. This emendation is translated.</span></a></li><script type="text/javascript">document.getElementById('note_LCL447_414_2').style.display = "none";</script></ul></section></notes></section>