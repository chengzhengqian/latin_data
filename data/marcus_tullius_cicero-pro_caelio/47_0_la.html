<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

qui post in civitate summi viri et clarissimi cives exstiterunt, industriam suam a populo Romano ex aliqua illustri accusatione cognosci.</p>
</section>
<section class="div2">
<p><span class="br"></span><span class="lineNumber">74</span><span class="br"></span>XXXI. Vellem alio potius eum cupiditas gloriae detulisset; sed abiit huius tempus querellae. Accusavit
C. Antonium, collegam meum, cui misero praeclari in rem publicam beneficii memoria nihil profuit, nocuit opinio maleficii cogitati. Postea nemini umquam concessit aequalium, plus ut in foro, plus ut in negotiis versaretur causisque amicorum,
plus ut valeret inter suos gratia. Quae nisi vigilantes homines, nisi sobrii, nisi industrii consequi
non possunt, omnia labore et diligentia est
<span class="br"></span><span class="lineNumber">75</span><span class="br"></span>consecutus. In hoc flexu quasi aetatis (nihil enim occultabo fretus humanitate ac sapientia vestra) fama adulescentis paulum haesit ad metas notitia nova mulieris et infelici vicinitate et insolentia voluptatum, quae cum inclusae diutius et prima aetate compressae et constrictae fuerunt, subito se non numquam profundunt
atque eiciunt universae. Qua ex vita vel dicam quo ex sermone (nequaquam enim tantum erat,





</p></section><notes></notes></section>