<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

sic tu instituis adulescentes? ob hanc causam tibi hunc puerum parens commendavit et tradidit, ut in amore atque in voluptatibus adulescentiam suam collocaret, et ut hanc tu vitam atque haec studia defenderes?‚Äù Ego, si quis, iudices, hoc robore animi atque hac indole virtutis atque continentiae fuit, ut respueret omnes voluptates omnemque vitae suae cursum in labore corporis atque in animi contentione conficeret, quem non quies, non remissio, non aequalium
studia, non ludi, non convivia delectarent,<a class="footnoteLink" href="#note_LCL447_456_1" id="target_note_LCL447_456_1"><sup>1</sup></a> nihil in vita expetendum putaret, nisi quod esset cum laude et cum dignitate coniunctum, hunc mea sententia divinis quibusdam bonis instructum atque ornatum puto. Ex hoc genere illos fuisse arbitror Camillos, Fabricios, Curios omnesque eos, qui haec ex
<span class="br"></span><span class="lineNumber">40</span><span class="br"></span>minimis tanta fecerunt. Verum haec genera virtutum non solum in moribus nostris, sed vix iam in libris reperiuntur. Chartae quoque, quae illam pristinam severitatem continebant, obsoleverunt; neque solum apud nos, qui hanc sectam rationemque vitae re magis quam verbis secuti sumus, sed etiam apud Graecos, doctissimos homines, quibus, cum facere non possent, loqui tamen et scribere honeste et magnifice licebat, alia quaedam mutatis Graeciae temporibus praecepta





</p></section><notes><section class="footnotes"><ul><li class="note" id="note_LCL447_456_1"><a class="footnoteCrossrefLink" href="#target_note_LCL447_456_1" title="Click to highlight in text"><sup class="lineRef">1</sup>convivium delectaret <span class="italic">Clark</span>: convivia delectarent <span class="italic">Klotz.</span></a></li><script type="text/javascript">document.getElementById('note_LCL447_456_1').style.display = "none";</script></ul></section></notes></section>