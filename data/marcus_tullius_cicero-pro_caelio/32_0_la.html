<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

dissimilis, vita institutoque meretricio, cum hac aliquid
adulescentem hominem habuisse rationis num tibi perturpe aut perflagitiosum esse videatur? Ea si tu non es, sicut ego malo, quid est, quod obiciant Caelio? Sin eam te volunt esse, quid est, cur nos crimen hoc, si tu contemnis, pertimescamus? Quare nobis da viam rationemque defensionis. Aut enim pudor tuus defendet nihil a M. Caelio petulantius esse factum, aut impudentia et huic et ceteris magnam
ad se defendendum facultatem dabit.</p>
</section>
<section class="div2">
<p><span class="br"></span><span class="lineNumber">51</span><span class="br"></span>XXI. Sed quoniam emersisse iam e vadis et scopulos praetervecta videtur oratio mea, perfacilis mihi reliquus
cursus ostenditur. Duo sunt enim crimina una in muliere summorum facinorum, auri, quod sumptum a Clodia dicitur, et veneni, quod eiusdem Clodiae necandae causa parasse Caelium criminantur. Aurum sumpsit, ut dicitis, quod L. Luccei servis daret, per quos Alexandrinus Dio, qui tum apud Lucceium habitabat,
necaretur. Magnum crimen vel in legatis insidiandis
vel in servis ad hospitem domini necandum sollicitandis, plenum sceleris consilium, plenum audaciae!
<span class="br"></span><span class="lineNumber">52</span><span class="br"></span>Quo quidem in crimine primum illud requiro,



</p></section><notes></notes></section>