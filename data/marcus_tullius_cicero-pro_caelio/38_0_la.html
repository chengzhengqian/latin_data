<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

curia, quam in rostris, quam in re publica floruisset, integerrima aetate, optimo habitu, maximis viribus eriperetur indignissime bonis omnibus atque universae civitati. Quo quidem tempore ille moriens, cum iam ceteris ex partibus oppressa mens esset, extremum sensum ad memoriam rei publicae reservabat, cum me intuens flentem significabat interruptis ac morientibus vocibus, quanta impenderet procella mihi, quanta tempestas
civitati, et cum parietem saepe feriens eum, qui cum Q. Catulo fuerat ei communis, crebro Catulum,
saepe me, saepissime rem publicam nominabat, ut non tam se emori quam spoliari suo praesidio cum
<span class="br"></span><span class="lineNumber">60</span><span class="br"></span>patriam, tum etiam me doleret. Quem quidem virum si nulla vis repentini sceleris sustulisset, quonam modo ille furenti fratri suo consularis restitisset, qui consul incipientem furere atque tonantem<a class="footnoteLink" href="#note_LCL447_480_1" id="target_note_LCL447_480_1"><sup>1</sup></a> sua se manu interfecturum audiente senatu dixerit? Ex hac igitur domo progressa ista mulier de veneni celeritate dicere audebit? Nonne ipsam domum metuet, ne






</p></section><notes><section class="footnotes"><ul><li class="note" id="note_LCL447_480_1"><a class="footnoteCrossrefLink" href="#target_note_LCL447_480_1" title="Click to highlight in text"><sup class="lineRef">1</sup>tonantem <span class="italic">Clark for</span> <span class="sc"><span class="italic">mss.</span></span> conantem, <span class="italic">which is preferred by Klotz and Austin.</span></a></li><script type="text/javascript">document.getElementById('note_LCL447_480_1').style.display = "none";</script></ul></section></notes></section>