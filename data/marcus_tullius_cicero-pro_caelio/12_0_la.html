<section class="div1 language" lang="la"><header><hgroup><h1>Cicero</h1></hgroup></header><section class="div2">
<p class="noindent">hanc molestiam nobis exhiberet</p>
<blockquote><p><span class="line">Medea animo aegra, amore saevo saucia.</span><span class="linebreak"></span></p></blockquote>
<p class="noindent">Sic enim, iudices, reperietis, quod, cum ad id loci venero, ostendam, hanc Palatinam Medeam migrationemque
hanc<a class="footnoteLink" href="#note_LCL447_428_1" id="target_note_LCL447_428_1"><sup>1</sup></a> adulescenti causam sive malorum omnium sive potius sermonum fuisse.</p>
<p><span class="br"></span><span class="lineNumber">19</span><span class="br"></span>Quam ob rem illa, quae ex accusatorum oratione praemuniri iam et fingi intellegebam, fretus vestra prudentia, iudices, non pertimesco. Aiebant enim fore testem senatorem, qui se pontificiis comitiis pulsatum a Caelio diceret. A quo quaeram, si prodierit, primum cur statim nihil egerit, deinde, si id queri quam agere maluerit, cur productus a vobis potius quam ipse per se, cur tanto post potius quam continuo queri maluerit. Si mihi ad haec acute arguteque responderit, tum quaeram denique, ex quo iste fonte senator emanet. Nam si ipse orietur et nascetur ex sese, fortasse, ut soleo, commovebor; sin autem est rivolus accersitus




</p></section><notes><section class="footnotes"><ul><li class="note" id="note_LCL447_428_1"><a class="footnoteCrossrefLink" href="#target_note_LCL447_428_1" title="Click to highlight in text"><sup class="lineRef">1</sup>migrationemque huic <span class="sc">ms.</span>: migrationemque hanc <span class="italic">Clark.</span></a></li><script type="text/javascript">document.getElementById('note_LCL447_428_1').style.display = "none";</script></ul></section></notes></section>