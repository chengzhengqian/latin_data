<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

deprecari vacationem adulescentiae veniamque petere; non, inquam, audeo; perfugiis non utor aetatis, concessa omnibus iura dimitto; tantum peto, ut, si qua est invidia communis hoc tempore aeris alieni, petulantiae, libidinum iuventutis, quam video esse magnam, ne huic aliena peccata, ne aetatis ac temporum
vitia noceant. Atque ego idem, qui haec postulo, quin criminibus, quae in hunc proprie conferuntur,
diligentissime respondeam, non recuso.</p>
</section>
<section class="div2">
<p>XIII. Sunt autem duo crimina, auri et veneni; in quibus una atque eadem persona versatur. Aurum sumptum a Clodia, venenum quaesitum, quod Clodiae daretur, ut dicitur. Omnia sunt alia non crimina, sed maledicta, iurgi petulantis magis quam publicae quaestionis. “Adulter, impudicus, sequester” convicium
est, non accusatio; nullum est enim fundamentum
horum criminum, nulla sedes; voces sunt contumeliosae temere ab irato accusatore nullo auctore
<span class="br"></span><span class="lineNumber">31</span><span class="br"></span>emissae. Horum duorum criminum video auctorem,
video fontem,<a class="footnoteLink" href="#note_LCL447_442_1" id="target_note_LCL447_442_1"><sup>1</sup></a> video certum nomen et caput. Auro opus fuit; sumpsit a Clodia, sumpsit sine teste, habuit, quamdiu voluit. Maximum video signum
cuiusdam egregiae familiaritatis. Necare eandem voluit; quaesivit venenum, sollicitavit quos potuit, paravit, locum constituit, attulit.<a class="footnoteLink" href="#note_LCL447_442_2" id="target_note_LCL447_442_2"><sup>2</sup></a> Magnum rursus





</p></section><notes><section class="footnotes"><ul><li class="note" id="note_LCL447_442_1"><a class="footnoteCrossrefLink" href="#target_note_LCL447_442_1" title="Click to highlight in text"><sup class="lineRef">1</sup><span class="italic">The reading of</span> Σ <span class="italic">is followed</span>, <span class="italic">as against that of those</span> <span class="sc">mss.</span> <span class="italic">giving</span> video fontem, video auctorem.</a></li><script type="text/javascript">document.getElementById('note_LCL447_442_1').style.display = "none";</script><li class="note" id="note_LCL447_442_2"><a class="footnoteCrossrefLink" href="#target_note_LCL447_442_2" title="Click to highlight in text"><sup class="lineRef">2</sup><span class="italic">Müller’s text. For the difficulties see Austin</span>, <span class="italic">op. cit. p. 88. The translation follows Austin’s reading</span>: quaesivit venenum, paravit, sollicitavit quos potuit; <span class="italic">and Housman’s conjecture</span>: horam locum constituit, attulit.</a></li><script type="text/javascript">document.getElementById('note_LCL447_442_2').style.display = "none";</script></ul></section></notes></section>