<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
triginta milibus dixistis eum habitare. Nunc demum intellego P. Clodi insulam esse venalem, cuius hic in aediculis habitat decem, ut opinor, milibus. Vos autem dum illi placere voltis, ad tempus eius mendacium vestrum accommodavistis.</p>
<p><span class="br"></span><span class="lineNumber">18</span><span class="br"></span>Reprehendistis, a patre quod semigrarit. Quod quidem iam in hac aetate minime reprehendendum est.<a class="footnoteLink" href="#note_LCL447_426_1" id="target_note_LCL447_426_1"><sup>1</sup></a> Qui cum et ex publica causa<a class="footnoteLink" href="#note_LCL447_426_2" id="target_note_LCL447_426_2"><sup>2</sup></a> iam esset mihi quidem molestam, sibi tamen gloriosam victoriam consecutus et per aetatem magistratus petere posset,
non modo permittente patre, sed etiam suadente
ab eo semigravit et, cum domus patris a foro longe abesset, quo facilius et nostras domus obire et ipse a suis coli posset, conduxit in Palatio non magno domum.</p>
</section>
<section class="div2">
<p>VIII. Quo loco possum dicere id, quod vir clarissimus,
M. Crassus, cum de adventu regis Ptolemaei quereretur, paulo ante dixit:</p>
<blockquote><p><span class="line">Utinam ne in nemore Pelio—</span><span class="linebreak"></span></p></blockquote>
<p class="noindent">Ac longius quidem mihi contexere hoc carmen liceret:</p>
<blockquote><p><span class="line">Nam numquam era errans</span><span class="linebreak"></span></p></blockquote>
</section><notes><section class="footnotes"><ul><li class="note" id="note_LCL447_426_1"><a class="footnoteCrossrefLink" href="#target_note_LCL447_426_1" title="Click to highlight in text"><sup class="lineRef">1</sup>Quod . . . est <span class="italic">bracketed by Schöll.</span></a></li><script type="text/javascript">document.getElementById('note_LCL447_426_1').style.display = "none";</script><li class="note" id="note_LCL447_426_2"><a class="footnoteCrossrefLink" href="#target_note_LCL447_426_2" title="Click to highlight in text"><sup class="lineRef">2</sup>ex publica causa <span class="italic">Francken’s conjecture confirmed by</span> Σ.</a></li><script type="text/javascript">document.getElementById('note_LCL447_426_2').style.display = "none";</script></ul></section></notes></section>