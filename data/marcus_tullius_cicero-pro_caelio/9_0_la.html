<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

as quibusdam facultatis<a class="footnoteLink" href="#note_LCL447_422_1" id="target_note_LCL447_422_1"><sup>1</sup></a> et patientiae radicibus niteretur. Quare ista condicio, iudices, respuatur, nec Catilinae familiaritatis crimen haereat; est enim commune cum multis et cum quibusdam etiam bonis. Me ipsum, me, inquam, quondam paene ille decepit, cum et civis mihi bonus et optimi cuiusque cupidus et firmus amicus ac fidelis videretur; cuius ego facinora oculis prius quam opinione, manibus ante quam suspicione
deprehendi. Cuius in magnis catervis amicorum
si fuit etiam Caelius, magis est ut ipse moleste ferat errasse se, sicuti non numquam in eodem homine me quoque erroris mei paenitet, quam ut istius amicitiae crimen reformidet.</p>
</section>
<section class="div2">
<p><span class="br"></span><span class="lineNumber">15</span><span class="br"></span>VII. Itaque a maledictis pudicitiae<a class="footnoteLink" href="#note_LCL447_422_2" id="target_note_LCL447_422_2"><sup>2</sup></a> ad coniurationis
invidiam oratio est vestra delapsa. Posuistis enim, atque id tamen titubanter et strictim, coniurationis
hunc propter amicitiam Catilinae participem fuisse; in quo non modo crimen non haerebat, sed vix diserti adulescentis cohaerebat oratio. Qui enim tantus furor in Caelio, quod tantum aut in moribus naturaque volnus aut in re atque fortuna? ubi denique est in ista suspicione Caeli nomen auditum? Nimium multa de re minime dubia loquor; hoc tamen dico: Non modo si socius coniurationis, sed nisi inimicissimus







</p></section><notes><section class="footnotes"><ul><li class="note" id="note_LCL447_422_1"><a class="footnoteCrossrefLink" href="#target_note_LCL447_422_1" title="Click to highlight in text"><sup class="lineRef">1</sup>facilitatis <span class="sc">mss.</span>: facultatis <span class="italic">Madvig.</span></a></li><script type="text/javascript">document.getElementById('note_LCL447_422_1').style.display = "none";</script><li class="note" id="note_LCL447_422_2"><a class="footnoteCrossrefLink" href="#target_note_LCL447_422_2" title="Click to highlight in text"><sup class="lineRef">2</sup>impudicitiae <span class="italic">Garatoni</span> (<span class="italic">see Quintil. Inst. Orat. iv. 2. 27</span>).</a></li><script type="text/javascript">document.getElementById('note_LCL447_422_2').style.display = "none";</script></ul></section></notes></section>