<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

genus hoc vitae et extremis, ut dicitur, digitis attigissent,
sed qui totam adulescentiam voluptatibus dedissent,
emersisse aliquando et se ad frugem bonam, ut dicitur, recepisse gravesque homines atque illustres fuisse. Datur enim concessu omnium huic aliqui ludus aetati, et ipsa natura profundit adulescentiae
cupiditates. Quae si ita erumpunt, ut nullius vitam labefactent, nullius domum evertant,
<span class="br"></span><span class="lineNumber">29</span><span class="br"></span>faciles et tolerabiles haberi solent. Sed tu mihi videbare ex communi infamia iuventutis aliquam invidiam Caelio velle conflare; itaque omne illud silentium, quod est orationi tributum tuae, fuit ob eam causam, quod uno reo proposito de multorum vitiis cogitabamus. Facile est accusare luxuriem. Dies iam me deficiat, si, quae dici in eam sententiam possunt, coner expromere; de corruptelis, de adulteriis,
de protervitate, de sumptibus immensa oratio est. Ut tibi reum neminem, sed vitia ista<a class="footnoteLink" href="#note_LCL447_440_1" id="target_note_LCL447_440_1"><sup>1</sup></a> proponas, res tamen ipsa et copiose<a class="footnoteLink" href="#note_LCL447_440_2" id="target_note_LCL447_440_2"><sup>2</sup></a> et graviter accusari potest. Sed vestrae sapientiae, iudices, est non abduci ab reo nec, quos aculeos habeat severitas gravitasque vestra, cum eos accusator erexerit in rem, in vitia, in mores, in tempora, emittere in hominem et in reum, cum is non suo crimine, sed multorum vitio sit in quoddam
<span class="br"></span><span class="lineNumber">30</span><span class="br"></span>odium iniustum vocatus. Itaque severitati tuae, ut oportet, ita respondere non audeo; erat enim meum





</p></section><notes><section class="footnotes"><ul><li class="note" id="note_LCL447_440_1"><a class="footnoteCrossrefLink" href="#target_note_LCL447_440_1" title="Click to highlight in text"><sup class="lineRef">1</sup><span class="italic">Clark’s reading of</span> vitia ista <span class="italic">for</span> vitia ipsa <span class="italic">of</span> Σ <span class="italic">is adopted.</span></a></li><script type="text/javascript">document.getElementById('note_LCL447_440_1').style.display = "none";</script><li class="note" id="note_LCL447_440_2"><a class="footnoteCrossrefLink" href="#target_note_LCL447_440_2" title="Click to highlight in text"><sup class="lineRef">2</sup>et copiose, <span class="italic">found in</span> Σ, <span class="italic">was inserted by Naugerius.</span></a></li><script type="text/javascript">document.getElementById('note_LCL447_440_2').style.display = "none";</script></ul></section></notes></section>