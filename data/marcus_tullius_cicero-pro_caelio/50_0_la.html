<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

monumentum adflixit, meam domum diruit, mei fratris incendit, qui in Palatio atque in urbis oculis servitia ad caedem et inflammandam urbem incitavit: in hac civitate ne patiamini illum absolutum muliebri gratia, M. Caelium libidini muliebri condonatum, ne eadem mulier cum suo coniuge et fratre et<a class="footnoteLink" href="#note_LCL447_504_1" id="target_note_LCL447_504_1"><sup>1</sup></a> turpissimum latronem eripuisse et honestissimum adulescentem
<span class="br"></span><span class="lineNumber">79</span><span class="br"></span>oppressisse videatur. Quod cum huius vobis adulescentiam
proposueritis, constituitote ante oculos etiam huius miseri senectutem, qui hoc unico filio nititur, in huius spe requiescit, huius unius casum pertimescit; quem vos supplicem vestrae misericordiae, servum potestatis, abiectum non tam ad pedes quam ad mores sensusque vestros, vel recordatione parentum vestrorum
vel liberorum iucunditate sustentate, ut in alterius dolore vel pietati vel indulgentiae vestrae serviatis. Nolite, iudices, aut hunc iam natura ipsa occidentem velle maturius exstingui vulnere vestro quam suo fato, aut hunc nunc primum florescentem firmata iam stirpe virtutis tamquam turbine aliquo aut subita
<span class="br"></span><span class="lineNumber">80</span><span class="br"></span>tempestate pervertere. Conservate parenti filium, parentem filio, ne aut senectutem iam prope desperatam




</p></section><notes><section class="footnotes"><ul><li class="note" id="note_LCL447_504_1"><a class="footnoteCrossrefLink" href="#target_note_LCL447_504_1" title="Click to highlight in text"><sup class="lineRef">1</sup>et <span class="italic">added by Bake.</span></a></li><script type="text/javascript">document.getElementById('note_LCL447_504_1').style.display = "none";</script></ul></section></notes></section>