<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
petivi; petebat Catilina mecum. Numquam ad illum accessit, a me numquam recessit.</p>
</section>
<section class="div2">
<p><span class="br"></span><span class="lineNumber">11</span><span class="br"></span>V. Tot igitur annos versatus in foro sine suspicione,
sine infamia studuit Catilinae iterum petenti. Quem ergo ad finem putas custodiendam illam aetatem
fuisse? Nobis quidem olim annus erat unus ad cohibendum brachium toga constitutus, et ut exercitatione ludoque campestri tunicati uteremur, eademque erat, si statim mereri stipendia coeperamus,
castrensis ratio ac militaris. Qua in aetate nisi qui se ipse sua gravitate et castimonia et cum disciplina domestica, tum etiam naturali quodam
bono defenderet, quoquo modo a suis custoditus
esset, tamen infamiam veram<a class="footnoteLink" href="#note_LCL447_418_1" id="target_note_LCL447_418_1"><sup>1</sup></a> effugere non poterat. Sed qui prima illa initia aetatis integra atque inviolata praestitisset, de eius fama ac pudicitia, cum is iam se corroboravisset ac vir inter viros esset, nemo
<span class="br"></span><span class="lineNumber">12</span><span class="br"></span>loquebatur. At<a class="footnoteLink" href="#note_LCL447_418_2" id="target_note_LCL447_418_2"><sup>2</sup></a> studuit Catilinae, cum iam aliquot annos esset in foro, Caelius; et multi hoc idem ex omni ordine atque ex omni aetate fecerunt. Habuit enim ille, sicuti meminisse vos arbitror, permulta maxi marum non expressa signa, sed adumbrata lineamenta<a class="footnoteLink" href="#note_LCL447_418_3" id="target_note_LCL447_418_3"><sup>3</sup></a>
virtutum. Utebatur hominibus improbis multis; et quidem optimis se viris deditum esse







</p></section><notes><section class="footnotes"><ul><li class="note" id="note_LCL447_418_1"><a class="footnoteCrossrefLink" href="#target_note_LCL447_418_1" title="Click to highlight in text"><sup class="lineRef">1</sup><span class="italic">There are various conjectures instead of</span> veram, <span class="italic">which does not require alteration</span>: meritam <span class="italic">Francken</span>, adversam <span class="italic">Halm</span>, metam <span class="italic">Kayser</span>, morum <span class="italic">Bährens.</span></a></li><script type="text/javascript">document.getElementById('note_LCL447_418_1').style.display = "none";</script><li class="note" id="note_LCL447_418_2"><a class="footnoteCrossrefLink" href="#target_note_LCL447_418_2" title="Click to highlight in text"><sup class="lineRef">2</sup>At <span class="italic">is Clark’s conjecture, accepted by Klotz.</span></a></li><script type="text/javascript">document.getElementById('note_LCL447_418_2').style.display = "none";</script><li class="note" id="note_LCL447_418_3"><a class="footnoteCrossrefLink" href="#target_note_LCL447_418_3" title="Click to highlight in text"><sup class="lineRef">3</sup>lineamenta <span class="italic">added by Francken</span>: simulacra <span class="italic">Koch.</span></a></li><script type="text/javascript">document.getElementById('note_LCL447_418_3').style.display = "none";</script></ul></section></notes></section>