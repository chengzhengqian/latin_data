<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

fuisse et conscius, P. Asicius, iudicio est liberatus. Quod igitur est eius modi crimen, ut,qui commisit,non neget, qui negavit, absolutus sit, id hic pertimescat, qui non modo a facti, verum etiam a conscientiae suspicione afuit? Et, si Asicio causa<a class="footnoteLink" href="#note_LCL447_434_1" id="target_note_LCL447_434_1"><sup>1</sup></a> plus profuit quam nocuit invidia, huic oberit tuum maledictum, qui istius facti non modo suspicione, sed ne infamia <span class="br"></span><span class="lineNumber">24</span><span class="br"></span>quidem est aspersus? At praevaricatione est Asicius liberatus. Perfacile est isti loco respondere, mihi praesertim, a quo illa causa defensa est. Sed Caelius optimam causam Asici esse arbitratur; cuicuimodi autem sit, a sua putat eius esse seiunctam. Neque solum Caelius, sed etiam adulescentes humanissimi et doctissimi, rectissimis studiis atque optimis artibus
praediti, Titus Gaiusque Coponii, qui ex omnibus maxime Dionis mortem doluerunt, qui cum doctrinae studio atque humanitatis tum etiam hospitio Dionis tenebantur. Habitabat apud Titum, ut audistis, Dio, erat ei cognitus Alexandriae.<a class="footnoteLink" href="#note_LCL447_434_2" id="target_note_LCL447_434_2"><sup>2</sup></a> Quid aut hic aut summo splendore praeditus frater eius de M. Caelio existimet ex ipsis, si producti erunt, audietis.








</p></section><notes><section class="footnotes"><ul><li class="note" id="note_LCL447_434_1"><a class="footnoteCrossrefLink" href="#target_note_LCL447_434_1" title="Click to highlight in text"><sup class="lineRef">1</sup>causa <span class="italic">omitted by Schöll</span>; in <span class="italic">inserted by Müller before</span> causa.</a></li><script type="text/javascript">document.getElementById('note_LCL447_434_1').style.display = "none";</script><li class="note" id="note_LCL447_434_2"><a class="footnoteCrossrefLink" href="#target_note_LCL447_434_2" title="Click to highlight in text"><sup class="lineRef">2</sup><span class="italic">The reading of</span> Σ <span class="italic">is adopted.</span></a></li><script type="text/javascript">document.getElementById('note_LCL447_434_2').style.display = "none";</script></ul></section></notes></section>