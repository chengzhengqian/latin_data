<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

civem bonarum artium, bonarum partium, bonorum virorum.<a class="footnoteLink" href="#note_LCL447_502_1" id="target_note_LCL447_502_1"><sup>1</sup></a> Promitto hoc vobis et rei publicae spondeo, si modo nos ipsi rei publicae satis fecimus, numquam
hunc a nostris rationibus seiunctum fore. Quod cum fretus nostra familiaritate promitto, tum <span class="br"></span><span class="lineNumber">78</span><span class="br"></span>quod durissimis se ipse legibus iam obligavit. Non enim potest, qui hominem consularem, cum ab eo rem publicam violatam esse diceret, in iudicium vocarit, ipse esse in re publica civis turbulentus; non potest, qui ambitu ne absolutum quidem patiatur esse absolutum, ipse impune umquam esse largitor. Habet a M. Caelio res publica, iudices, duas accusationes vel obsides periculi vel pignora voluntatis. Quare oro obtestorque vos, iudices, ut, qua in civitate paucis his diebus Sex. Cloelius absolutus sit, quem vos per biennium aut ministrum seditionis aut ducem vidistis, hominem sine re, sine fide, sine spe, sine sede, sine fortunis, ore, lingua, manu, vita omni inquinatum,<a class="footnoteLink" href="#note_LCL447_502_2" id="target_note_LCL447_502_2"><sup>2</sup></a> qui aedes sacras, qui censum populi Romani, qui memoriam publicam suis manibus incendit, qui Catuli







</p></section><notes><section class="footnotes"><ul><li class="note" id="note_LCL447_502_1"><a class="footnoteCrossrefLink" href="#target_note_LCL447_502_1" title="Click to highlight in text"><sup class="lineRef">1</sup>studiosum <span class="italic">is added by Müller.</span></a></li><script type="text/javascript">document.getElementById('note_LCL447_502_1').style.display = "none";</script><li class="note" id="note_LCL447_502_2"><a class="footnoteCrossrefLink" href="#target_note_LCL447_502_2" title="Click to highlight in text"><sup class="lineRef">2</sup><span class="italic">Some</span> <span class="sc"><span class="italic">mss.</span></span> <span class="italic">place</span> hominem . . . inquinatum <span class="italic">after</span> incendit.
<span class="italic">Garatoni’s transposition is followed.</span></a></li><script type="text/javascript">document.getElementById('note_LCL447_502_2').style.display = "none";</script></ul></section></notes></section>