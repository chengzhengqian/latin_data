<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
mulier finxisse crimen, an gravis sapiens moderatusque
vir religiose testimonium dixisse videatur.</p>
</section>
<section class="div2">
<p><span class="br"></span><span class="lineNumber">56</span><span class="br"></span>XXIII. Reliquum est igitur crimen de veneno; cuius ego nec principium invenire neque evolvere exitum possum. Quae fuit enim causa, quam ob rem isti mulieri venenum dare vellet Caelius? Ne aurum redderet? Num petivit? Ne crimen haereret? Numquis obiecit? num quis denique fecisset mentionem,
si hic nullius nomen detulisset? Quin etiam L. Herennium dicere audistis verbo se molestum non futurum fuisse Caelio, nisi iterum eadem de re suo familiari absoluto nomen hic detulisset. Credibile est igitur tantum facinus ob nullam causam esse commissum?
et vos non videtis fingi sceleris maximi crimen, ut alterius causa sceleris suscipiendi fuisse
<span class="br"></span><span class="lineNumber">57</span><span class="br"></span>videatur? Cui denique commisit, quo adiutore usus est, quo socio, quo conscio, cui tantum facinus, cui se, cui salutem suam credidit? Servisne mulieris? Sic enim obiectum est. Et erat tam demens hic, cui vos ingenium
certe tribuitis, etiamsi cetera inimica oratione detrahitis, ut omnes suas fortunas alienis servis committeret?
At quibus servis? Refert enim magnopere id ipsum. Iisne, quos intellegebat non communi condicione
servitutis uti, sed licentius, liberius, familiarius cum domina vivere? Quis enim hoc non videt, iudices,





</p></section><notes></notes></section>