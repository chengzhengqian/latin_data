<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
differt: ‘Si mentiris, mentiris; mentiris autem; mentiris igitur’? Hoc negas te posse nec adprobare nec improbare; qui igitur magis illud? si ars, si ratio, si via, si vis denique conclusionis <span class="br"></span><span class="lineNumber">97</span><span class="br"></span> valet, eadem est in utroque. Sed hoc extremum eorum est: postulant ut excipiantur haec inexplicabilia. Tribunum aliquem censeo videant: a me istam exceptionem numquam impetrabunt. Etenim cum ab Epicuro, qui totam dialecticam et contemnit et inridet, non impetrent ut verum esse concedat quod ita effabimur, ‘Aut vivet eras Hermarchus aut non vivet,’ cum dialectici sic statuant, omne quod ita disiunctum sit quasi ‘aut etiam aut non’ non modo verum esse sed etiam necessarium, vide quam sit cautus<a class="footnoteLink" href="#note_LCL268_590_1" id="target_note_LCL268_590_1"><sup>1</sup></a> is quem isti tardum<a class="footnoteLink" href="#note_LCL268_590_2" id="target_note_LCL268_590_2"><sup>2</sup></a> putant; ‘Si enim,’ inquit, ‘alterutrum concessero necessarium esse, necesse erit cras Hermarchum aut vivere aut non vivere; nulla autem est in natura rerum talis necessitas.’ Cum hoc igitur dialectici pugnent, id est Antiochus et Stoici; totam enim evertit dialecticam, nam si e contrariis disiunctio—contraria autem ea dico, cum alterum aiat, alterum neget—si talis disiunctio falsa potest esse, nulla vera est; <span class="br"></span><span class="lineNumber">98</span><span class="br"></span> mecum vero quid habent litium, qui ipsorum disciplinam sequor? Cum aliquid huius modi inciderat, sic ludere Carneades solebat: ‘Si recte conclusi, 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_590_1"><a class="footnoteCrossrefLink" href="#target_note_LCL268_590_1" title="Click to highlight in text"><sup class="lineRef">1</sup>catus <span class="italic">Lambinus</span>: acutus <span class="italic">Reid</span>.</a></li><script type="text/javascript">document.getElementById('note_LCL268_590_1').style.display = "none";</script><li class="note" id="note_LCL268_590_2"><a class="footnoteCrossrefLink" href="#target_note_LCL268_590_2" title="Click to highlight in text"><sup class="lineRef">2</sup>bardum? <span class="italic">Reid</span>.</a></li><script type="text/javascript">document.getElementById('note_LCL268_590_2').style.display = "none";</script></ul></section></notes></section>