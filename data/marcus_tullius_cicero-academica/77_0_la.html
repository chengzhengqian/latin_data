<section class="div1 language" lang="la"><header><hgroup><h1>Cicero</h1></hgroup></header><section class="div2">
<span class="br"></span><span class="lineNumber">72</span><span class="br"></span><p>XXIII. “Et primum quod initio dixisti videamus quale sit, similiter a nobis de antiquis philosophis commemorari atque seditiosi solerent claros viros sed tamen populares aliquos nominare. Illi cum res non<a class="footnoteLink" href="#note_LCL268_558_1" id="target_note_LCL268_558_1"><sup>1</sup></a> bonas tractent, similes bonorum videri volunt; nos autem ea dicimus nobis videri quae vosmet ipsi nobilissimis philosophis placuisse conceditis. Anaxagoras nivem nigram dixit esse: ferres me si ego idem dicerem? tu ne si dubitarem quidem. At quis est hic? num sophistes (sic enim appellabantur ii qui ostentationis aut quaestus causa philosophabantur)? <span class="br"></span><span class="lineNumber">73</span><span class="br"></span> Maxima fuit et gravitatis et ingenii gloria. Quid loquar de Democrito? Quem cum eo conferre possumus non modo ingenii magnitudine sed etiam animi, qui ita sit ausus ordiri, ‘Haec loquor de universis’? nihil excipit de quo non profiteatur, quid enim esse potest extra universa? Quis hunc philosophum non anteponit Cleanthi Chrysippo reliquis inferioris aetatis, qui mihi cum illo collati quintae classis videntur? Atque is non hoc dicit quod nos, qui veri esse aliquid non negamus, percipi posse negamus; ille verum plane negat esse; sensusque idem<a class="footnoteLink" href="#note_LCL268_558_2" id="target_note_LCL268_558_2"><sup>2</sup></a> non obscuros dicit sed tenebricosos—sic enim appellat 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_558_1"><a class="footnoteCrossrefLink" href="#target_note_LCL268_558_1" title="Click to highlight in text"><sup class="lineRef">1</sup>non <span class="italic">inseruit Ascensius</span>.</a></li><script type="text/javascript">document.getElementById('note_LCL268_558_1').style.display = "none";</script><li class="note" id="note_LCL268_558_2"><a class="footnoteCrossrefLink" href="#target_note_LCL268_558_2" title="Click to highlight in text"><sup class="lineRef">2</sup><span class="italic">Reid</span>: sensus quidem <span class="italic">codd</span>.</a></li><script type="text/javascript">document.getElementById('note_LCL268_558_2').style.display = "none";</script></ul></section></notes></section>