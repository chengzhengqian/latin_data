<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
autem nemo adhuc docuerat nec erat unde studiosi scire possent, ea quantum potui (nihil enim magnopere meorum miror) feci ut essent nota nostris; a Graecis enim peti non poterant ac post L. Aelii nostri occasum ne a Latinis quidem. Et tamen in illis veteribus nostris quae Menippum imitati, non interpretati, quadam hilaritate conspersimus, multa admixta ex intima philosophia, multa dicta dialectice; quae cum<a class="footnoteLink" href="#note_LCL268_418_1" id="target_note_LCL268_418_1"><sup>1</sup></a> facilius minus docti intellegerent iucunditate quadam ad legendum invitati<a class="footnoteLink" href="#note_LCL268_418_2" id="target_note_LCL268_418_2"><sup>2</sup></a> in laudationibus, in his ipsis antiquitatum prooemiis philosophis scribere voluimus, si modo consecuti sumus.”</p>
<span class="br"></span><span class="lineNumber">9</span><span class="br"></span><p>III. Tum ego, “Sunt,” inquam, “ista, Varro; nam nos in nostra urbe peregrinantis errantisque tamquam hospites tui libri quasi domum reduxerunt, ut possemus aliquando qui et ubi essemus agnoscere. Tu aetatem patriae, tu discriptiones temporum, tu sacrorum iura, tu sacerdotum,<a class="footnoteLink" href="#note_LCL268_418_3" id="target_note_LCL268_418_3"><sup>3</sup></a> tu domesticam, tu bellicam disciplinam, tu sedem regionum, locorum, tu omnium divinarum humanarumque rerum nomina, genera, officia, causas aperuisti, plurimumque idem poëtis nostris omninoque Latinis et litteris luminis et verbis attulisti, atque ipse varium et elegans omni fere numero poëma fecisti, philosophiamque multis locis 


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_418_1"><a class="footnoteCrossrefLink" href="#target_note_LCL268_418_1" title="Click to highlight in text"><sup class="lineRef">1</sup>cum <span class="italic">Reid</span>: quo <span class="italic">codd</span>.</a></li><script type="text/javascript">document.getElementById('note_LCL268_418_1').style.display = "none";</script><li class="note" id="note_LCL268_418_2"><a class="footnoteCrossrefLink" href="#target_note_LCL268_418_2" title="Click to highlight in text"><sup class="lineRef">2</sup><span class="italic">hic interponit lacunam Casaubon</span>.</a></li><script type="text/javascript">document.getElementById('note_LCL268_418_2').style.display = "none";</script><li class="note" id="note_LCL268_418_3"><a class="footnoteCrossrefLink" href="#target_note_LCL268_418_3" title="Click to highlight in text"><sup class="lineRef">3</sup>sacerdotum &lt;munera&gt; <span class="italic">Lambinus</span>.</a></li><script type="text/javascript">document.getElementById('note_LCL268_418_3').style.display = "none";</script></ul></section></notes></section>