<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
istum cessare sed celare quae scribat existimo.” “Minime vero,” inquit ille, “intemperantis enim arbitror esse scribere quod occultari velit; sed habeo opus magnum in manibus, idque<a class="footnoteLink" href="#note_LCL268_412_1" id="target_note_LCL268_412_1"><sup>1</sup></a> iam pridem; ad hunc enim ipsum”—me autem dicebat—“quaedam institui, quae et sunt magna sane et limantur <span class="br"></span><span class="lineNumber">3</span><span class="br"></span> a me politius.” Et ego “Ista quidem” inquam “Varro, iam diu exspectans non audeo tamen flagitare; audivi enim e Libone nostro (cuius nosti studium)—nihil enim eum eius modi celare possumus—non te ea intermittere sed accuratius tractare nec de manibus umquam deponere. Illud autem mihi ante hoc tempus numquam in mentem venit a te requirere, sed nunc postea quam sum ingressus res eas quas tecum simul didici mandare monumentis, philosophiamque veterem illam a Socrate ortam Latinis litteris illustrare, quaero quid sit cur cum multa scribas hoc genus praetermittas, praesertim cum et ipse in eo excellas et id studium totaque ea res longe ceteris et studiis et artibus antecedat.”</p>
<span class="br"></span><span class="lineNumber">4</span><span class="br"></span><p>II. Tum ille: “Rem a me saepe deliberatam et multum agitatam requiris; itaque non haesitans respondebo sed ea dicam quae mihi sunt in promptu, quod ista ipsa de re multum, ut dixi, et diu cogitavi. 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_412_1"><a class="footnoteCrossrefLink" href="#target_note_LCL268_412_1" title="Click to highlight in text"><sup class="lineRef">1</sup>idque <span class="italic">Christ</span>: que <span class="italic">vel</span> quae <span class="italic">codd</span>.</a></li><script type="text/javascript">document.getElementById('note_LCL268_412_1').style.display = "none";</script></ul></section></notes></section>