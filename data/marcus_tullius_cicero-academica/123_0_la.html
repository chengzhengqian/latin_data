<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
quam te putaveris. Tantum interest quod tu cum es commotus adquiescis, adsentiris, adprobas, verum illud certum comprehensum perceptum ratum firmum fixum vis esse,<a class="footnoteLink" href="#note_LCL268_650_1" id="target_note_LCL268_650_1"><sup>1</sup></a> deque eo nulla ratione neque pelli neque moveri potes, ego nihil eius modi esse arbitror cui si adsensus sim non adsentiar saepe falso, quoniam vera a falsis nullo discrimine separantur, praesertim cum iudicia ista dialecticae nulla sint.</p>
<span class="br"></span><span class="lineNumber">142</span><span class="br"></span><p>“Venio enim iam ad tertiam partem philosophiae. Aliud iudicium Protagorae est qui putet id cuique verum esse quod cuique videatur, aliud Cyrenaicorum qui praeter perniotiones intimas nihil putant esse iudicii, aliud Epicuri qui omne iudicium in sensibus et in rerum notitiis et in voluptate constituit; Plato autem omne iudicium veritatis veritatemque ipsam abductam ab opinionibus et a sensibus cogitationis <span class="br"></span><span class="lineNumber">143</span><span class="br"></span> ipsius et mentis esse voluit. Num quid horum probat noster Antiochus? Ille vero ne maiorum quidem suorum—ubi enim aut Xenocraten sequitur, cuius libri sunt de ratione loquendi multi et multum probati, aut ipsum Aristotelem, quo profecto nihil est acutius, nihil politius? A Chrysippo pedem nusquam.</p>
<p>XLVII. Quid ergo Academici appellamur? an abutimur gloria nominis? Aut cur cogimur eos sequi qui inter se dissident? In hoc ipso quod 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_650_1"><a class="footnoteCrossrefLink" href="#target_note_LCL268_650_1" title="Click to highlight in text"><sup class="lineRef">1</sup>vis esse <span class="italic">Reid</span>: fuisse vis <span class="italic">vel</span> fuisse <span class="italic">vel</span> vis <span class="italic">codd</span>.</a></li><script type="text/javascript">document.getElementById('note_LCL268_650_1').style.display = "none";</script></ul></section></notes></section>