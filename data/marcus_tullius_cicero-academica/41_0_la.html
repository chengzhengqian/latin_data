<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
Socrates autem de se ipse detrahens in disputatione plus tribuebat iis quos volebat refellere; ita cum aliud diceret atque sentiret, libenter uti solitus est ea dissimulatione quam Graeci εἰρωνείαν vocant; quam ait etiam in Africano fuisse Fannius, idque propterea vitiosum in illo non putandum quod idem fuerit in Socrate.</p>
<span class="br"></span><span class="lineNumber">16</span><span class="br"></span><p>VI. “Sed fuerint illa vetera,<a class="footnoteLink" href="#note_LCL268_486_1" id="target_note_LCL268_486_1"><sup>1</sup></a> si voltis, incognita: nihilne est igitur actum quod investigata sunt posteaquam Arcesilas, Zenoni (ut putatur) obtrectans nihil novi reperienti sed emendanti superiores immutatione verborum, dum huius definitiones labefactare volt conatus est clarissimis rebus tenebras obducere? Cuius primo non admodum probata ratio, quamquam floruit cum acumine ingenii tum admirabili quodam lepore dicendi, proxime a Lacyde solo retenta est, post autem confecta a Carneade, qui est quartus ab Arcesila, audivit enim Hegesinum qui Euandrum audierat Lacydi discipulum, cum Arcesilae Lacydes fuisset. Sed ipse Carneades diu tenuit, nam nonaginta vixit annos, et qui illum audierant admodum floruerunt, e quibus industriae plurimum in Clitomacho fuit (declarat multitudo librorum), ingenii non minus in Hagnone,<a class="footnoteLink" href="#note_LCL268_486_2" id="target_note_LCL268_486_2"><sup>2</sup></a> in Charmada eloquentiae, 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_486_1"><a class="footnoteCrossrefLink" href="#target_note_LCL268_486_1" title="Click to highlight in text"><sup class="lineRef">1</sup>veteribus <span class="italic">Bentley</span>.</a></li><script type="text/javascript">document.getElementById('note_LCL268_486_1').style.display = "none";</script><li class="note" id="note_LCL268_486_2"><a class="footnoteCrossrefLink" href="#target_note_LCL268_486_2" title="Click to highlight in text"><sup class="lineRef">2</sup>in Hagnone <span class="italic">Christ</span>: in hac nonne (<span class="italic">et alia</span>) <span class="italic">codd</span>.: in Aeschine <span class="italic">Davies</span>.</a></li><script type="text/javascript">document.getElementById('note_LCL268_486_2').style.display = "none";</script></ul></section></notes></section>