<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
argumentis quibusdam<a class="footnoteLink" href="#note_LCL268_442_1" id="target_note_LCL268_442_1"><sup>1</sup></a> et quasi rerum notis ducibus utebantur ad probandum et ad concludendum id quod explanari volebant; in quo<a class="footnoteLink" href="#note_LCL268_442_2" id="target_note_LCL268_442_2"><sup>2</sup></a> tradebatur omnis dialecticae disciplina, id est, orationis ratione conclusae; huic quasi ex altera parte oratoria vis dicendi adhibebatur, explicatrix orationis perpetuae ad persuadendum accommodatae.</p>
<span class="br"></span><span class="lineNumber">33</span><span class="br"></span><p>“Haec erat illis prima forma<a class="footnoteLink" href="#note_LCL268_442_3" id="target_note_LCL268_442_3"><sup>3</sup></a> a Platone tradita; cuius quas acceperim immutationes,<a class="footnoteLink" href="#note_LCL268_442_4" id="target_note_LCL268_442_4"><sup>4</sup></a> si vultis, exponam.” “Nos vero volumus,” inquam,“ut pro Attico etiam respondeam.” “Et recte,” inquit, “respondes; praeclare enim explicatur Peripateticorum et Academiae veteris auctoritas.”</p>
<p>IX. “Aristoteles<a class="footnoteLink" href="#note_LCL268_442_5" id="target_note_LCL268_442_5"><sup>5</sup></a> primus species quas paulo ante dixi labefactavit, quas mirifice Plato erat amplexatus, ut in iis quiddam divinum esse diceret. Theophrastus autem, vir et oratione suavis et ita moratus ut probitatem quandam prae se et ingenuitatem ferat, vehementius etiam fregit quodam modo auctoritatem veteris disciplinae; spoliavit enim virtutem suo decore imbecillamque reddidit quod negavit in ea <span class="br"></span><span class="lineNumber">34</span><span class="br"></span> sola positum esse beate vivere. Nam Strato eius auditor, quamquam fuit acri ingenio, tamen ab ea disciplina omnino semovendus est, qui cum maxime necessariam partem philosophiae, quae posita est in virtute et moribus, reliquisset totumque se ad investigationem naturae contulisset, in ea ipsa plurimum dissedit a suis. Speusippus autem et Xenocrates, qui 




<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_442_1"><a class="footnoteCrossrefLink" href="#target_note_LCL268_442_1" title="Click to highlight in text"><sup class="lineRef">1</sup>quibusdam <span class="italic">delendum?</span> (om. <span class="italic">codd. nonnulli</span>).</a></li><script type="text/javascript">document.getElementById('note_LCL268_442_1').style.display = "none";</script><li class="note" id="note_LCL268_442_2"><a class="footnoteCrossrefLink" href="#target_note_LCL268_442_2" title="Click to highlight in text"><sup class="lineRef">2</sup><span class="italic">Manutius</span>: qua <span class="italic">codd</span>.</a></li><script type="text/javascript">document.getElementById('note_LCL268_442_2').style.display = "none";</script><li class="note" id="note_LCL268_442_3"><a class="footnoteCrossrefLink" href="#target_note_LCL268_442_3" title="Click to highlight in text"><sup class="lineRef">3</sup>prima forma <span class="italic">Reid</span>: prima <span class="italic">codd</span>.: forma <span class="italic">Mdv</span>.</a></li><script type="text/javascript">document.getElementById('note_LCL268_442_3').style.display = "none";</script><li class="note" id="note_LCL268_442_4"><a class="footnoteCrossrefLink" href="#target_note_LCL268_442_4" title="Click to highlight in text"><sup class="lineRef">4</sup><span class="italic">Davies</span>: disputationes <span class="italic">codd</span>.</a></li><script type="text/javascript">document.getElementById('note_LCL268_442_4').style.display = "none";</script><li class="note" id="note_LCL268_442_5"><a class="footnoteCrossrefLink" href="#target_note_LCL268_442_5" title="Click to highlight in text"><sup class="lineRef">5</sup>Aristoteles igitur <span class="italic">cod. unus</span>.</a></li><script type="text/javascript">document.getElementById('note_LCL268_442_5').style.display = "none";</script></ul></section></notes></section>