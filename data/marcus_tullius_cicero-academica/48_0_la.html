<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
discerni non poterit a falso; quo modo autem moveri animus ad adpetendum potest si id quod videtur non percipitur accommodatumne naturae sit an alienum? Itemque si quid officii sui sit non occurrit animo, nihil umquam omnino aget, ad nullam rem umquam impelletur, numquam movebitur; quodsi aliquid aliquando acturus est, necesse est id ei verum quod <span class="br"></span><span class="lineNumber">26</span><span class="br"></span> occurrit videri. Quid quod, si ista vera sunt, ratio omnis tollitur quasi quaedam lux lumenque vitae? tamenne in ista pravitate perstabitis? Nam quaerendi initium ratio attulit, quae<a class="footnoteLink" href="#note_LCL268_500_1" id="target_note_LCL268_500_1"><sup>1</sup></a> perfecit virtutem cum esset ipsa ratio confirmata quaerendo; quaestio autem est adpetitio cognitionis, quaestionisque finis inventio; at nemo invenit falsa, nec ea quae incerta permanent inventa esse possunt, sed cum ea quae quasi involuta fuerunt aperta sunt, tum inventa dicuntur—sic et initium quaerendi et exitus percipiundi et comprendendi tenetur. Argumenti conclusio, quae est Graece ἀπόδειξις, ita definitur: ‘ratio quae ex rebus perceptis ad id quod non percipiebatur adducit.’</p>
<span class="br"></span><span class="lineNumber">27</span><span class="br"></span><p>IX. “Quodsi omnia visa eius modi essent qualia isti dicunt, ut ea vel falsa esse possent neque ea posset ulla notio discernere, quo modo quemquam aut conclusisse aliquid aut invenisse diceremus, aut quae esset conclusi argumenti fides? Ipsa autem philosophia, quae rationibus progredi debet, quem 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_500_1"><a class="footnoteCrossrefLink" href="#target_note_LCL268_500_1" title="Click to highlight in text"><sup class="lineRef">1</sup>quod (= quaerendum, quaestio)? <span class="italic">ed</span>.</a></li><script type="text/javascript">document.getElementById('note_LCL268_500_1').style.display = "none";</script></ul></section></notes></section>