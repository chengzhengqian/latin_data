<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
ut non sine causa antiquissimi et doctissimi invenire se posse quod cuperent diffisi sint, tamen nec illi defecerunt neque nos studium exquirendi defatigati relinquemus; neque nostrae disputationes quidquam aliud agunt nisi ut in utramque partem dicendo eliciant et tamquam exprimant aliquid quod aut <span class="br"></span><span class="lineNumber">8</span><span class="br"></span> verum sit aut ad id quam proxime accedat. Nec inter nos et eos qui se scire arbitrantur quidquam interest nisi quod illi non dubitant quin ea vera sint quae defendunt, nos probabilia multa habemus, quae sequi facile, adfirmare vix possumus; hoc autem liberiores et solutiores sumus quod integra nobis est iudicandi potestas nec ut omnia quae praescripta a quibusdam et quasi imperata sint defendamus necessitate ulla cogimur. Nam ceteri primum ante tenentur adstricti quam quid esset optimum iudicare potuerunt, deinde infirmissimo tempore aetatis aut obsecuti amico cuipiam aut una alicuius quem primum audierunt oratione capti de rebus incognitis iudicant, et ad quamcumque sunt disciplinam quasi tempestate delati ad eam tamquam ad saxum adhaerescunt. <span class="br"></span><span class="lineNumber">9</span><span class="br"></span> Nam quod dicunt omnino se credere ei quem iudicent fuisse sapientem, probarem si id ipsum rudes et indocti iudicare potuissent (statuere enim qui sit sapiens vel maxime videtur esse sapientis); sed, ut potuerint,<a class="footnoteLink" href="#note_LCL268_474_1" id="target_note_LCL268_474_1"><sup>1</sup></a> potuerunt omnibus rebus auditis, cognitis etiam reliquorum 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_474_1"><a class="footnoteCrossrefLink" href="#target_note_LCL268_474_1" title="Click to highlight in text"><sup class="lineRef">1</sup>potuerint <span class="italic">inseruit Lambinus</span>.</a></li><script type="text/javascript">document.getElementById('note_LCL268_474_1').style.display = "none";</script></ul></section></notes></section>