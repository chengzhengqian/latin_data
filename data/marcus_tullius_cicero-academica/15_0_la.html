<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
ut eam dividerent in res duas, ut altera esset efficiens, altera autem quasi huic se praebens, ex qua<a class="footnoteLink" href="#note_LCL268_434_1" id="target_note_LCL268_434_1"><sup>1</sup></a> efficeretur aliquid. In eo quod efficeret vim esse censebant, in eo autem quod efficeretur materiam quandam; in utroque tamen utrumque, neque enim materiam ipsam cohaerere potuisse si nulla vi contineretur, neque vim sine aliqua materia (nihil est enim quod non alicubi esse cogatur). Sed quod ex utroque, id iam corpus et quasi qualitatem quandam nominabant—dabitis enim profecto ut in rebus inusitatis, quod Graeci ipsi faciunt a quibus haec iam diu tractantur, utamur verbis interdum inauditis.”</p>
<span class="br"></span><span class="lineNumber">25</span><span class="br"></span><p>VII. “Nos vero,” inquit Atticus; “quin etiam Graecis licebit utare cum voles, si te Latina forte deficient.” “Bene sane facis; sed enitar ut Latine loquar, nisi in huiusce modi verbis, ut philosophiam aut rhetoricam aut physicam aut dialecticam appellem, quibus ut aliis multis consuetudo iam utitur pro Latinis. Qualitates igitur appellavi quas ποιότητας Graeci vocant, quod ipsum apud Graecos non est 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_434_1"><a class="footnoteCrossrefLink" href="#target_note_LCL268_434_1" title="Click to highlight in text"><sup class="lineRef">1</sup>ex qua <span class="italic">Turnebus</span>: eaque <span class="italic">codd</span>.: ex eaque <span class="italic">Mdv</span>.</a></li><script type="text/javascript">document.getElementById('note_LCL268_434_1').style.display = "none";</script></ul></section></notes></section>