<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
quasi artificio natura fabricata esset primum animal omne, deinde hominem maxime, quae vis esset in sensibus, quem ad modum primo visa nos pellerent, deinde adpetitio ab his pulsa sequeretur, tum<a class="footnoteLink" href="#note_LCL268_506_1" id="target_note_LCL268_506_1"><sup>1</sup></a> sensus ad res percipiendas intenderemus. Mens enim ipsa, quae sensuum fons est atque etiam ipsa<a class="footnoteLink" href="#note_LCL268_506_2" id="target_note_LCL268_506_2"><sup>2</sup></a> sensus est, naturalem vim habet quam intendit ad ea quibus movetur. Itaque alia visa sic arripit ut iis statim utatur, alia quasi recondit, e quibus memoria oritur, cetera autem similitudinibus construit, ex quibus efficiuntur notitiae rerum, quas Graeci tum ἐννοίας, tum προλήψεις vocant. Eo cum accessit ratio argumentique conclusio rerumque innumerabilium multitudo, tum et perceptio eorum omnium apparet et eadem ratio perfecta his gradibus ad sapientiam pervenit. <span class="br"></span><span class="lineNumber">31</span><span class="br"></span> Ad rerum igitur scientiam vitaeque constantiam aptissima cum sit mens hominis, amplectitur maxime cognitionem et istam κατάληψιν, quam ut dixi verbum e verbo exprimentes comprensionem dicemus, cum ipsam per se amat (nihil enim est ei veritatis luce dulcius), tum etiam propter usum. Quocirca et sensibus utitur et artes efficit quasi sensus alteros et usque eo philosophiam ipsam corroborat ut virtutem efficiat, ex qua re una vita omnis apta sit.<a class="footnoteLink" href="#note_LCL268_506_3" id="target_note_LCL268_506_3"><sup>3</sup></a> Ergo ii qui negant quicquam posse comprendi 


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_506_1"><a class="footnoteCrossrefLink" href="#target_note_LCL268_506_1" title="Click to highlight in text"><sup class="lineRef">1</sup>tum <span class="italic">ed</span>.: tum ut <span class="italic">codd</span>.</a></li><script type="text/javascript">document.getElementById('note_LCL268_506_1').style.display = "none";</script><li class="note" id="note_LCL268_506_2"><a class="footnoteCrossrefLink" href="#target_note_LCL268_506_2" title="Click to highlight in text"><sup class="lineRef">2</sup>ipse <span class="italic">Ernesti</span>.</a></li><script type="text/javascript">document.getElementById('note_LCL268_506_2').style.display = "none";</script><li class="note" id="note_LCL268_506_3"><a class="footnoteCrossrefLink" href="#target_note_LCL268_506_3" title="Click to highlight in text"><sup class="lineRef">3</sup>est <span class="italic">Halm</span>.</a></li><script type="text/javascript">document.getElementById('note_LCL268_506_3').style.display = "none";</script></ul></section></notes></section>