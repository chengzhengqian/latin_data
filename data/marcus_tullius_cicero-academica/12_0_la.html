<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
primo duobus, ut dixi, nominibus una, nihil enim inter Peripateticos et illam veterem Academiam differebat: abundantia quadam ingenii praestabat, ut mihi quidem videtur, Aristoteles, sed idem fons erat utrisque et eadem rerum expetendarum fugiendarumque partitio.</p>
<p>V. “Sed quid ago?” inquit “aut sumne sanus qui haec vos doceo? nam etsi non sus Minervam, ut aiunt, tamen inepte quisquis Minervam docet.” Tum Atticus, “Tu vero,” inquit, “perge, Varro; valde enim amo nostra atque nostros, meque ista delectant cum Latine dicuntur et isto modo.” “Quid me,” inquam, “putas, qui philosophiam iam professus sim populo nostro exhibiturum?” “Pergamus igitur,” <span class="br"></span><span class="lineNumber">19</span><span class="br"></span> inquit, “quoniam placet. Fuit ergo iam accepta a Platone philosophandi ratio triplex, una de vita et moribus, alter a de natura et rebus occultis, tertia de disserendo et quid verum,<a class="footnoteLink" href="#note_LCL268_428_1" id="target_note_LCL268_428_1"><sup>1</sup></a> quid falsum, quid rectum in oratione pravumve, quid consentiens, quid repugnans esset<a class="footnoteLink" href="#note_LCL268_428_2" id="target_note_LCL268_428_2"><sup>2</sup></a> iudicando. Ac primum illam partem bene vivendi a natura petebant<a class="footnoteLink" href="#note_LCL268_428_3" id="target_note_LCL268_428_3"><sup>3</sup></a> eique parendum esse dicebant, neque ulla alia in re nisi in natura quaerendum esse illud summum bonum quo omnia referrentur, constituebantque extremum esse rerum expetendarum et finem bonorum adeptum esse omnia e natura et animo et corpore et vita. 


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_428_1"><a class="footnoteCrossrefLink" href="#target_note_LCL268_428_1" title="Click to highlight in text"><sup class="lineRef">1</sup>verum et <span class="italic">codd. plurimi</span>: verum sit <span class="italic">Reid</span>.</a></li><script type="text/javascript">document.getElementById('note_LCL268_428_1').style.display = "none";</script><li class="note" id="note_LCL268_428_2"><a class="footnoteCrossrefLink" href="#target_note_LCL268_428_2" title="Click to highlight in text"><sup class="lineRef">2</sup>repugnans esset <span class="italic">Müller</span>: repugnet <span class="italic">codd</span>.</a></li><script type="text/javascript">document.getElementById('note_LCL268_428_2').style.display = "none";</script><li class="note" id="note_LCL268_428_3"><a class="footnoteCrossrefLink" href="#target_note_LCL268_428_3" title="Click to highlight in text"><sup class="lineRef">3</sup>repetebant <span class="italic">Reid</span>.</a></li><script type="text/javascript">document.getElementById('note_LCL268_428_3').style.display = "none";</script></ul></section></notes></section>