<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
secundum non posse id percipi, tertium inter quae visa nihil intersit fieri non posse ut eorum alia percipi possint, alia non possint, quartum nullum esse visum verum a sensu profectum cui non adpositum sit visum aliud quod ab eo nihil intersit quodque percipi non possit. Horum quattuor capitum secundum et tertium omnes concedunt; primum Epicurus non dat, vos quibuscum res est id quoque conceditis; omnis <span class="br"></span><span class="lineNumber">84</span><span class="br"></span> pugna de quarto est. Qui igitur P. Servilium Geminum videbat, si Quintum se videre putabat, incidebat in eius modi visum quod percipi non posset, quia nulla nota verum distinguebatur a falso; qua distinctione sublata quam haberet in C. Cotta qui bis cum Gemino consul fuit agnoscendo eius modi notam quae falsa esse non posset? Negas tantam similitudinem in rerum natura esse. Pugnas omnino, sed cum adversario facili; ne sit sane: videri certe potest, fallet igitur sensum, et si una fefellerit similitudo, dubia omnia reddiderit; sublato enim iudicio illo quo oportet agnosci, etiamsi ipse erit quem videris qui tibi videbitur, tamen non ea nota iudicabis, qua dicis oportere, ut non possit esse <span class="br"></span><span class="lineNumber">85</span><span class="br"></span> eiusdem modi falsa. Quando igitur potest tibi P. <span class="br"></span><span class="lineNumber"></span><span class="br"></span>
</p></section><notes></notes></section>