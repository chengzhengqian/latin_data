<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
iudico. Aut enim huic aetati hoc maxime aptum est, aut iis rebus si quas dignas laude gessimus hoc in primis consentaneum, aut etiam ad nostros cives erudiendos nihil utilius, aut si haec ita non sunt, nihil <span class="br"></span><span class="lineNumber">12</span><span class="br"></span> aliud video quod agere possimus. Brutus quidem noster, excellens omni genere laudis, sic philosophiam Latinis litteris persequitur nihil ut iisdem de rebus Graeca desideres,<a class="footnoteLink" href="#note_LCL268_422_1" id="target_note_LCL268_422_1"><sup>1</sup></a> et eandem quidem sententiam sequitur quam tu, nam Aristum Athenis audivit aliquamdiu, cuius tu fratrem Antiochum. Quam ob rem da, quaeso, te huic etiam generi litterarum.”</p>
<span class="br"></span><span class="lineNumber">13</span><span class="br"></span><p>IV. Tum ille “Istuc quidem considerabo, nec vero sine te. Sed de te ipso quid est,” inquit, “quod audio?” “Quanam,” inquam, “de re?” “Relictam a te veterem Academiam,<a class="footnoteLink" href="#note_LCL268_422_2" id="target_note_LCL268_422_2"><sup>2</sup></a>” inquit, “tractari autem novam.” “Quid ergo?” inquam, “Antiocho id magis licuerit nostro familiari, remigrare in domum veterem e nova, quam nobis in novam e vetere? Certe enim recentissima quaeque sunt correcta et emendata maxime; quamquam Antiochi magister Philo, magnus vir ut tu existimas ipse, negat in libris, quod coram etiam ex ipso audiebamus, duas Academias esse, erroremque eorum qui ita putarunt coarguit.” “Est,” inquit, “ut dicis, sed ignorare te non arbitror quae contra ea<a class="footnoteLink" href="#note_LCL268_422_3" id="target_note_LCL268_422_3"><sup>3</sup></a> Philonis Antiochus <span class="br"></span><span class="lineNumber">14</span><span class="br"></span> scripserit.” “Immo vero et ista et totam veterem 


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_422_1"><a class="footnoteCrossrefLink" href="#target_note_LCL268_422_1" title="Click to highlight in text"><sup class="lineRef">1</sup><span class="italic">Aldus</span>: Graecia desideret <span class="italic">codd</span>.</a></li><script type="text/javascript">document.getElementById('note_LCL268_422_1').style.display = "none";</script><li class="note" id="note_LCL268_422_2"><a class="footnoteCrossrefLink" href="#target_note_LCL268_422_2" title="Click to highlight in text"><sup class="lineRef">2</sup>Academiam <span class="italic">Bentley</span>: illam <span class="italic">Madvig</span>: iam <span class="italic">codd</span>.</a></li><script type="text/javascript">document.getElementById('note_LCL268_422_2').style.display = "none";</script><li class="note" id="note_LCL268_422_3"><a class="footnoteCrossrefLink" href="#target_note_LCL268_422_3" title="Click to highlight in text"><sup class="lineRef">3</sup>ea <span class="italic">inseruit Reid</span>.</a></li><script type="text/javascript">document.getElementById('note_LCL268_422_3').style.display = "none";</script></ul></section></notes></section>