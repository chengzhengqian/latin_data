<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
sapientis errore, levitate, temeritate diiunctius. Quid igitur loquar de firmitate sapientis? quem quidem nihil opinari tu quoque, Luculle, concedis. Quod quoniam a te probatur (ut praepostere tecum agam; mox referam me ad ordinem), haec primum <span class="br"></span><span class="lineNumber">67</span><span class="br"></span> conclusio quam habeat vim considera:</p>
<p>XXI. ‘Si ulli rei sapiens adsentietur umquam, aliquando etiam opinabitur; numquam autem opinabitur; nulli igitur rei adsentietur.’ Hanc conclusionem Arcesilas probabat, confirmabat enim et primum et secundum (Carneades non numquam secundum illud dabat, adsentiri aliquando: ita sequebatur etiam opinari, quod tu non vis, et recte, ut mihi videris). Sed illud primum, sapientem si adsensurus esset etiam opinaturum, falsum esse et Stoici dicunt et eorum adstipulator Antiochus; posse enim eum falsa a veris et quae non possint percipi ab iis quae possint distinguere. <span class="br"></span><span class="lineNumber">68</span><span class="br"></span> Nobis autem primum, etiam si quid percipi possit, tamen ipsa consuetudo adsentiendi periculosa esse videtur et lubrica, quam ob rem, cum tam vitiosum esse constet adsentiri quicquam aut falsum aut incognitum, sustinenda est potius omnis adsensio, ne praecipitet si temere processerit; ita enim finitima sunt falsa veris eaque quae percipi non possunt eis quae possunt<a class="footnoteLink" href="#note_LCL268_552_1" id="target_note_LCL268_552_1"><sup>1</sup></a> (si modo ea sunt quaedam: iam enim videbimus) ut tam in praecipitem locum non debeat se sapiens committere. Sin autem omnino nihil esse quod percipi possit a me sumpsero et quod tu mihi 
</p></section><notes><section class="footnotes"><ul><li class="note" id="note_LCL268_552_1"><a class="footnoteCrossrefLink" href="#target_note_LCL268_552_1" title="Click to highlight in text"><sup class="lineRef">1</sup>eis quae possunt <span class="italic">inseruit Reid</span>.</a></li><script type="text/javascript">document.getElementById('note_LCL268_552_1').style.display = "none";</script></ul></section></notes></section>