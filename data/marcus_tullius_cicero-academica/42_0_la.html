<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
in Melanthio Rhodio suavitatis. Bene autem nosse <span class="br"></span><span class="lineNumber">17</span><span class="br"></span> Carneaden Stratoniceus Metrodorus putabatur. Iam Clitomacho Philo vester operam multos annos dedit; Philone autem vivo patrocinium Academiae non defuit. Sed quod nos facere nunc ingredimur ut contra Academicos disseramus, id quidam e philosophis et ii quidem non mediocres faciundum omnino non putabant, nec vero esse ullam rationem disputare cum iis qui nihil probarent, Antipatrumque Stoicum qui multus in eo fuisset reprehendebant; nec definiri aiebant necesse esse quid esset cognitio aut perceptio aut (si verbum e verbo volumus) comprehensio, quam κατάληψιν illi vocant, eosque qui persuadere vellent esse aliquid quod comprehendi et percipi posset inscienter facere dicebant, propterea quod nihil esset clarius ἐναργείᾳ (ut Graeci, perspicuitatem aut evidentiam nos, si placet, nominemus, fabricemurque si opus erit verba, ne hic sibi”—me appellabat iocans—“hoc licere putet soli): sed tamen orationem nullam putabant inlustriorem ipsa evidentia reperiri posse, nec ea quae tam clara essent definienda censebant. Alii autem negabant se pro hac evidentia quidquam priores fuisse dicturos, sed ad ea quae contra dicerentur dici oportere putabant, ne qui fallerentur. <span class="br"></span><span class="lineNumber">18</span><span class="br"></span> Plerique tamen et definitiones ipsarum etiam evidentium <span class="br"></span><span class="lineNumber"></span><span class="br"></span>
</p></section><notes></notes></section>