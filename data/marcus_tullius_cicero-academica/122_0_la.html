<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
Possum esse medius, ut, quoniam Aristippus quasi animum nullum habeamus corpus solum tuetur, Zeno quasi corporis simus expertes animum solum complectitur, ut Calliphontem sequar, cuius quidem sententiam Carneades ita studiose defensitabat ut eam probare etiam videretur (quamquam Clitomachus adfirmabat numquam se intellegere potuisse quid Carneadi probaretur); sed si istum finem velim sequi, nonne ipsa Veritas et gravis et recta ratio mihi obversetur, ‘Tune,<a class="footnoteLink" href="#note_LCL268_648_1" id="target_note_LCL268_648_1"><sup>1</sup></a> cum honestas in voluptate contemnenda consistat, honestatem cum voluptate <span class="br"></span><span class="lineNumber">140</span><span class="br"></span> tamquam hominem cum belua copulabis?’</p>
<p>XLVI. Unum igitur par quod depugnet relicum est, voluptas cum honestate; de quo Chrysippo fuit quantum ego sentio non magna contentio. Alteram si sequare, multa ruunt et maxime communitas cum hominum genere, caritas amicitia iustitia, reliquae virtutes, quarum esse nulla potest nisi erit gratuita, nam quae voluptate quasi mercede aliqua ad officium impellitur, ea non est virtus sed fallax imitatio simulatioque virtutis. Audi contra illos qui nomen honestatis a se ne intellegi quidem dicant, nisi forte quod gloriosum sit in vulgus id honestum velimus dicere; fontem omnium bonorum in corpore esse, hanc normam, hanc regulam, hanc praescriptionem esse naturae, a qua qui aberravisset, eum numquam quid <span class="br"></span><span class="lineNumber">141</span><span class="br"></span> in vita sequeretur habiturum. Nihil igitur me putatis,<a class="footnoteLink" href="#note_LCL268_648_2" id="target_note_LCL268_648_2"><sup>2</sup></a> haec et alia innumerabilia cum audiam, moveri? Tam moveor quam tu, Luculle, nec me minus hominem 

</p></section><notes><section class="footnotes"><ul><li class="note" id="note_LCL268_648_1"><a class="footnoteCrossrefLink" href="#target_note_LCL268_648_1" title="Click to highlight in text"><sup class="lineRef">1</sup>tune <span class="italic">Reid</span>: tum <span class="italic">codd</span>.</a></li><script type="text/javascript">document.getElementById('note_LCL268_648_1').style.display = "none";</script><li class="note" id="note_LCL268_648_2"><a class="footnoteCrossrefLink" href="#target_note_LCL268_648_2" title="Click to highlight in text"><sup class="lineRef">2</sup>putabis <span class="italic">Manutius</span>: putas <span class="italic">Goerens</span>.</a></li><script type="text/javascript">document.getElementById('note_LCL268_648_2').style.display = "none";</script></ul></section></notes></section>