<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
in veteres Academicos Peripateticosque dicenda. Hic igitur neutri adsentietur? Sin, inquam,<a class="footnoteLink" href="#note_LCL268_640_1" id="target_note_LCL268_640_1"><sup>1</sup></a> uter <span class="br"></span><span class="lineNumber">133</span><span class="br"></span> est prudentior? Quid? cum ipse Antiochus dissentit quibusdam in rebus ab his quos amat Stoicis, nonne indicat non posse illa probanda esse sapienti? Placet Stoicis omnia peccata esse paria, at hoc Antiocho vehementissime displicet; liceat tandem mihi considerare utram sententiam sequar. ‘Praecide,’ inquit, ‘statue aliquando quidlibet!’ Quid quod quae dicuntur<a class="footnoteLink" href="#note_LCL268_640_2" id="target_note_LCL268_640_2"><sup>2</sup></a> et acuta mihi videntur in utramque partem et paria? nonne caveam ne scelus faciam? scelus enim dicebas esse, Luculle, dogma prodere; contineo igitur me ne incognito adsentiar—quod mihi <span class="br"></span><span class="lineNumber">134</span><span class="br"></span> tecum est dogma commune. Ecce multo maior etiam dissensio: Zeno in una virtute positam beatam vitam putat; quid Antiochus? ‘Etiam,’ inquit, ‘beatam sed non beatissimam.’ Deus ille qui nihil censuit deesse virtuti, homuncio hic qui multa putat praeter virtutem homini partim cara<a class="footnoteLink" href="#note_LCL268_640_3" id="target_note_LCL268_640_3"><sup>3</sup></a> esse, partim etiam necessaria. Sed ille vereor ne virtuti plus tribuat quam natura patiatur, praesertim Theophrasto multa diserte copioseque contra<a class="footnoteLink" href="#note_LCL268_640_4" id="target_note_LCL268_640_4"><sup>4</sup></a> dicente. Et hic metuo ne vix sibi constet qui cum dicat esse quaedam et corporis et fortunae mala, tamen eum qui in his omnibus sit beatum fore censeat si sapiens sit. Distrahor—tum hoc mihi probabilius tum illud 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_640_1"><a class="footnoteCrossrefLink" href="#target_note_LCL268_640_1" title="Click to highlight in text"><sup class="lineRef">1</sup><span class="italic">Reid</span>: adsentiens si nunquam <span class="italic">codd</span>.</a></li><script type="text/javascript">document.getElementById('note_LCL268_640_1').style.display = "none";</script><li class="note" id="note_LCL268_640_2"><a class="footnoteCrossrefLink" href="#target_note_LCL268_640_2" title="Click to highlight in text"><sup class="lineRef">2</sup>quid quae dicuntur quid (<span class="italic">et alia</span>) <span class="italic">codd.</span>: <span class="italic">correxit Quiet</span>.</a></li><script type="text/javascript">document.getElementById('note_LCL268_640_2').style.display = "none";</script><li class="note" id="note_LCL268_640_3"><a class="footnoteCrossrefLink" href="#target_note_LCL268_640_3" title="Click to highlight in text"><sup class="lineRef">3</sup>cara <span class="italic">edd</span>.: clara <span class="italic">codd</span>.: praeclara? <span class="italic">Reid</span>.</a></li><script type="text/javascript">document.getElementById('note_LCL268_640_3').style.display = "none";</script><li class="note" id="note_LCL268_640_4"><a class="footnoteCrossrefLink" href="#target_note_LCL268_640_4" title="Click to highlight in text"><sup class="lineRef">4</sup>contra <span class="italic">inseruit Goerens</span>.</a></li><script type="text/javascript">document.getElementById('note_LCL268_640_4').style.display = "none";</script></ul></section></notes></section>