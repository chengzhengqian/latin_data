<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
tum paucis additis venit ad soritas, lubricum sane et periculosum locum, quod tu modo dicebas esse vitiosum interrogandi genus.</p>
<p>XXIX. Quid ergo? istius vitii num nostra culpa est? Rerum natura nullam nobis dedit cognitionem finium ut ulla in re statuere possimus quatenus; nec hoc in acervo tritici solum unde nomen est, sed nulla omnino in re—minutatim interrogati, dives pauper, clarus obscurus sit, multa pauca, magna parva, longa brevia, lata angusta, quanto aut addito aut dempto <span class="br"></span><span class="lineNumber">93</span><span class="br"></span> certum respondeamus non<a class="footnoteLink" href="#note_LCL268_584_1" id="target_note_LCL268_584_1"><sup>1</sup></a> habemus. At vitiosi sunt soritae. Frangite igitur eos, si potestis, ne molesti sint; erunt enim, nisi cavetis. ‘Cautum est,’ inquit; ‘placet enim Chrysippo, cum gradatim interrogetur (verbi causa) tria pauca sint anne multa, aliquanto prius quam ad multa perveniat quiescere, id est quod ab iis dicitur ἡσυχάζειν.’ ‘Per me vel stertas licet,’ inquit Carneades, ‘non modo quiescas; sed quid proficit? sequitur enim qui te ex somno excitet et eodem modo interroget: “Quo in numero conticuisti, si ad eum numerum unum addidero, multane erunt?”—progrediere rursus quoad videbitur.’ Quid plura? hoc enim fateris, neque ultimum te paucorum neque primum multorum respondere posse; cuius generis error ita manat ut non videam quo non possit accedere. <span class="br"></span><span class="lineNumber">94</span><span class="br"></span> ‘Nihil me laedit,’ inquit, ‘ego enim ut agitator 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_584_1"><a class="footnoteCrossrefLink" href="#target_note_LCL268_584_1" title="Click to highlight in text"><sup class="lineRef">1</sup>[non] <span class="italic">Halm</span>.</a></li><script type="text/javascript">document.getElementById('note_LCL268_584_1').style.display = "none";</script></ul></section></notes></section>