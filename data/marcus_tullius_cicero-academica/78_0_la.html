<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">


eos. Is qui hunc maxime est admiratus, Chius Metrodorus, initio libri qui est de natura, ‘Nego’ inquit ‘scire nos sciamusne aliquid an nihil sciamus, ne id ipsum quidem, nescire (aut scire), scire nos, nec <span class="br"></span><span class="lineNumber">74</span><span class="br"></span> omnino sitne aliquid an nihil sit.’ Furere tibi Empedocles videtur, at mihi dignissimum rebus iis de quibus loquitur sonum fundere; num ergo is excaecat nos aut orbat sensibus si parum magnam vim censet in iis esse ad ea quae sub eos subiecta sunt iudicanda? Parmenides, Xenophanes, minus bonis quamquam versibus sed tamen illi<a class="footnoteLink" href="#note_LCL268_560_1" id="target_note_LCL268_560_1"><sup>1</sup></a> versibus, increpant eorum adrogantiam quasi irati, qui cum sciri nihil possit audeant se scire dicere. Et ab eis aiebas removendum Socraten et Platonem. Cur? an de ullis certius possum dicere? vixisse cum iis equidem videor: ita multi sermones perscripti sunt e quibus dubitari non possit quin Socrati nihil sit visum sciri posse; excepit unum tantum, scire se nihil se scire, nihil amplius. Quid dicam de Platone? qui certe tam multis libris haec persecutus non esset nisi probavisset, ironiam enim alterius, perpetuam praesertim, <span class="br"></span><span class="lineNumber">75</span><span class="br"></span> nulla fuit ratio persequi.</p>
<p>XXIV. Videorne tibi non ut Saturninus nominare modo inlustres homines, sed etiam imitari numquam nisi clarum, nisi nobilem? Atqui habebam molestos vobis, sed minutos, Stilponem 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_560_1"><a class="footnoteCrossrefLink" href="#target_note_LCL268_560_1" title="Click to highlight in text"><sup class="lineRef">1</sup>illis <span class="italic">nonnulli codd</span>.</a></li><script type="text/javascript">document.getElementById('note_LCL268_560_1').style.display = "none";</script></ul></section></notes></section>