<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
cerneretur. Elii<a class="footnoteLink" href="#note_LCL268_636_1" id="target_note_LCL268_636_1"><sup>1</sup></a> similia sed opinor explicata uberius <span class="br"></span><span class="lineNumber">130</span><span class="br"></span> et ornatius. Hos si contemnimus et iam abiectos putamus, illos certe minus despicere debemus: Aristonem, qui cum Zenonis fuisset auditor, re probavit ea quae ille verbis, nihil esse bonum nisi virtutem nec malum nisi quod virtuti esset contrarium; in mediis ea momenta quae Zeno voluit nulla esse censuit. Huic summum bonum est in his rebus neutram in partem moveri, quae ἀδιαφορία ab ipso dicitur; Pyrrho autem ea ne sentire quidem sapientem, quae ἀπάθεια nominatur. Has igitur tot sententias ut omittamus, haec nunc videamus quae diu multumque <span class="br"></span><span class="lineNumber">131</span><span class="br"></span> defensa sunt. Alii voluptatem finem esse voluerunt; quorum princeps Aristippus qui Socratem audierat, unde Cyrenaici; post Epicurus, cuius est disciplina nunc notior nec tamen cum Cyrenaicis de ipsa voluptate consentiens. Voluptatem autem et honestatem finem esse Callipho censuit, vacare omni molestia Hieronymus, hoc idem cum honestate Diodorus, ambo hi Peripatetici; honeste autem vivere fruentem rebus iis quas primas homini natura conciliet et vetus Academia censuit, ut indicant scripta Polemonis quem Antiochus probat maxime, et Aristoteles eiusque amici huc proxime videntur 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_636_1"><a class="footnoteCrossrefLink" href="#target_note_LCL268_636_1" title="Click to highlight in text"><sup class="lineRef">1</sup>Elii (<span class="italic">vel</span> Eliaci) <span class="italic">Reid</span>: ulli, illi <span class="italic">codd</span>.: Herilli <span class="italic">Mdv</span>.</a></li><script type="text/javascript">document.getElementById('note_LCL268_636_1').style.display = "none";</script></ul></section></notes></section>