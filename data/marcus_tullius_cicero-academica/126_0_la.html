<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
    
‘arbitrari’ se diceret etiam quod ipse vidisset, quaeque iurati iudices cognovissent ea non ut ‘esse facta’ sed ut ‘videri’ pronuntiarentur.</p>
<span class="br"></span><span class="lineNumber">147</span><span class="br"></span><p>XLVIII. “Verum quoniam non solum nauta significat sed etiam Favonius ipse insusurrat navigandi nobis, Luculle, tempus esse, et quoniam satis multa dixi, est mihi perorandum. Posthac tamen cum haec quaeremus, potius de dissensionibus tantis summorum virorum disseramus, de obscuritate naturae deque errore tot philosophorum (qui de bonis contrariisque rebus tanto opere discrepant ut, cum plus uno verum esse non possit, iacere necesse sit tot tam nobiles disciplinas), quam de oculorum sensuumque reliquorum mendaciis et de sorite aut pseudomeno, quas plagas ipsi contra se Stoici texuerunt.” <span class="br"></span><span class="lineNumber">148</span><span class="br"></span> Tum Lucullus: “Non moleste,” inquit, “fero nos haec contulisse; saepius enim congredientes nos, et maxume in Tusculanis nostris, si quae videbuntur requiremus.” “Optume,” inquam, “sed quid Catulus sentit? quid Hortensius?” Tum Catulus: “Egone?” inquit; “ad patris revolvor sententiam, quam quidem ille Carneadeam esse dicebat, ut percipi nihil putem posse, adsensurum autem non percepto, id est opinaturum, sapientem existumem, sed ita ut intellegat se opinari sciatque<a class="footnoteLink" href="#note_LCL268_656_1" id="target_note_LCL268_656_1"><sup>1</sup></a>
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_656_1"><a class="footnoteCrossrefLink" href="#target_note_LCL268_656_1" title="Click to highlight in text"><sup class="lineRef">1</sup>sentiatque? <span class="italic">Reid</span>.</a></li><script type="text/javascript">document.getElementById('note_LCL268_656_1').style.display = "none";</script></ul></section></notes></section>