<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
aliud videndum est nobis quos populus Romanus hoc in gradu conlocavit nisi ne quid privatis studiis de opera publica detrahamus. Quodsi cum fungi munere debebamus non modo operam nostram numquam a populari coetu removimus sed ne litteram quidem ullam fecimus nisi forensem, quis reprendet otium nostrum, qui in eo non modo nosmet ipsos hebescere et languere nolumus sed etiam ut plurimis prosimus enitimur? Gloriam vero non modo non minui sed etiam augeri arbitramur eorum quorum ad popularis inlustrisque laudes has etiam minus <span class="br"></span><span class="lineNumber">7</span><span class="br"></span> notas minusque pervolgatas adiungimus. Sunt etiam qui negent in iis qui in nostris libris disputent fuisse earum rerum de quibus disputatur scientiam: qui mihi videntur non solum vivis sed etiam mortuis invidere.</p>
<p>III. Restat unum genus reprehensorum quibus Academiae ratio non probatur. Quod gravius ferremus si quisquam ullam disciplinam philosophiae probaret praeter eam quam ipse sequeretur. Nos autem quoniam contra omnes dicere quae<a class="footnoteLink" href="#note_LCL268_472_1" id="target_note_LCL268_472_1"><sup>1</sup></a> videntur solemus, non possumus quin alii a nobis dissentiant recusare: quamquam nostra quidem causa facilis est, qui verum invenire sine ulla contentione volumus idque summa cura studioque conquirimus. Etsi enim omnis cognitio multis est obstructa difficultatibus, eaque est et in ipsis rebus obscuritas et in iudiciis nostris infirmitas 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_472_1"><a class="footnoteCrossrefLink" href="#target_note_LCL268_472_1" title="Click to highlight in text"><sup class="lineRef">1</sup>dicere quae <span class="italic">Reid</span>: qui dicere quae <span class="italic">codd</span>., qui scire sibi <span class="italic">Cant</span>.</a></li><script type="text/javascript">document.getElementById('note_LCL268_472_1').style.display = "none";</script></ul></section></notes></section>