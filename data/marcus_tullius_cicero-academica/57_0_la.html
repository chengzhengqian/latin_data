<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
quasi contineant omnem hanc quaestionem: quae ita videantur ut etiam alia eodem modo videri possint nec in iis quicquam intersit, non posse eorum alia percipi, alia non percipi; nihil interesse autem, non modo si omni ex parte eiusdem modi sint, sed etiam si discerni non possint. Quibus positis unius argumenti conclusione tota ab iis causa comprenditur; composita autem ea conclusio sic est: ‘Eorum quae videntur alia vera sunt, alia falsa; et quod falsum est id percipi non potest. Quod autem verum visum est id omne tale est ut eiusdem modi falsum etiam possit videri; et quae visa sunt<a class="footnoteLink" href="#note_LCL268_518_1" id="target_note_LCL268_518_1"><sup>1</sup></a> eius modi ut in iis nihil intersit, non potest<a class="footnoteLink" href="#note_LCL268_518_2" id="target_note_LCL268_518_2"><sup>2</sup></a> accidere ut eorum alia percipi possint, alia non possint. Nullum igitur est <span class="br"></span><span class="lineNumber">41</span><span class="br"></span> visum quod percipi possit.’ Quae autem sumunt ut concludant id quod volunt, ex his duo sibi putant concedi, neque enim quisquam repugnat: ea sunt haec, quae visa falsa sint, ea percipi non posse, et alterum, inter quae visa nihil intersit, ex iis non posse alia talia esse ut percipi possint, alia ut non possint. Reliqua vero multa et varia oratione defendunt, quae sunt item duo, unum, quae videantur, eorum alia vera esse, alia falsa, alterum, omne visum 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_518_1"><a class="footnoteCrossrefLink" href="#target_note_LCL268_518_1" title="Click to highlight in text"><sup class="lineRef">1</sup><span class="italic">edd</span>.: sint <span class="italic">codd</span>.</a></li><script type="text/javascript">document.getElementById('note_LCL268_518_1').style.display = "none";</script><li class="note inline" id="note_LCL268_518_2"><a class="footnoteCrossrefLink" href="#target_note_LCL268_518_2" title="Click to highlight in text"><sup class="lineRef">2</sup><span class="italic">edd</span>.: posse <span class="italic">codd</span>.</a></li><script type="text/javascript">document.getElementById('note_LCL268_518_2').style.display = "none";</script></ul></section></notes></section>