<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
sententiis, iudicaverunt autem re semel audita atque<a class="footnoteLink" href="#note_LCL268_476_1" id="target_note_LCL268_476_1"><sup>1</sup></a> ad unius se auctoritatem contulerunt. Sed nescio quo modo plerique errare malunt eamque sententiam quam adamaverunt pugnacissime defendere quam sine pertinacia quid constantissime dicatur exquirere.</p>
<p>Quibus de rebus et alias saepe nobis multa quaesita et disputata sunt et quondam in Hortensii villa quae est ad Baulos, cum eo Catulus et Lucullus nosque ipsi postridie venissemus quam apud Catulum fuissemus. Quo quidem etiam maturius venimus quod erat constitutum, si ventus esset, Lucullo in Neapolitanum, mihi in Pompeianum navigare. Cum igitur pauca in xysto locuti essemus, tum eodem in spatio consedimus.</p>
<span class="br"></span><span class="lineNumber">10</span><span class="br"></span><p>IV. Hic Catulus, “Etsi heri,” inquit, “id quod quaerebatur paene explicatum est, ut tota fere quaestio tractata videatur, tamen exspecto ea quae te pollicitus es, Luculle, ab Antiocho audita dicturum.” “Equidem,” inquit Hortensius, “feci plus quam vellem, totam enim rem Lucullo integram servatam oportuit. Et tamen fortasse servata est; a me enim ea quae in promptu erant dicta sunt, a Lucullo autem reconditiora desidero.” Tum ille, “Non sane,” inquit, “Hortensi, conturbat me exspectatio tua, etsi nihil 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_476_1"><a class="footnoteCrossrefLink" href="#target_note_LCL268_476_1" title="Click to highlight in text"><sup class="lineRef">1</sup>atque <span class="italic">inseruit Lambinus</span>.</a></li><script type="text/javascript">document.getElementById('note_LCL268_476_1').style.display = "none";</script></ul></section></notes></section>