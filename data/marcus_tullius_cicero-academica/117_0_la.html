<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
accedere. Introducebat etiam Carneades, non quo probaret sed ut opponeret Stoicis, summum bonum esse frui rebus iis quas primas natura conciliavisset. Honeste autem vivere, quod ducatur a conciliatione naturae, Zeno statuit finem esse bonorum, qui inventor et princeps Stoicorum fuit.</p>
<span class="br"></span><span class="lineNumber">132</span><span class="br"></span><p>XLIII. “Iam illud perspicuum est, omnibus his finibus bonorum quos exposui malorum fines esse contrarios. Ad vos nunc refero quem sequar, modo ne quis illud tam ineruditum absurdumque respondeat, ‘Quemlibet, modo aliquem’: nihil potest dici inconsideratius. Cupio sequi Stoicos: licetne—omitto per Aristotelem, meo iudicio in philosophia prope singularem—per ipsum Antiochum? qui appellabatur Academicus, erat quidem,<a class="footnoteLink" href="#note_LCL268_638_1" id="target_note_LCL268_638_1"><sup>1</sup></a> si perpauca mutavisset, germanissimus Stoicus. Erit igitur res iam in discrimine, nam aut Stoicus constituatur<a class="footnoteLink" href="#note_LCL268_638_2" id="target_note_LCL268_638_2"><sup>2</sup></a> sapiens aut veteris Academiae. Utrumque non potest, est enim inter eos non de terminis sed de tota possessione contentio, nam omnis ratio vitae definitione summi boni continetur, de qua qui dissident de omni vitae ratione dissident. Non potest igitur uterque esse sapiens, quoniam tanto opere dissentiunt, sed alter. Si Polemoneus, peccat Stoicus rei falsae adsentiens—nam vos quidem<a class="footnoteLink" href="#note_LCL268_638_3" id="target_note_LCL268_638_3"><sup>3</sup></a> nihil esse dicitis a sapiente tam alienum; sin vera sunt Zenonis, eadem 


</p></section><notes><section class="footnotes"><ul><li class="note" id="note_LCL268_638_1"><a class="footnoteCrossrefLink" href="#target_note_LCL268_638_1" title="Click to highlight in text"><sup class="lineRef">1</sup>quidem: autem? <span class="italic">ed</span>.</a></li><script type="text/javascript">document.getElementById('note_LCL268_638_1').style.display = "none";</script><li class="note" id="note_LCL268_638_2"><a class="footnoteCrossrefLink" href="#target_note_LCL268_638_2" title="Click to highlight in text"><sup class="lineRef">2</sup>constituetur <span class="italic">Lambinus</span>.</a></li><script type="text/javascript">document.getElementById('note_LCL268_638_2').style.display = "none";</script><li class="note" id="note_LCL268_638_3"><a class="footnoteCrossrefLink" href="#target_note_LCL268_638_3" title="Click to highlight in text"><sup class="lineRef">3</sup>nam vos quidem <span class="italic">Davies</span>: num quidem <span class="italic">codd</span>.: namque idem <span class="italic">Reid</span>.</a></li><script type="text/javascript">document.getElementById('note_LCL268_638_3').style.display = "none";</script></ul></section></notes></section>