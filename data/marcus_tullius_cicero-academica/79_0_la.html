<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
Diodorum Alexinum, quorum sunt contorta et aculeata quaedam sophismata (sic enim appellantur fallaces conclusiunculae); sed quid eos colligam cum habeam Chrysippum, qui fulcire putatur porticum Stoicorum? Quam multa ille contra sensus, quam multa contra omnia quae in consuetudine probantur! At dissolvit idem. Mihi quidem non videtur; sed dissolvent sane: certe tam multa non collegisset quae nos fallerent probabilitate magna nisi videret <span class="br"></span><span class="lineNumber">76</span><span class="br"></span> iis resisti non facile posse. Quid Cyrenaici tibi<a class="footnoteLink" href="#note_LCL268_562_1" id="target_note_LCL268_562_1"><sup>1</sup></a> videntur, minime contempti philosophi? qui negant esse quicquam quod percipi possit extrinsecus: ea se sola percipere quae tactu intumo sentiant, ut dolorem, ut voluptatem, neque se quo quid colore aut quo sono sit scire sed tantum sentire adfici se quodam modo.</p>
<p>“Satis multa de auctoribus—quamquam ex me quaesieras nonne putarem post illos veteres tot saeculis inveniri verum potuisse tot ingeniis tantis<a class="footnoteLink" href="#note_LCL268_562_2" id="target_note_LCL268_562_2"><sup>2</sup></a> studiis quaerentibus. Quid inventum sit paulo post videro, te ipso quidem iudice. Arcesilan vero non obtrectandi causa cum Zenone pugnavisse, sed verum <span class="br"></span><span class="lineNumber">77</span><span class="br"></span> invenire voluisse sic intellegitur. Nemo umquam superiorum non modo expresserat sed ne dixerat quidem

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_562_1"><a class="footnoteCrossrefLink" href="#target_note_LCL268_562_1" title="Click to highlight in text"><sup class="lineRef">1</sup>tibi <span class="italic">inseruit Durand</span>.</a></li><script type="text/javascript">document.getElementById('note_LCL268_562_1').style.display = "none";</script><li class="note inline" id="note_LCL268_562_2"><a class="footnoteCrossrefLink" href="#target_note_LCL268_562_2" title="Click to highlight in text"><sup class="lineRef">2</sup>tantis? <span class="italic">Reid</span>: tantisque <span class="italic">codd</span>.</a></li><script type="text/javascript">document.getElementById('note_LCL268_562_2').style.display = "none";</script></ul></section></notes></section>