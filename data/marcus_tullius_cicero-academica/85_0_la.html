<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
Geminus Quintus videri, quid habes explorati cur non possit tibi Cotta videri qui non sit, quoniam aliquid videtur esse quod non est? Omnia dicis sui generis esse, nihil esse idem quod sit aliud. Stoicum est istuc quidem nec admodum credibile, nullum esse pilum omnibus rebus talem qualis sit pilus alius, nullum granum. Haec refelli possunt, sed pugnare nolo; ad id enim quod agitur nihil interest omnibusne partibus visa res nihil differat an internosci non possit etiamsi differat. Sed si hominum similitudo tanta esse non potest, ne signorum quidem? Dic mihi, Lysippus eodem aere, eadem temperatione, eodem caelo atque<a class="footnoteLink" href="#note_LCL268_574_1" id="target_note_LCL268_574_1"><sup>1</sup></a> ceteris omnibus centum Alexandros eiusdem modi facere non posset? qua igitur <span class="br"></span><span class="lineNumber">86</span><span class="br"></span> notione discerneres? Quid si in eiusdem modi cera centum sigilla hoc anulo impressero, ecquae poterit in agnoscendo esse distinctio? an tibi erit quaerendus anularius aliqui, quoniam gallinarium invenisti Deliacum illum qui ova cognosceret?</p>
<p>XXVII. Sed adhibes artem advocatam etiam sensibus. Pictor videt quae nos non videmus, et simul inflavit tibicen a perito carmen agnoscitur. Quid? hoc nonne videtur contra te valere, si sine magnis artificiis, ad quae pauci accedunt, nostri quidem generis admodum, nec videre nec audire possimus? Iam illa praeclara, quanto artificio esset sensus nostros 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_574_1"><a class="footnoteCrossrefLink" href="#target_note_LCL268_574_1" title="Click to highlight in text"><sup class="lineRef">1</sup>atque <span class="italic">Reid</span>: aqua <span class="italic">codd</span>.</a></li><script type="text/javascript">document.getElementById('note_LCL268_574_1').style.display = "none";</script></ul></section></notes></section>