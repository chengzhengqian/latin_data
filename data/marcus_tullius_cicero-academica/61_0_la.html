<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
de quibus iam diximus, et esse armatos ut occurrere possimus interrogationibus eorum captionesque discutere, <span class="br"></span><span class="lineNumber">47</span><span class="br"></span> quod deinceps facere constitui. Exponam igitur generatim argumenta eorum, quoniam ipsi etiam illi solent non confuse loqui. Primum conantur ostendere multa posse videri esse quae omnino nulla sint, cum animi inaniter moveantur eodem modo rebus iis quae nullae sint ut iis quae sint. Nam cum dicatis, inquiunt, visa quaedam mitti a deo, velut ea quae in somnis videantur quaeque oraculis, auspiciis, extis declarentur (haec enim aiunt probari Stoicis quos contra disputant), quaerunt quonam modo falsa visa quae sint ea deus efficere possit probabilia, quae autem plane proxime ad verum accedant efficere non possit, aut si ea quoque possit, cur illa non possit quae perdifficiliter,<a class="footnoteLink" href="#note_LCL268_526_1" id="target_note_LCL268_526_1"><sup>1</sup></a> internoscantur tamen, et si haec, <span class="br"></span><span class="lineNumber">48</span><span class="br"></span> cur non inter quae nihil sit<a class="footnoteLink" href="#note_LCL268_526_2" id="target_note_LCL268_526_2"><sup>2</sup></a> omnino. Deinde cum mens moveatur ipsa per sese, ut et ea declarant quae cogitatione depingimus et ea quae vel dormientibus vel furiosis videntur non numquam, veri simile est sic etiam mentem moveri ut non modo non internoscat vera illa visa sint anne falsa sed ut in iis nihil intersit omnino: ut si qui tremerent et exalbescerent vel ipsi per se motu mentis aliquo vel obiecta terribili 

</p></section><notes><section class="footnotes"><ul><li class="note" id="note_LCL268_526_1"><a class="footnoteCrossrefLink" href="#target_note_LCL268_526_1" title="Click to highlight in text"><sup class="lineRef">1</sup>perdifficiliter &lt; internoscantur &gt;? <span class="italic">Reid</span>.</a></li><script type="text/javascript">document.getElementById('note_LCL268_526_1').style.display = "none";</script><li class="note" id="note_LCL268_526_2"><a class="footnoteCrossrefLink" href="#target_note_LCL268_526_2" title="Click to highlight in text"><sup class="lineRef">2</sup>intersit <span class="italic">MÃ¼ller</span>.</a></li><script type="text/javascript">document.getElementById('note_LCL268_526_2').style.display = "none";</script></ul></section></notes></section>