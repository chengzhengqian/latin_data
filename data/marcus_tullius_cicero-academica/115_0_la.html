<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
solis adprobat, is eas res non percipit; magnitudo autem solis percipi non potest; qui igitur id adprobat quasi percipiat, nullam rem percipit. Responderint posse percipi quantus sol sit: non repugnabo dum modo eodem pacto cetera percipi comprehendique dicant; nec enim possunt dicere aliud alio magis minusve comprehendi, quoniam omnium rerum una est definitio comprehendendi.</p>
<span class="br"></span><span class="lineNumber">129</span><span class="br"></span><p>XLII. “Sed quod coeperam: quid habemus in rebus bonis et malis explorati? Nempe fines constituendi sunt ad quos et bonorum et malorum summa referatur; qua de re est igitur inter summos viros maior dissensio? Omitto illa quae relicta iam videntur—ut Erillum, qui in cognitione et scientia summum bonum ponit; qui cum Zenonis auditor esset, vides quantum ab eo dissenserit et quam non multum a Platone. Megaricorum fuit nobilis disciplina, cuius, ut scriptum video, princeps Xenophanes quem modo nominavi; deinde eum secuti Parmenides et Zeno (itaque ab his Eleatici philosophi nominabantur), post Euclides, Socratis discipulus, Megareus (a quo idem illi Megarici dicti); qui id bonum solum esse dicebant quod esset unum et simile et idem semper. Hi quoque multa a Platone. A Menedemo autem, quod is Eretrius<a class="footnoteLink" href="#note_LCL268_634_1" id="target_note_LCL268_634_1"><sup>1</sup></a> fuit, Eretriaci appellati; quorum omne bonum in mente positum et mentis acie qua verum 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_634_1"><a class="footnoteCrossrefLink" href="#target_note_LCL268_634_1" title="Click to highlight in text"><sup class="lineRef">1</sup><span class="italic">Lambinus</span>: Eretrias, Eretria, ex Eretria <span class="italic">codd</span>.</a></li><script type="text/javascript">document.getElementById('note_LCL268_634_1').style.display = "none";</script></ul></section></notes></section>