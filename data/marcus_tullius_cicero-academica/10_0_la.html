<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
Academiam, a qua absum iam diu, renovari a te, nisi molestum est, velim; et simul adsidamus,” inquam, “si videtur.” “Sane istud quidem,” inquit, “sum enim admodum infirmus; sed videamus idemne Attico placeat fieri a me quod te velle video.” “Mihi vero,” ille, “quid est enim quod malim quam ex Antiocho iam pridem audita recordari, et simul videre satisne ea commode dici possint Latine?” Quae cum essent<a class="footnoteLink" href="#note_LCL268_424_1" id="target_note_LCL268_424_1"><sup>1</sup></a> dicta, in conspectu consedimus omnes.<a class="footnoteLink" href="#note_LCL268_424_2" id="target_note_LCL268_424_2"><sup>2</sup></a></p>
<span class="br"></span><span class="lineNumber">15</span><span class="br"></span><p>Tum Varro ita exorsus est: “Socrates mihi videtur, id quod constat inter omnes, primus a rebus occultis et ab ipsa natura involutis, in quibus omnes ante eum philosophi occupatifuerunt, avocavisse philosophiam et ad vitam communem adduxisse, ut de virtutibus et vitiis omninoque de bonis rebus et malis quaereret, caelestia autem vel procul esse a nostra cognitione censeret vel, si maxime cognita essent, <span class="br"></span><span class="lineNumber">16</span><span class="br"></span> nihil tamen ad bene vivendum. Hic in omnibus fere sermonibus qui ab iis qui illum audierunt perscripti varie copioseque sunt ita disputat ut nihil adfirmet ipse, refellat alios, nihil se scire dicat nisi id ipsum, eoque praestare ceteris quod illi quae nesciant scire se putent, ipse se nihil scire, id unum sciat, ob eamque rem se arbitrari ab Apolline omnium sapientissimum 

</p></section><notes><section class="footnotes"><ul><li class="note" id="note_LCL268_424_1"><a class="footnoteCrossrefLink" href="#target_note_LCL268_424_1" title="Click to highlight in text"><sup class="lineRef">1</sup>sint <span class="italic">codd. plerique</span>: <span class="italic">delent edd. plerique</span>.</a></li><script type="text/javascript">document.getElementById('note_LCL268_424_1').style.display = "none";</script><li class="note" id="note_LCL268_424_2"><a class="footnoteCrossrefLink" href="#target_note_LCL268_424_2" title="Click to highlight in text"><sup class="lineRef">2</sup>omnes <span class="italic">delet Reid</span> (<span class="italic">metri tollendi causa</span>).</a></li><script type="text/javascript">document.getElementById('note_LCL268_424_2').style.display = "none";</script></ul></section></notes></section>