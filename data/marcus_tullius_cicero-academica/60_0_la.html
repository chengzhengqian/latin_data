<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
at primum sumpseras tamquam interesset—ita priori posterius, posteriori superius non iungitur.</p>
<span class="br"></span><span class="lineNumber">45</span><span class="br"></span><p>“Sed progrediamur longius et ita agamus ut nihil nobis adsentati esse videamur; quaeque ab his dicuntur sic persequamur ut nihil in praeteritis relinquamus. Primum igitur perspicuitas illa quam diximus satis magnam habet vim ut ipsa per sese ea quae sint nobis ita ut sint indicet. Sed tamen ut maneamus in perspicuis firmius et constantius, maiore quadam opus est vel arte vel diligentia ne ab iis quae clara sint ipsa per sese quasi praestigiis quibusdam et captionibus depellamur. Nam qui voluit subvenire erroribus Epicurus<a class="footnoteLink" href="#note_LCL268_524_1" id="target_note_LCL268_524_1"><sup>1</sup></a> iis qui videntur conturbare veri cognitionem, dixitque sapientis esse opinionem a perspicuitate seiungere, nihil profecit, ipsius enim opinionis errorem nullo modo sustulit.</p>
<span class="br"></span><span class="lineNumber">46</span><span class="br"></span><p>XV. “Quam ob rem cum duae causae perspicuis et evidentibus rebus adversentur, auxilia totidem sunt contra comparanda. Adversatur enim primum quod parum defigunt animos et intendunt in ea quae perspicua sunt ut quanta luce ea circumfusa sint possint agnoscere; alterum est quod fallacibus et captiosis interrogationibus circumscripti atque decepti quidam, cum eas dissolvere non possunt, desciscunt a veritate. Oportet igitur et ea quae pro perspicuitate responderi possunt in promptu habere, 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_524_1"><a class="footnoteCrossrefLink" href="#target_note_LCL268_524_1" title="Click to highlight in text"><sup class="lineRef">1</sup>[Epicurus] <span class="italic">Baiter</span>.</a></li><script type="text/javascript">document.getElementById('note_LCL268_524_1').style.display = "none";</script></ul></section></notes></section>