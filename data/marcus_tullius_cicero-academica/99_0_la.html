<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
tuum perspicuitatis patrocinium. Iisdem enim hic sapiens de quo loquor oculis quibus iste vester caelum, terram, mare intuebitur, iisdem sensibus reliqua quae sub quemque sensum cadunt sentiet. Mare illud quod nunc favonio nascente purpureum videtur, idem huic nostro videbitur, nec tamen adsentietur, quia nobismet ipsis modo caeruleum videbatur, mane ravum,<a class="footnoteLink" href="#note_LCL268_602_1" id="target_note_LCL268_602_1"><sup>1</sup></a> quodque nunc qua a sole conlucet albescit et vibrat dissimileque est proximo et continenti, ut etiamsi possis rationem reddere cur id eveniat, tamen non possis id verum esse quod videbatur oculis defendere. <span class="br"></span><span class="lineNumber">106</span><span class="br"></span> Unde memoria, si nihil percipimus? sic enim quaerebas. Quid? meminisse visa nisi comprensa non possumus? Quid? Polyaenus, qui magnus mathematicus fuisse dicitur, is posteaquam Epicuro adsentiens totam geometriam falsam esse credidit, num illa etiam quae sciebat oblitus est? Atqui falsum quod est id percipi non potest, ut vobismet ipsis placet; si igitur memoria perceptarum comprensarumque rerum est, omnia quae quisque meminit habet<a class="footnoteLink" href="#note_LCL268_602_2" id="target_note_LCL268_602_2"><sup>2</sup></a> comprensa atque percepta; falsi autem comprendi nihil potest, et omnia meminit Siron Epicuri dogmata; vera igitur illa sunt nunc omnia. Hoc per me licet; sed tibi aut concedendum est ita esse, quod minime vis, aut memoriam mihi remittas oportet et fateare<a class="footnoteLink" href="#note_LCL268_602_3" id="target_note_LCL268_602_3"><sup>3</sup></a> esse ei locum, etiamsi 


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_602_1"><a class="footnoteCrossrefLink" href="#target_note_LCL268_602_1" title="Click to highlight in text"><sup class="lineRef">1</sup>ravum videbitur? <span class="italic">ed</span>.</a></li><script type="text/javascript">document.getElementById('note_LCL268_602_1').style.display = "none";</script><li class="note" id="note_LCL268_602_2"><a class="footnoteCrossrefLink" href="#target_note_LCL268_602_2" title="Click to highlight in text"><sup class="lineRef">2</sup>habet? <span class="italic">Reid</span>: habet ea <span class="italic">codd</span>.</a></li><script type="text/javascript">document.getElementById('note_LCL268_602_2').style.display = "none";</script><li class="note" id="note_LCL268_602_3"><a class="footnoteCrossrefLink" href="#target_note_LCL268_602_3" title="Click to highlight in text"><sup class="lineRef">3</sup><span class="italic">Davies</span>: facile <span class="italic">vel</span> facere <span class="italic">codd</span>.</a></li><script type="text/javascript">document.getElementById('note_LCL268_602_3').style.display = "none";</script></ul></section></notes></section>