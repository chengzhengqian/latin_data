<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">101</span><span class="br"></span> quidem); et quaecumque res eum sic attinget ut sit visum illud probabile neque ulla re impeditum, movebitur. Non enim est e saxo sculptus aut e robore dolatus; habet corpus, habet animum, movetur mente, movetur sensibus, ut esse<a class="footnoteLink" href="#note_LCL268_596_1" id="target_note_LCL268_596_1"><sup>1</sup></a> ei vera multa videantur, neque tamen habere insignem illam et propriam percipiendi notam, eoque sapientem non adsentiri, quia possit eiusdem modi exsistere falsum aliquod cuius modi hoc verum. Neque nos contra sensus aliter dicimus ac Stoici, qui multa falsa esse dicunt longeque aliter se habere ac sensibus videantur.</p>
<p>XXXII. “Hoc autem si ita sit, ut unum modo sensibus falsum videatur, praesto est qui neget rem ullam percipi posse sensibus! Ita nobis tacentibus ex uno Epicuri capite, altero vestro perceptio et comprehensio tollitur. Quod est caput Epicuri? ‘Si ullum sensus visum falsum est, nihil percipi potest.’ Quod vestrum? ‘Sunt falsa sensus visa.’ Quid sequitur? Ut taceam, conclusio ipsa loquitur nihil posse percipi. ‘Non concedo,’ inquit, ‘Epicuro.’ Certa igitur cum illo, qui a te totus diversus est, noli mecum, qui hoc quidem certe, falsi esse aliquid in <span class="br"></span><span class="lineNumber">102</span><span class="br"></span> sensibus, tibi adsentior. Quamquam nihil mihi tam mirum videtur quam ista dici, ab Antiocho quidem 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_596_1"><a class="footnoteCrossrefLink" href="#target_note_LCL268_596_1" title="Click to highlight in text"><sup class="lineRef">1</sup>esse <span class="italic">inseruit ed</span>.</a></li><script type="text/javascript">document.getElementById('note_LCL268_596_1').style.display = "none";</script></ul></section></notes></section>