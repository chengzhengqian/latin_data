<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">


aliquid perspicui, verum illud quidem impressum in animo atque mente, neque tamen id percipi atque comprendi posse. Quo enim modo perspicue dixeris album esse aliquid cum possit accidere ut id quod nigrum sit album esse videatur, aut quo modo ista aut perspicua dicemus aut impressa subtiliter cum sit incertum vere inaniterne moveatur? Ita neque color neque corpus nec veritas nec argumentum nec <span class="br"></span><span class="lineNumber">35</span><span class="br"></span> sensus neque perspicuum ullum relinquitur. Ex hoc illud iis usu venire solet ut quicquid dixerint a quibusdam interrogentur: ‘Ergo istuc quidem percipis?’ Sed qui ita interrogant, ab iis irridentur; non enim urguent ut coarguant neminem ulla de re posse contendere nec adseverare sine aliqua eius rei quam sibi quisque placere dicit certa et propria nota. Quod est igitur istuc vestrum probabile? Nam si quod cuique occurrit et primo quasi aspectu probabile <span class="br"></span><span class="lineNumber">36</span><span class="br"></span> videtur id confirmatur, quid eo levius? Sin ex circumspectione aliqua et accurata consideratione quod visum sit id se dicent sequi, tamen exitum non habebunt, primum quia iis visis inter quae nihil interest aequaliter omnibus abrogatur fides; deinde, cum dicant posse accidere sapienti ut cum omnia fecerit diligentissimeque circumspexerit exsistat aliquid quod et veri simile videatur et absit longissime a vero, ne si<a class="footnoteLink" href="#note_LCL268_512_1" id="target_note_LCL268_512_1"><sup>1</sup></a> magnam partem quidem, ut solent 
</p></section><notes><section class="footnotes"><ul><li class="note" id="note_LCL268_512_1"><a class="footnoteCrossrefLink" href="#target_note_LCL268_512_1" title="Click to highlight in text"><sup class="lineRef">1</sup>ne si <span class="italic">Mdv</span>.: si <span class="italic">codd</span>.</a></li><script type="text/javascript">document.getElementById('note_LCL268_512_1').style.display = "none";</script></ul></section></notes></section>