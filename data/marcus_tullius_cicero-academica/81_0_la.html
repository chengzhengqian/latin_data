<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
sapientem, nihil ad hanc controversiam pertinebat; licebat enim nihil percipere et tamen opinari—quod a Carneade dicitur probatum, equidem Clitomacho plus quam Philoni aut Metrodoro credens hoc magis ab eo disputatum quam probatum puto. Sed id omittamus. Illud certe opinatione et perceptione sublata sequitur, omnium adsensionum retentio, ut, si ostendero nihil posse percipi, tu concedas numquam adsensurum esse.<a class="footnoteLink" href="#note_LCL268_566_1" id="target_note_LCL268_566_1"><sup>1</sup></a></p>
<span class="br"></span><span class="lineNumber">79</span><span class="br"></span><p>XXV. “Quid ergo est quod percipi possit, si ne sensus quidem vera nuntiant? Quos tu, Luculle, communi loco defendis; quod ne ita<a class="footnoteLink" href="#note_LCL268_566_2" id="target_note_LCL268_566_2"><sup>2</sup></a> facere posses, idcirco heri non necessario loco contra sensus tam multa dixeram. Tu autem te negas infracto remo neque columbae collo commoveri. Primum cur? nam et in remo sentio non esse id quod videatur, et in columba pluris videri colores nec esse plus uno. Deinde nihilne praeterea diximus? Maneant<a class="footnoteLink" href="#note_LCL268_566_3" id="target_note_LCL268_566_3"><sup>3</sup></a> illa omnia, iacet<a class="footnoteLink" href="#note_LCL268_566_4" id="target_note_LCL268_566_4"><sup>4</sup></a> ista causa. Veraces suos esse sensus dicit. Igitur semper auctorem habes, et eum qui magno suo periculo causam agat! eo enim rem demittit Epicurus, si unus sensus semel in vita mentitus <span class="br"></span><span class="lineNumber">80</span><span class="br"></span> sit, nulli umquam esse credendum. Hoc est verum esse, confidere suis testibus et in pravitate<a class="footnoteLink" href="#note_LCL268_566_5" id="target_note_LCL268_566_5"><sup>5</sup></a> insistere! Itaque Timagoras Epicureus negat sibi umquam, cum oculum torsisset, duas ex lucerna flammulas




<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_566_1"><a class="footnoteCrossrefLink" href="#target_note_LCL268_566_1" title="Click to highlight in text"><sup class="lineRef">1</sup>esse: sit necesse? <span class="italic">Reid</span>.</a></li><script type="text/javascript">document.getElementById('note_LCL268_566_1').style.display = "none";</script><li class="note" id="note_LCL268_566_2"><a class="footnoteCrossrefLink" href="#target_note_LCL268_566_2" title="Click to highlight in text"><sup class="lineRef">2</sup>ita <span class="italic">Müller</span>: id <span class="italic">codd</span>.</a></li><script type="text/javascript">document.getElementById('note_LCL268_566_2').style.display = "none";</script><li class="note" id="note_LCL268_566_3"><a class="footnoteCrossrefLink" href="#target_note_LCL268_566_3" title="Click to highlight in text"><sup class="lineRef">3</sup>manent <span class="italic">Reid</span>.</a></li><script type="text/javascript">document.getElementById('note_LCL268_566_3').style.display = "none";</script><li class="note" id="note_LCL268_566_4"><a class="footnoteCrossrefLink" href="#target_note_LCL268_566_4" title="Click to highlight in text"><sup class="lineRef">4</sup>iacet <span class="italic">Reid</span>: lacerat, iaceat <span class="italic">codd</span>.</a></li><script type="text/javascript">document.getElementById('note_LCL268_566_4').style.display = "none";</script><li class="note" id="note_LCL268_566_5"><a class="footnoteCrossrefLink" href="#target_note_LCL268_566_5" title="Click to highlight in text"><sup class="lineRef">5</sup>in pravitate <span class="italic">Reid</span>: inportata, inportane <span class="italic">codd</span>.</a></li><script type="text/javascript">document.getElementById('note_LCL268_566_5').style.display = "none";</script></ul></section></notes></section>