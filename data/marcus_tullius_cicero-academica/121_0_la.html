<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
non sum]<a class="footnoteLink" href="#note_LCL268_646_1" id="target_note_LCL268_646_1"><sup>1</sup></a> nec haec urbs nec in ea civitas.’ Tum ille: ‘Huic Stoico non videris.’ Aristoteles aut Xenocrates, quos Antiochus sequi volebat, non dubitavisset quin et praetor ille esset et Roma urbs et eam civitas incoleret; sed ille noster est plane, ut supra <span class="br"></span><span class="lineNumber">138</span><span class="br"></span> dixi, Stoicus, perpauca balbutiens. Vos autem mihi verenti ne labar ad opinationem et aliquid adsciscam et comprobem incognitum (quod minime vultis), quid consilii datis? Testatur saepe Chrysippus tres solas esse sententias quae defendi possint de finibus bonorum, circumcidit et amputat multitudinem—aut enim honestatem esse finem aut voluptatem aut utrumque; nam qui summum bonum dicant id esse si vacemus omni molestia, eos invidiosum nomen voluptatis fugere, sed in vicinitate versari, quod facere eos etiam qui illud idem cum honestate coniungerent, nec multo secus eos qui ad honestatem prima naturae commoda adiungerent; ita tris relinquit sententias quas putet probabiliter. posse <span class="br"></span><span class="lineNumber">139</span><span class="br"></span> defendi. Sit sane ita, quamquam a Polemonis et Peripateticorum et Antiochi finibus non facile divellor nec quicquam habeo adhuc probabilius—verum tamen video quam suaviter voluptas sensibus nostris blandiatur. Labor eo ut adsentiar Epicuro aut Aristippo: revocat virtus vel potius reprendit manu, pecudum illos motus esse dicit, hominem iungit deo. 
</p></section><notes><section class="footnotes"><ul><li class="note" id="note_LCL268_646_1"><a class="footnoteCrossrefLink" href="#target_note_LCL268_646_1" title="Click to highlight in text"><sup class="lineRef">1</sup><span class="italic">Reid</span>.</a></li><script type="text/javascript">document.getElementById('note_LCL268_646_1').style.display = "none";</script></ul></section></notes></section>