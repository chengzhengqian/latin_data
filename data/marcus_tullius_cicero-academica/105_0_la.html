<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
cum oratoribus cognationem esse, qui claros viros a se instructos dicant rem publicam saepe rexisse, sustinuero Epicureos, tot meos familiares, tam bonos, tam inter se amantes viros: Diodoto quid faciam Stoico, quem a puero audivi, qui mecum vivit tot annos, qui habitat apud me, quem et admiror et diligo, qui ista Antiochi<a class="footnoteLink" href="#note_LCL268_614_1" id="target_note_LCL268_614_1"><sup>1</sup></a> contemnit? ‘Nostra,’ inquies, ‘sola vera sunt.’ Certe sola, si vera, plura enim vera discrepantia esse non possunt. Utrum igitur nos impudentes qui labi nolimus,<a class="footnoteLink" href="#note_LCL268_614_2" id="target_note_LCL268_614_2"><sup>2</sup></a> an illi adrogantes qui sibi persuaserint scire se solos omnia? ‘Non me quidem,’ inquit, ‘sed sapientem dico scire.’ Optime! nempe ista scire quae sunt in tua disciplina. Hoc primum quale est, a non sapiente explicari sapientiam? Sed discedamus a nobismet ipsis, de sapiente loquamur, de quo ut saepe iam dixi omnis haec quaestio est.</p>
<span class="br"></span><span class="lineNumber">116</span><span class="br"></span><p>“In tres igitur partes et a plerisque et a vobismet ipsis distributa sapientia est. Primum ergo, si placet, quae de natura rerum sint quaesita videamus. At<a class="footnoteLink" href="#note_LCL268_614_3" id="target_note_LCL268_614_3"><sup>3</sup></a> illud ante: estne quisquam tanto inflatus errore ut sibi se illa scire persuaserit? Non quaero rationes eas quae ex coniectura pendent, quae disputationibus huc et illuc trahuntur, nullam adhibent persuadendi necessitatem; geometrae provideant, qui se profitentur 


</p></section><notes><section class="footnotes"><ul><li class="note" id="note_LCL268_614_1"><a class="footnoteCrossrefLink" href="#target_note_LCL268_614_1" title="Click to highlight in text"><sup class="lineRef">1</sup>Antiochi? <span class="italic">Reid</span> (<span class="italic">cf</span>. 98): Antiochia <span class="italic">codd</span>.</a></li><script type="text/javascript">document.getElementById('note_LCL268_614_1').style.display = "none";</script><li class="note" id="note_LCL268_614_2"><a class="footnoteCrossrefLink" href="#target_note_LCL268_614_2" title="Click to highlight in text"><sup class="lineRef">2</sup>nolumus <span class="italic">codd. plerique</span>.</a></li><script type="text/javascript">document.getElementById('note_LCL268_614_2').style.display = "none";</script><li class="note" id="note_LCL268_614_3"><a class="footnoteCrossrefLink" href="#target_note_LCL268_614_3" title="Click to highlight in text"><sup class="lineRef">3</sup>at <span class="italic">Reid</span>: velut <span class="italic">codd</span>.</a></li><script type="text/javascript">document.getElementById('note_LCL268_614_3').style.display = "none";</script></ul></section></notes></section>