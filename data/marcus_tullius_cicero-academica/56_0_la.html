<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
deprimi, sic animum perspicuis cedere: nam quo modo non potest animal ullum non adpetere id quod accommodatum ad naturam adpareat (Graeci id οἰκεῖον appellant), sic non potest obiectam rem perspicuam non adprobare. Quamquam, si illa de quibus disputatum est vera sunt, nihil attinet de adsensione omnino loqui; qui enim quid percipit adsentitur statim. Sed haec etiam sequuntur, nec memoriam sine adsensione posse constare nec notitias rerum nec artes; idque quod maximum est, ut sit aliquid in nostra potestate, in eo qui rei nulli adsentietur non erit: ubi igitur virtus, si nihil situm est in ipsis <span class="br"></span><span class="lineNumber">39</span><span class="br"></span> nobis? Maxime autem absurdum vitia in ipsorum esse potestate neque peccare quemquam nisi adsensione, hoc idem in virtute non esse, cuius omnis constantia et firmitas ex iis rebus constat quibus adsensa est et quas adprobavit. Omninoque ante videri aliquid quam agamus necesse est eique quod visum sit adsentiatur.<a class="footnoteLink" href="#note_LCL268_516_1" id="target_note_LCL268_516_1"><sup>1</sup></a> Quare qui aut visum aut adsensum tollit, is omnem actionem tollit e vita.</p>
<span class="br"></span><span class="lineNumber">40</span><span class="br"></span><p>XIII. “Nunc ea videamus quae contra ab his disputari solent. Sed prius potestis totius eorum rationis quasi fundamenta cognoscere. Componunt igitur primum artem quandam de iis quae visa dicimus, eorumque et vim et genera definiunt, in his quale sit id quod percipi et comprendi possit, totidem verbis quot Stoici. Deinde illa exponunt duo quae 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_516_1"><a class="footnoteCrossrefLink" href="#target_note_LCL268_516_1" title="Click to highlight in text"><sup class="lineRef">1</sup>adsentiamur <span class="italic">Davies</span>: adsentiri <span class="italic">Lambinus</span>.</a></li><script type="text/javascript">document.getElementById('note_LCL268_516_1').style.display = "none";</script></ul></section></notes></section>