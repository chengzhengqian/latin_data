<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
vulgi verbum sed philosophorum; atque id in multis. Dialecticorum vero verba nulla sunt publica, suis utuntur; et id quidem commune omnium fere est artium, aut enim nova sunt rerum novarum facienda nomina aut ex aliis transferenda. Quod si Graeci faciunt qui in his rebus tot iam saecula versantur, quanto id magis nobis concedendum est qui haec nunc primum <span class="br"></span><span class="lineNumber">26</span><span class="br"></span> tractare conamur?” “Tu vero,” inquam, “Varro, bene etiam meriturus mihi videris de tuis civibus si eos non modo copia rerum auxeris, ut fecisti,<a class="footnoteLink" href="#note_LCL268_436_1" id="target_note_LCL268_436_1"><sup>1</sup></a> sed etiam verborum.” “Audebimus ergo,” inquit, “novis verbis uti te auctore si necesse erit. Earum igitur qualitatum sunt aliae principes, aliae ex his ortae. Principes sunt unius modi et simplices; ex his autem variae ortae sunt et quasi multiformes. Itaque aer (hoc quoque utimur iam<a class="footnoteLink" href="#note_LCL268_436_2" id="target_note_LCL268_436_2"><sup>2</sup></a> pro Latino) et ignis et aqua et terra prima sunt; ex his autem ortae animantium formae earumque rerum quae gignuntur e terra. Ergo illa initia et (ut e Graeco vertam) elementa dicuntur; e quibus aer et ignis movendi vim habent et efficiendi, reliquae<a class="footnoteLink" href="#note_LCL268_436_3" id="target_note_LCL268_436_3"><sup>3</sup></a> partes accipiendi et quasi patiendi, aquam dico et terram. Quintum genus, e quo essent astra mentesque, singulare eorumque quattuor quae supra dixi dissimile Aristoteles quoddam esse 


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_436_1"><a class="footnoteCrossrefLink" href="#target_note_LCL268_436_1" title="Click to highlight in text"><sup class="lineRef">1</sup>ut effecisti <span class="italic">codd. fere omnes</span>: uti fecisti <span class="italic">Klotz</span>.</a></li><script type="text/javascript">document.getElementById('note_LCL268_436_1').style.display = "none";</script><li class="note" id="note_LCL268_436_2"><a class="footnoteCrossrefLink" href="#target_note_LCL268_436_2" title="Click to highlight in text"><sup class="lineRef">2</sup><span class="italic">Halm</span>: enim <span class="italic">codd</span>.</a></li><script type="text/javascript">document.getElementById('note_LCL268_436_2').style.display = "none";</script><li class="note inline" id="note_LCL268_436_3"><a class="footnoteCrossrefLink" href="#target_note_LCL268_436_3" title="Click to highlight in text"><sup class="lineRef">3</sup>reliqua <span class="italic">Halm</span>.</a></li><script type="text/javascript">document.getElementById('note_LCL268_436_3').style.display = "none";</script></ul></section></notes></section>