<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
quanti libertas ipsa aestimanda est non mihi necesse esse quod tibi est! Quaero<a class="footnoteLink" href="#note_LCL268_622_1" id="target_note_LCL268_622_1"><sup>1</sup></a> cur deus, omnia nostra causa cum faceret (sic enim vultis), tantam vim natricum viperarumque fecerit, cur mortifera tam multa ac<a class="footnoteLink" href="#note_LCL268_622_2" id="target_note_LCL268_622_2"><sup>2</sup></a> perniciosa terra marique disperserit. Negatis haec tam polite tamque subtiliter effici potuisse sine divina aliqua sollertia (cuius quidem vos maiestatem deducitis usque ad apium formicarumque perfectionem, ut etiam inter deos Myrmecides aliquis minutorum opusculorum fabricator fuisse videatur): <span class="br"></span><span class="lineNumber">121</span><span class="br"></span> negas sine deo posse quicquam. Ecce tibi e transverso Lampsacenus Strato, qui det isti deo immunitatem magni quidem muneris (et<a class="footnoteLink" href="#note_LCL268_622_3" id="target_note_LCL268_622_3"><sup>3</sup></a> cum sacerdotes deorum vacationem habeant, quanto est aequius habere ipsos deos!); negat opera deorum se uti ad fabricandum mundum. Quaecumque sint, docet omnia effecta esse natura, nec ut ille qui ex<a class="footnoteLink" href="#note_LCL268_622_4" id="target_note_LCL268_622_4"><sup>4</sup></a> asperis et levibus et hamatis uncinatisque corporibus concreta haec esse dicat interiecto inani—somnia censet haec esse Democriti, non docentis sed optantis,—ipse autem singulas mundi partes persequens quidquid aut sit aut fiat naturalibus fieri aut factum esse docet ponderibus et motibus. Ne ille et deum opere magno liberat et me timore! quis enim potest, cum existimet 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_622_1"><a class="footnoteCrossrefLink" href="#target_note_LCL268_622_1" title="Click to highlight in text"><sup class="lineRef">1</sup>quaero <span class="italic">inseruit Reid</span>.</a></li><script type="text/javascript">document.getElementById('note_LCL268_622_1').style.display = "none";</script><li class="note" id="note_LCL268_622_2"><a class="footnoteCrossrefLink" href="#target_note_LCL268_622_2" title="Click to highlight in text"><sup class="lineRef">2</sup>ac <span class="italic">inseruit Reid</span>.</a></li><script type="text/javascript">document.getElementById('note_LCL268_622_2').style.display = "none";</script><li class="note" id="note_LCL268_622_3"><a class="footnoteCrossrefLink" href="#target_note_LCL268_622_3" title="Click to highlight in text"><sup class="lineRef">3</sup>et <span class="italic">Goerens</span>: sed <span class="italic">codd</span>.</a></li><script type="text/javascript">document.getElementById('note_LCL268_622_3').style.display = "none";</script><li class="note" id="note_LCL268_622_4"><a class="footnoteCrossrefLink" href="#target_note_LCL268_622_4" title="Click to highlight in text"><sup class="lineRef">4</sup>ex <span class="italic">inseruit Reid</span>.</a></li><script type="text/javascript">document.getElementById('note_LCL268_622_4').style.display = "none";</script></ul></section></notes></section>