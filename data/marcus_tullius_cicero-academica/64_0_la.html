<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
perspicua et inania? Eadem ratio est somniorum. Num censes Ennium cum in hortis cum Servio Galba vicino suo ambulavisset dixisse: ‘Visus sum mihi cum Galba ambulare’? At cum somniavit, ita narravit:</p>
<blockquote><p>
<span class="line">visus Homerus adesse poëta.</span><span class="linebreak"></span>
</p></blockquote>
<p>Idemque in Epicharmo:</p>
<blockquote><p>
<span class="line">Nam videbar somniare med ego esse mortuom.</span><span class="linebreak"></span>
</p></blockquote>
<p>Itaque simul ut experrecti sumus visa illa contemnimus neque ita habemus ut ea quae in foro gessimus.</p>
<span class="br"></span><span class="lineNumber">52</span><span class="br"></span><p>XVII. “At enim dum videntur eadem est in somnis species eorumque<a class="footnoteLink" href="#note_LCL268_532_1" id="target_note_LCL268_532_1"><sup>1</sup></a> quae vigilantes videmus! Primum interest; sed id omittamus, illud enim dicimus, non eandem esse vim neque integritatem dormientium et vigilantium nec mente nec sensu. Ne vinulenti quidem quae faciunt eadem adprobatione faciunt qua sobrii: dubitant, haesitant, revocant se interdum, iisque quae videntur imbecillius adsentiuntur cumque edormiverunt illa visa quam levia fuerint intellegunt. Quod idem contingit insanis, ut et incipientes furere sentiant et dicant aliquid quod non sit id videri sibi, et cum relaxentur sentiant atque illa dicant Alcmaeonis:</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL268_532_1"><a class="footnoteCrossrefLink" href="#target_note_LCL268_532_1" title="Click to highlight in text"><sup class="lineRef">1</sup><span class="italic">Hermann</span>: eorum <span class="italic">codd</span>.</a></li><script type="text/javascript">document.getElementById('note_LCL268_532_1').style.display = "none";</script></ul></section></notes></section>