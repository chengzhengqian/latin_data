<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">


enim mentitur, tamen est adversarius lenior. Ad Arcesilan Carneademque veniamus.”</p>
<span class="br"></span><span class="lineNumber">13</span><span class="br"></span><p>V. Quae cum dixisset, sic rursus exorsus est: “Primum mihi videmini”—me autem [nomine]<a class="footnoteLink" href="#note_LCL268_482_1" id="target_note_LCL268_482_1"><sup>1</sup></a> appellabat—“cum veteres physicos nominatis, facere idem quod seditiosi cives solent cum aliquos ex antiquis claros viros proferunt quos dicant fuisse populares ut eorum ipsi similes esse videantur. Repetunt enim a<a class="footnoteLink" href="#note_LCL268_482_2" id="target_note_LCL268_482_2"><sup>2</sup></a> P. Valerio qui exactis regibus primo anno consul fuit, commemorant reliquos qui leges populares de provocationibus tulerint cum consules essent; tum ad hos notiores, C. Flaminium qui legem agrariam aliquot annis ante secundum Punicum bellum tribunus plebis tulerit invito senatu et postea bis consul factus sit, L. Cassium, Q. Pompeium; illi quidem etiam P. Africanum referre in eundem numerum solent. Duos vero sapientissimos et clarissimos fratres P. Crassum et P. Scaevolam aiunt Ti. Graccho auctores legum fuisse, alterum quidem (ut videmus) palam, alterum (ut suspicantur) obscurius. Addunt etiam C. Marium, et de hoc quidem nihil mentiuntur. Horum nominibus tot virorum atque tantorum expositis eorum se <span class="br"></span><span class="lineNumber">14</span><span class="br"></span> institutum sequi dicunt. Similiter vos, cum perturbare ut illi rem publicam sic vos philosophiam bene iam constitutam velitis, Empedoclen, Anaxagoran, Democritum, Parmeniden, Xenophanem, Platonem 

</p></section><notes><section class="footnotes"><ul><li class="note" id="note_LCL268_482_1"><a class="footnoteCrossrefLink" href="#target_note_LCL268_482_1" title="Click to highlight in text"><sup class="lineRef">1</sup>[nomine] <span class="italic">ed</span>.</a></li><script type="text/javascript">document.getElementById('note_LCL268_482_1').style.display = "none";</script><li class="note" id="note_LCL268_482_2"><a class="footnoteCrossrefLink" href="#target_note_LCL268_482_2" title="Click to highlight in text"><sup class="lineRef">2</sup>enim a <span class="italic">Reid</span>: iam <span class="italic">aut</span> iam a <span class="italic">codd</span>.</a></li><script type="text/javascript">document.getElementById('note_LCL268_482_2').style.display = "none";</script></ul></section></notes></section>