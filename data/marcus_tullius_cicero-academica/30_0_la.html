<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<h2><span class="ac">Liber Secundus. Lucullus</span></h2>
<h2><span class="sc">(Editio Prior)</span></h2>
<span class="br"></span><span class="lineNumber">1</span><span class="br"></span><p>I. Magnum ingenium L. Luculli magnumque optimarum artium studium, tum omnis liberalis et digna homine nobili ab eo percepta doctrina, quibus temporibus florere in foro maxime potuit caruit omnino rebus urbanis. Ut enim admodum adulescens cum fratre pari pietate et industria praedito paternas inimicitias magna cum gloria est persecutus, in Asiam quaestor profectus ibi permultos annos admirabili quadam laude provinciae praefuit; deinde absens factus aedilis, continuo praetor (licebat enim celerius legis praemio), post in Africam, inde ad consulatum, quem ita gessit ut diligentiam admirarentur omnes, ingenium agnoscerent. Post ad Mithridaticum bellum missus a senatu non modo opinionem vicit omnium quae de virtute eius erat sed etiam gloriam <span class="br"></span><span class="lineNumber">2</span><span class="br"></span> superiorum; idque eo fuit mirabilius quod ab eo laus <span class="br"></span><span class="lineNumber"></span><span class="br"></span>
</p></section><notes></notes></section>