<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
esse visas; opinionis enim esse mendacium, non oculorum. Quasi quaeratur quid sit, non quid videatur! Sit hic quidem maiorum similis; tu vero, qui visa sensibus alia vera dicas esse, alia falsa, qui ea distinguis? Et desine,<a class="footnoteLink" href="#note_LCL268_568_1" id="target_note_LCL268_568_1"><sup>1</sup></a> quaeso, communibus locis; domi nobis ista nascuntur! Si, inquis, deus te interroget sanis modo et integris sensibus num amplius quid desideres, quid respondeas? Utinam quidem roget! audiret<a class="footnoteLink" href="#note_LCL268_568_2" id="target_note_LCL268_568_2"><sup>2</sup></a> quam nobiscum male ageret! Ut enim vera videamus, quam longe videmus? Ego Catuli Cumanum ex hoc loco cerno et e regione<a class="footnoteLink" href="#note_LCL268_568_3" id="target_note_LCL268_568_3"><sup>3</sup></a> video, Pompeianum non cerno, neque quicquam interiectum est quod obstet, sed intendi acies longius non potest. O praeclarum prospectum! Puteolos videmus, at familiarem nostrum C. Avianium fortasse in porticu Neptuni ambulantem non videmus; <span class="br"></span><span class="lineNumber">81</span><span class="br"></span> at ille nescio qui qui in scholis nominari solet mille et octingenta stadia quod abesset videbat: quaedam volucres longius. Responderem igitur audacter isti vestro deo me plane his oculis non esse contentum. Dicet me acrius videre quam illos pisces fortasse qui neque videntur a nobis et nunc quidem sub oculis sunt neque ipsi nos suspicere possunt; ergo ut illis aqua, sic nobis aÃ«r crassus offunditur. 


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_568_1"><a class="footnoteCrossrefLink" href="#target_note_LCL268_568_1" title="Click to highlight in text"><sup class="lineRef">1</sup>Sed desine <span class="italic">edd</span>.(Desine <span class="italic">vel</span> Desiste <span class="italic">Reid</span>).</a></li><script type="text/javascript">document.getElementById('note_LCL268_568_1').style.display = "none";</script><li class="note" id="note_LCL268_568_2"><a class="footnoteCrossrefLink" href="#target_note_LCL268_568_2" title="Click to highlight in text"><sup class="lineRef">2</sup>Davies: audires, audies <span class="italic">codd</span>.</a></li><script type="text/javascript">document.getElementById('note_LCL268_568_2').style.display = "none";</script><li class="note" id="note_LCL268_568_3"><a class="footnoteCrossrefLink" href="#target_note_LCL268_568_3" title="Click to highlight in text"><sup class="lineRef">3</sup>et e regione <span class="italic">Reid</span>: regionem <span class="italic">codd</span>.</a></li><script type="text/javascript">document.getElementById('note_LCL268_568_3').style.display = "none";</script></ul></section></notes></section>