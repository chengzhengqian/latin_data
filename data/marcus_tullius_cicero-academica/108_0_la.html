<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
quem sequatur: ceteri tot viri et tanti repudiati <span class="br"></span><span class="lineNumber">119</span><span class="br"></span> ab eo condemnatique discedent. Quamcumque vero sententiam probaverit, eam sic animo comprensam habebit ut ea quae sensibus, nec magis adprobabit nunc lucere quam, quoniam Stoicus est, hunc mundum esse sapientem, habere mentem quae et se et ipsum fabricata sit et omnia moderetur moveat regat. Erit ei persuasum etiam solem lunam stellas omnes terram mare deos esse, quod quaedam animalis intellegentia per omnia ea permanet et transeat; fore tamen aliquando ut omnis hic mundus ardore deflagret.</p>
<p>XXXVIII. Sint ista vera (vides enim iam me fateri aliquid esse veri), comprendi ea tamen et percipi nego. Cum enim tuus iste Stoicus sapiens syllabatim tibi ista dixerit, veniet flumen orationis aureum fundens Aristoteles qui illum desipere dicat; neque enim ortum esse umquam mundum quod nulla fuerit novo consilio inito tam praeclari operis inceptio, et ita esse eum undique aptum ut nulla vis tantos queat motus mutationemque moliri, nulla senectus diuturnitate temporum exsistere ut hic ornatus umquam dilapsus occidat. Tibi hoc repudiare, illud autem superius sicut caput et famam tuam defendere necesse erit, cum<a class="footnoteLink" href="#note_LCL268_620_1" id="target_note_LCL268_620_1"><sup>1</sup></a> mihi ne ut dubitem quidem relinquatur. <span class="br"></span><span class="lineNumber">120</span><span class="br"></span> Ut omittam levitatem temere adsentientium, 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_620_1"><a class="footnoteCrossrefLink" href="#target_note_LCL268_620_1" title="Click to highlight in text"><sup class="lineRef">1</sup>cum <span class="italic">inseruit Goerens</span>.</a></li><script type="text/javascript">document.getElementById('note_LCL268_620_1').style.display = "none";</script></ul></section></notes></section>