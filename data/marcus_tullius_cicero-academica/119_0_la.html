<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
videtur. Et tamen, nisi alterutrum sit, virtutem iacere plane puto; verum in his discrepant.</p>
<span class="br"></span><span class="lineNumber">135</span><span class="br"></span><p>XLIV. â€œQuid, illa in quibus consentiunt num pro veris probare possumus? Sapientis animum numquam nec cupiditate moveri nec laetitia ecferri? age, haec probabilia sane sint: num etiam illa, numquam timere, numquam dolere? Sapiensne non timeat ne patria deleatur? non doleat si deleta sit? Durum, sed Zenoni necessarium, cui praeter honestum nihil est in bonis; tibi vero, Antioche, minime, cui praeter honestatem multa bona, praeter turpitudinem multa mala videntur, quae et venientia metuat sapiens necesse est et venisse doleat. Sed quaero quando ista fuerint ab<a class="footnoteLink" href="#note_LCL268_642_1" id="target_note_LCL268_642_1"><sup>1</sup></a> Academia vetere decreta, ut animum sapientis commoveri et conturbari negarent. Mediocritates illi probabant, et in omni permotione naturalem volebant esse quendam modum. Legimus omnes Crantoris veteris Academici De Luctu; est enim non magnus verum aureolus et, ut Tuberoni Panaetius praecipit, ad verbum ediscendus libellus. Atque illi quidem etiam utiliter a natura dicebant permotiones istas animis nostris datas, metum cavendi causa, misericordiam aegritudinemque clementiae; ipsam iracundiam fortitudinis quasi cotem esse dicebant, recte secusne alias 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_642_1"><a class="footnoteCrossrefLink" href="#target_note_LCL268_642_1" title="Click to highlight in text"><sup class="lineRef">1</sup>ab <span class="italic">ins. edd</span>.</a></li><script type="text/javascript">document.getElementById('note_LCL268_642_1').style.display = "none";</script></ul></section></notes></section>