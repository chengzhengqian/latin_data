<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
est: ut mater geminos internoscit consuetudine oculorum, sic tu internosces si adsueveris. Videsne ut in proverbio sit ovorum inter se similitudo? tamen hoc accepimus, Deli fuisse complures salvis rebus illis qui gallinas alere permultas quaestus causa solerent; ii cum ovum inspexerant, quae id gallina <span class="br"></span><span class="lineNumber">58</span><span class="br"></span> peperisset dicere solebant. Neque id est contra nos, nam nobis satis est ova illa non internoscere, nihil enim magis adsentiri par est hoc illud esse quasi<a class="footnoteLink" href="#note_LCL268_540_1" id="target_note_LCL268_540_1"><sup>1</sup></a> inter illa omnino nihil interesset; habeo enim regulam ut talia visa vera iudicem qualia falsa esse non possint; ab hac mihi non licet transversum, ut aiunt, digitum discedere, ne confundam omnia. Veri enim et falsi non modo cognitio sed etiam natura tolletur si nihil erit quod intersit, ut etiam illud absurdum sit quod interdum soletis dicere, cum visa in animos imprimantur, non vos id dicere, inter ipsas impressiones nihil interesse, sed inter species et quasdam formas eorum. Quasi vero non specie visa iudicentur, quae fidem nullam habebunt sublata veri et falsi nota! <span class="br"></span><span class="lineNumber">59</span><span class="br"></span> Illud vero perabsurdum quod dicitis probabilia vos sequi si nulla re impediamini. Primum qui potestis non impediri cum a veris falsa non distent? deinde 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_540_1"><a class="footnoteCrossrefLink" href="#target_note_LCL268_540_1" title="Click to highlight in text"><sup class="lineRef">1</sup>quasi <span class="italic">Madvig</span>: quam si <span class="italic">codd</span>.</a></li><script type="text/javascript">document.getElementById('note_LCL268_540_1').style.display = "none";</script></ul></section></notes></section>