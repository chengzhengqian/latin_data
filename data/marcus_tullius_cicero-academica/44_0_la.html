<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
definitionem quam Philo voluit evertere; quam nisi obtinemus, percipi nihil posse concedimus.</p>
<span class="br"></span><span class="lineNumber">19</span><span class="br"></span><p>VII. â€œOrdiamur igitur a sensibus, quorum ita clara iudicia et certa sunt ut si optio naturae nostrae detur et ab ea deus aliqui requirat contentane sit suis integris incorruptisque sensibus an postulet melius aliquid, non videam quid quaerat amplius. Nec vero hoc loco exspectandum est dum de remo inflexo aut de collo columbae respondeam, non enim is sum qui quidquid videtur tale dicam esse quale videatur. Epicurus hoc viderit, et alia multa; meo autem iudicio ita est maxima in sensibus veritas, si et sani sunt ac valentes et omnia removentur quae obstant et impediunt. Itaque et lumen mutari saepe volumus et situs earum rerum quas intuemur et intervalla aut contrahimus aut diducimus multaque facimus usque eo dum aspectus ipse fidem faciat sui iudici. Quod idem fit in vocibus, in odore, in sapore, ut nemo sit nostrum qui in sensibus sui cuiusque <span class="br"></span><span class="lineNumber">20</span><span class="br"></span> generis iudicium requirat acrius. Adhibita vero exercitatione et arte, ut oculi pictura teneantur, aures cantibus,<a class="footnoteLink" href="#note_LCL268_492_1" id="target_note_LCL268_492_1"><sup>1</sup></a> quis est quin cernat quanta vis sit in sensibus? Quam multa vident pictores in umbris et in eminentia quae nos non videmus! quam multa quae nos fugiunt in cantu exaudiunt in eo genere exercitati, qui primo inflatu tibicinis Antiopam esse 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_492_1"><a class="footnoteCrossrefLink" href="#target_note_LCL268_492_1" title="Click to highlight in text"><sup class="lineRef">1</sup>ut . . . cantibus <span class="italic">secl. Davies</span>.</a></li><script type="text/javascript">document.getElementById('note_LCL268_492_1').style.display = "none";</script></ul></section></notes></section>