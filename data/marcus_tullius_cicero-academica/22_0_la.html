<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
adhiberet; statuebat enim ignem esse ipsam naturam quae quidque gigneret, etiam<a class="footnoteLink" href="#note_LCL268_448_1" id="target_note_LCL268_448_1"><sup>1</sup></a> mentem atque sensus. Discrepabat etiam ab iisdem quod nullo modo arbitrabatur quidquam effici posse ab ea quae expers esset corporis, cuius generis Xenocrates et superiores etiam animum esse dixerant, nec vero aut quod efficeret aliquid aut quod efficeretur posse esse non <span class="br"></span><span class="lineNumber">40</span><span class="br"></span> corpus. Plurima autem in illa tertia philosophiae parte mutavit: in qua primum de sensibus ipsis quaedam dixit nova, quos iunctos esse censuit e quadam quasi impulsione oblata extrinsecus (quam ille φαντασίαν, nos visum appellemus licet, et teneamus hoc quidem verbum, erit enim utendum in reliquo sermone saepius),—sed ad haec quae visa sunt et quasi accepta sensibus adsensionem adiungit animorum quam esse vult in nobis positam et voluntariam. <span class="br"></span><span class="lineNumber">41</span><span class="br"></span> Visis non omnibus adiungebat fidem sed iis solum quae propriam quandam haberent declarationem earum rerum quae viderentur; id autem visum cum ipsum per se cerneretur, comprendibile—feretis haec?” “Nos vero,” inquit; “quonam enim alio modo καταληπτόν diceres?” “Sed cum acceptum iam et approbatum esset, comprehensionem appellabat, similem iis rebus quae manu prenderentur—ex quo etiam nomen hoc duxerat, cum eo verbo antea nemo tali in re usus esset, plurimisque idem novis verbis (nova enim dicebat) usus est. Quod autem erat sensu comprensum, id ipsum sensum appellabat, et si ita erat comprensum ut 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_448_1"><a class="footnoteCrossrefLink" href="#target_note_LCL268_448_1" title="Click to highlight in text"><sup class="lineRef">1</sup><span class="italic">Reid</span>: et <span class="italic">codd</span>.</a></li><script type="text/javascript">document.getElementById('note_LCL268_448_1').style.display = "none";</script></ul></section></notes></section>