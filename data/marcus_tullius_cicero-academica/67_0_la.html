<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
intersit; cur enim, inquies, cum ex illis individuis unde omnia Democritus gigni adfirmat, in reliquis mundis et in iis quidem innumerabilibus innumerabiles Q. Lutatii Catuli non modo possint esse sed etiam sint, in hoc tanto mundo Catulus alter non possit effici?</p>
<span class="br"></span><span class="lineNumber">56</span><span class="br"></span><p>XVIII. â€œPrimum quidem me ad Democritum vocas; cui non adsentior potiusque refello propter id quod dilucide docetur a politioribus physicis, singularum rerum singulas proprietates esse. Fac enim antiquos illos Servilios, qui gemini fuerunt, tam similes quam dicuntur: num censes etiam eosdem fuisse? Non cognoscebantur foris, at domi; non ab alienis, at a suis. An non videmus hoc usu venisse<a class="footnoteLink" href="#note_LCL268_538_1" id="target_note_LCL268_538_1"><sup>1</sup></a> ut, quos numquam putassemus a nobis internosci posse, eos consuetudine adhibita tam facile internosceremus uti ne minimum quidem similes esse <span class="br"></span><span class="lineNumber">57</span><span class="br"></span> viderentur? Hic pugnes licet, non repugnabo; quin etiam concedam illum ipsum sapientem de quo omnis hic sermo est, cum ei res similes occurrant quas non habeat dinotatas, retenturum adsensum nec umquam ulli viso adsensurum nisi quod tale fuerit quale falsum esse non possit. Sed et ad ceteras res habet quandam artem qua vera a falsis possit distinguere, et ad similitudines istas usus adhibendus 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_538_1"><a class="footnoteCrossrefLink" href="#target_note_LCL268_538_1" title="Click to highlight in text"><sup class="lineRef">1</sup><span class="italic">Davies</span>: venire <span class="italic">codd</span>.</a></li><script type="text/javascript">document.getElementById('note_LCL268_538_1').style.display = "none";</script></ul></section></notes></section>