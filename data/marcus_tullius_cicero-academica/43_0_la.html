<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
rerum non improbant et rem idoneam de qua quaeratur et homines dignos quibuscum disseratur putant. Philo autem dum nova quaedam commovet quod ea sustinere vix poterat quae contra Academicorum pertinaciam dicebantur, et aperte mentitur, ut est reprehensus a patre Catulo, et, ut docuit Antiochus, in id ipsum se induit quod timebat. Cum enim ita negaret quidquam esse quod comprehendi posset (id enim volumus esse ἀκατάληπτον<a class="footnoteLink" href="#note_LCL268_490_1" id="target_note_LCL268_490_1"><sup>1</sup></a>), si illud esset, sicut Zeno definiret, tale visum (iam enim hoc pro φαντασίᾳ verbum satis hesterno sermone trivimus), visum igitur impressum effictumque ex eo unde esset quale esse non posset ex eo unde non esset (id nos a Zenone definitum rectissime dicimus, qui enim potest quidquam comprehendi ut plane confidas perceptum id cognitumque esse, quod est tale quale vel falsum esse possit?)—hoc cum infirmat tollitque Philo, iudicium tollit incogniti et cogniti; ex quo efficitur nihil posse comprehendi—ita imprudens eo quo minime volt revolvitur. Quare omnis oratio contra Academiam ita<a class="footnoteLink" href="#note_LCL268_490_2" id="target_note_LCL268_490_2"><sup>2</sup></a> suscipitur a nobis ut retineamus eam 

</p></section><notes><section class="footnotes"><ul><li class="note" id="note_LCL268_490_1"><a class="footnoteCrossrefLink" href="#target_note_LCL268_490_1" title="Click to highlight in text"><sup class="lineRef">1</sup>καταληπτόν <span class="italic">edd. nonnulli</span>.</a></li><script type="text/javascript">document.getElementById('note_LCL268_490_1').style.display = "none";</script><li class="note" id="note_LCL268_490_2"><a class="footnoteCrossrefLink" href="#target_note_LCL268_490_2" title="Click to highlight in text"><sup class="lineRef">2</sup>ita <span class="italic">inseruit ed</span>.</a></li><script type="text/javascript">document.getElementById('note_LCL268_490_2').style.display = "none";</script></ul></section></notes></section>