<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
odiosius quam illa quae nos non comprehensa et non percepta dicimus.</p>
<p>XXX. “Sed hoc omitto, illud quaero: si ista explicari non possunt nec eorum ullum iudicium invenitur ut respondere possitis verane an falsa sint, ubi est illa definitio, effatum esse id quod aut verum aut falsum sit? Rebus sumptis adiungam ex iis sequendas esse alias, alias improbandas,<a class="footnoteLink" href="#note_LCL268_588_1" id="target_note_LCL268_588_1"><sup>1</sup></a> quae sint in <span class="br"></span><span class="lineNumber">96</span><span class="br"></span> genere contrario. Quo modo igitur hoc conclusum esse iudicas: ‘Si dicis nunc lucere et verum dicis, lucet; dicis autem nunc lucere et verum dicis<a class="footnoteLink" href="#note_LCL268_588_2" id="target_note_LCL268_588_2"><sup>2</sup></a>; lucet igitur’? Probatis certe genus et rectissime conclusum dicitis, itaque in docendo eum primum concludendi modum traditis. Aut quidquid igitur eodem modo concluditur probabitis aut ars ista nulla est. Vide ergo hanc conclusionem probaturusne sis: ‘Si dicis te mentiri verumque dicis, mentiris; dicis autem te mentiri verumque dicis; mentiris igitur’; qui potes hanc non probare cum probaveris eiusdem generis superiorem? Haec Chrysippea sunt, ne ab ipso quidem dissoluta. Quid enim faceret huic conclusioni: ‘Si lucet, lucet; lucet autem; lucet igitur’? cederet scilicet, ipsa enim ratio conexi, cum concesseris superius, cogit inferius concedere. Quid ergo haec ab illa conclusione 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_588_1"><a class="footnoteCrossrefLink" href="#target_note_LCL268_588_1" title="Click to highlight in text"><sup class="lineRef">1</sup>sequenda esse alia, alia improbanda? <span class="italic">ed</span>.</a></li><script type="text/javascript">document.getElementById('note_LCL268_588_1').style.display = "none";</script><li class="note" id="note_LCL268_588_2"><a class="footnoteCrossrefLink" href="#target_note_LCL268_588_2" title="Click to highlight in text"><sup class="lineRef">2</sup>lucet . . . dicis <span class="italic">inseruit Manutius</span>.</a></li><script type="text/javascript">document.getElementById('note_LCL268_588_2').style.display = "none";</script></ul></section></notes></section>