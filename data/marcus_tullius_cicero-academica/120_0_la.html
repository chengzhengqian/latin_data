<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">136</span><span class="br"></span> viderimus. Atrocitas quidem ista tua quo modo in veterem Academiam inruperit nescio; illa vero ferre non possum, non quo mihi displiceant (sunt enim Socratica pleraque mirabilia Stoicorum, quae παράδοξα nominantur), sed ubi Xenocrates, ubi Aristoteles ista tetigit (hos enim quasi eosdem esse vultis)? illi umquam dicerent sapientes solos reges, solos divites, solos formosos, omnia quae ubique essent sapientis esse, neminem consulem praetorem imperatorem, nescio an ne quinquevirum quidem quemquam, nisi sapientem, postremo solum civem, solum liberum, insipientes omnes peregrinos, exsules, servos, furiosos? denique scripta<a class="footnoteLink" href="#note_LCL268_644_1" id="target_note_LCL268_644_1"><sup>1</sup></a> Lycurgi, Solonis, duodecim tabulas nostras non esse leges? ne urbes quidem aut <span class="br"></span><span class="lineNumber">137</span><span class="br"></span> civitates nisi quae essent sapientium? Haec tibi, Luculle, si es adsensus Antiocho familiari tuo, tam sunt defendenda quam moenia, mihi autem bono modo tantum quantum videbitur.</p>
<p>XLV. “Legi apud Clitomachum, cum Carneades et Stoicus Diogenes ad senatum in Capitolio starent, A. Albinum qui tum P. Scipione et M. Marcello consulibus praetor esset, eum qui cum avo tuo, Luculle, consul fuit, doctum sane hominem ut indicat ipsius historia scripta Graece, iocantem dixisse Carneadi: ‘Ego tibi, Carneade, praetor esse non videor [quia sapiens 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_644_1"><a class="footnoteCrossrefLink" href="#target_note_LCL268_644_1" title="Click to highlight in text"><sup class="lineRef">1</sup>praescripta? <span class="italic">Reid</span>.</a></li><script type="text/javascript">document.getElementById('note_LCL268_644_1').style.display = "none";</script></ul></section></notes></section>