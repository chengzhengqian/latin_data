<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
quod iudicium est veri cum sit commune falsi? Ex his illa necessario nata est? ἐποχή, id est adsensionis retentio, in qua melius sibi constitit Arcesilas, si vera sunt quae de Carneade non nulli existimant. Si enim percipi nihil potest quod utrique visum est, tollendus adsensus est; quid enim est tam futtile quam quicquam adprobare non cognitum? Carneadem autem etiam heri audiebamus solitum esse eo<a class="footnoteLink" href="#note_LCL268_542_1" id="target_note_LCL268_542_1"><sup>1</sup></a> delabi interdum ut diceret opinaturum, id est peccaturum, esse sapientem. Mihi porro non tam certum est esse aliquid quod comprendi possit (de quo iam nimium etiam diu disputo) quam sapientem nihil opinari, id est numquam adsentiri rei vel falsae <span class="br"></span><span class="lineNumber">60</span><span class="br"></span> vel incognitae. Restat illud quod dicunt veri inveniundi causa contra omnia dici oportere et pro omnibus. Volo igitur videre quid invenerint. ‘Non solemus,’ inquit, ‘ostendere.’ ‘Quae sunt tandem ista mysteria, aut cur celatis quasi turpe aliquid sententiam vestram?’ ‘Ut qui audient,’ inquit, ‘ratione potius quam auctoritate ducantur.’ Quid si utroque<a class="footnoteLink" href="#note_LCL268_542_2" id="target_note_LCL268_542_2"><sup>2</sup></a>? num peius est? Unum tamen illud non celant, nihil esse quod percipi possit. An in eo auctoritas nihil obest? Mihi quidem videtur vel plurimum; quis enim ista tam aperte perspicueque et perversa 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_542_1"><a class="footnoteCrossrefLink" href="#target_note_LCL268_542_1" title="Click to highlight in text"><sup class="lineRef">1</sup>eo <span class="italic">inseruit Davies</span>.</a></li><script type="text/javascript">document.getElementById('note_LCL268_542_1').style.display = "none";</script><li class="note" id="note_LCL268_542_2"><a class="footnoteCrossrefLink" href="#target_note_LCL268_542_2" title="Click to highlight in text"><sup class="lineRef">2</sup>utrumque <span class="italic">codd. plurimi</span>.</a></li><script type="text/javascript">document.getElementById('note_LCL268_542_2').style.display = "none";</script></ul></section></notes></section>