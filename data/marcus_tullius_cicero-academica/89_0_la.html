<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
vera et falsa ad animi adsensum nihil interesse. Vos autem nihil agitis cum illa falsa vel furiosorum vel somniantium recordatione ipsorum refellitis; non enim id quaeritur, qualis recordatio fieri soleat eorum qui experrecti sint aut eorum qui furere destiterint, sed qualis visio fuerit aut furentium aut somniantium tum cum movebantur. Sed abeo a sensibus.</p>
<span class="br"></span><span class="lineNumber">91</span><span class="br"></span><p>â€œQuid est quod ratione percipi possit? Dialecticam inventam esse dicitis veri et falsi quasi disceptatricem et iudicem. Cuius veri et falsi, et in qua re? In geometriane quid sit verum aut falsum dialecticus iudicabit an in litteris an in musicis? At ea non novit. In philosophia igitur? Sol quantus sit quid ad illum? quod sit summum bonum quid habet ut queat iudicare? Quid igitur iudicabit? quae coniunctio, quae diiunctio vera sit, quid ambigue dictum sit, quid sequatur quamque rem, quid repugnet? Si haec et horum similia iudicat, de se ipsa iudicat; plus autem pollicebatur, nam haec quidem iudicare ad ceteras res quae sunt in philosophia multae atque <span class="br"></span><span class="lineNumber">92</span><span class="br"></span> magnae non est satis. Sed quoniam tantum in ea arte ponitis, videte ne contra vos tota nata sit, quae primo progressu festive tradit elementa loquendi et ambiguorum intellegentiam concludendique rationem, <span class="br"></span><span class="lineNumber"></span><span class="br"></span>
</p></section><notes></notes></section>