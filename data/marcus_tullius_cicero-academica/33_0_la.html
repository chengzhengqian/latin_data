<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
scientiaque putaretur Antiochus Philonis auditor excellere, eum secum et quaestor habuit et post aliquot annos imperator, quique esset ea memoria quam ante dixi, ea saepe audiendo facile cognovit quae vel semel audita meminisse potuisset. Delectabatur autem mirifice lectione librorum de quibus audiebat.<a class="footnoteLink" href="#note_LCL268_470_1" id="target_note_LCL268_470_1"><sup>1</sup></a></p>
<span class="br"></span><span class="lineNumber">6</span><span class="br"></span><p>Ac vereor interdum ne talium personarum cum amplificare velim minuam etiam gloriam. Sunt enim multi qui omnino Graecas non ament litteras, plures qui philosophiam; reliqui<a class="footnoteLink" href="#note_LCL268_470_2" id="target_note_LCL268_470_2"><sup>2</sup></a> etiam si haec non improbant,<a class="footnoteLink" href="#note_LCL268_470_3" id="target_note_LCL268_470_3"><sup>3</sup></a> tamen earum rerum disputationem principibus civitatis non ita decoram putant.<a class="footnoteLink" href="#note_LCL268_470_4" id="target_note_LCL268_470_4"><sup>4</sup></a> Ego autem cum Graecas litteras M. Catonem in senectute didicisse acceperim, P. autem Africani historiae loquantur in legatione illa nobili quam ante censuram obiit Panaetium unum omnino comitem fuisse, nec litterarum Graecarum nec philosophiae iam ullum auctorem <span class="br"></span><span class="lineNumber">6</span><span class="br"></span> requiro. Restat ut iis respondeam qui sermonibus eius modi nolint personas tam graves inligari. Quasi vero clarorum virorum aut tacitos congressus esse oporteat aut ludicros sermones aut rerum conloquia leviorum! Etenim si quodam in libro vere est a nobis philosophia laudata, profecto eius tractatio optimo atque amplissimo quoque dignissima est, nec quidquam 



<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_470_1"><a class="footnoteCrossrefLink" href="#target_note_LCL268_470_1" title="Click to highlight in text"><sup class="lineRef">1</sup>audierat <span class="italic">Ernesti</span>.</a></li><script type="text/javascript">document.getElementById('note_LCL268_470_1').style.display = "none";</script><li class="note inline" id="note_LCL268_470_2"><a class="footnoteCrossrefLink" href="#target_note_LCL268_470_2" title="Click to highlight in text"><sup class="lineRef">2</sup>reliqui qui <span class="italic">codd. multi</span>.</a></li><script type="text/javascript">document.getElementById('note_LCL268_470_2').style.display = "none";</script><li class="note" id="note_LCL268_470_3"><a class="footnoteCrossrefLink" href="#target_note_LCL268_470_3" title="Click to highlight in text"><sup class="lineRef">3</sup><span class="italic">ed</span>.: improbent <span class="italic">codd</span>.</a></li><script type="text/javascript">document.getElementById('note_LCL268_470_3').style.display = "none";</script><li class="note" id="note_LCL268_470_4"><a class="footnoteCrossrefLink" href="#target_note_LCL268_470_4" title="Click to highlight in text"><sup class="lineRef">4</sup>putent <span class="italic">codd. fere omnes</span>.</a></li><script type="text/javascript">document.getElementById('note_LCL268_470_4').style.display = "none";</script></ul></section></notes></section>