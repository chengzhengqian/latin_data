<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
At amplius non desideramus<a class="footnoteLink" href="#note_LCL268_570_1" id="target_note_LCL268_570_1"><sup>1</sup></a>! Quid? talpam num desiderare lumen putas? Neque tam quererer cum deo quod parum longe quam quod falsum viderem. Videsne navem illam? stare nobis videtur, at iis qui in navi sunt moveri haec villa. Quaere rationem cur ita videatur; quam ut maxime inveneris, quod haud scio an non possis, non tu verum te<a class="footnoteLink" href="#note_LCL268_570_2" id="target_note_LCL268_570_2"><sup>2</sup></a> testem habere, sed eum non sine causa falsum testimonium dicere <span class="br"></span><span class="lineNumber">82</span><span class="br"></span> ostenderis.</p>
<p>XXVI. Quid ego de nave? vidi enim a te remum contemni; maiora fortasse quaeris. Quid potest esse sole maius, quem mathematici amplius duodeviginti partibus confirmant maiorem esse quam terram? Quantulus nobis videtur! mihi quidem quasi pedalis. Epicurus autem posse putat etiam minorem esse eum quam videatur, sed non multo; ne maiorem quidem multo putat esse, vel tantum esse quantus videatur, ut oculi aut nihil mentiantur aut non multum. Ubi igitur illud est ‘semel’? Sed ab hoc credulo, qui numquam sensus mentiri putat, discedamus, qui ne nunc quidem, cum ille sol, qui tanta incitatione fertur ut celeritas eius quanta sit ne cogitari quidem possit, tamen nobis <span class="br"></span><span class="lineNumber">83</span><span class="br"></span> stare videatur. Sed ut minuam controversiam, videte quaeso quam in parvo lis sit. Quattuor sunt capita quae concludant nihil esse quod nosci percipi comprehendi possit, de quo haec tota quaestio est: e quibus primum est esse aliquod visum falsum, 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_570_1"><a class="footnoteCrossrefLink" href="#target_note_LCL268_570_1" title="Click to highlight in text"><sup class="lineRef">1</sup>desiderant <span class="italic">Christ</span>.</a></li><script type="text/javascript">document.getElementById('note_LCL268_570_1').style.display = "none";</script><li class="note inline" id="note_LCL268_570_2"><a class="footnoteCrossrefLink" href="#target_note_LCL268_570_2" title="Click to highlight in text"><sup class="lineRef">2</sup>te <span class="italic">inseruit Davies</span>.</a></li><script type="text/javascript">document.getElementById('note_LCL268_570_2').style.display = "none";</script></ul></section></notes></section>