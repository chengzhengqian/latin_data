<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
dicere, ad verum ipsum aut quam proxime accedant, confidere sibi poterunt. Ut enim confidant, notum iis esse debebit insigne veri, quo obscurato<a class="footnoteLink" href="#note_LCL268_514_1" id="target_note_LCL268_514_1"><sup>1</sup></a> et oppresso quod tandem verum sibi videbuntur attingere? Quid autem tam absurde dici potest quam cum ita loquuntur,’ Est hoc quidem illius rei signum aut argumentum, et ea re id sequor, sed fieri potest ut id quod significatur aut falsum sit aut nihil sit omnino’? Sed de perceptione hactenus; si quis enim ea quae dicta sunt labefactare volet, facile etiam absentibus nobis veritas se ipsa defendet.</p>
<span class="br"></span><span class="lineNumber">37</span><span class="br"></span><p>XII. “His satis cognitis quae iam explicata sunt, nunc de adsensione atque adprobatione, quam Graeci συγκατάθεσιν vocant, pauca dicemus—non quo non latus locus sit, sed paulo ante iacta sunt fundamenta. Nam cum vim quae esset in sensibus explicabamus, simul illud aperiebatur, comprendi multa et percipi sensibus, quod fieri sine adsensione non potest. Deinde cum inter inanimum et animal hoc maxime intersit quod animal agit aliquid (nihil enim agens ne cogitari quidem potest quale sit), aut ei sensus adimendus est aut ea quae est in nostra potestate sita <span class="br"></span><span class="lineNumber">38</span><span class="br"></span> reddenda adsensio. At vero animus quodam modo eripitur iis quos neque sentire neque adsentiri volunt; ut enim necesse est lancem in libra<a class="footnoteLink" href="#note_LCL268_514_2" id="target_note_LCL268_514_2"><sup>2</sup></a> ponderibus impositis 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_514_1"><a class="footnoteCrossrefLink" href="#target_note_LCL268_514_1" title="Click to highlight in text"><sup class="lineRef">1</sup><span class="italic">Lambinus</span>: obscuro <span class="italic">codd</span>.</a></li><script type="text/javascript">document.getElementById('note_LCL268_514_1').style.display = "none";</script><li class="note" id="note_LCL268_514_2"><a class="footnoteCrossrefLink" href="#target_note_LCL268_514_2" title="Click to highlight in text"><sup class="lineRef">2</sup>libram <span class="italic">codd. nonnulli</span>.</a></li><script type="text/javascript">document.getElementById('note_LCL268_514_2').style.display = "none";</script></ul></section></notes></section>