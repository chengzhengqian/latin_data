<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
inesse in iis propriam quae nusquam alibi esset veri <span class="br"></span><span class="lineNumber">104</span><span class="br"></span> et certi notam. Quae cum exposuisset, adiungit dupliciter dici adsensus sustinere sapientem, uno modo cum hoc intellegatur, omnino eum rei nulli adsentiri, altero cum se a respondendo ut aut adprobet quid<a class="footnoteLink" href="#note_LCL268_600_1" id="target_note_LCL268_600_1"><sup>1</sup></a> aut improbet sustineat, ut neque neget aliquid neque aiat; id cum ita sit, alterum placere, ut numquam adsentiatur, alterum tenere, ut sequens probabilitatem ubicumque haec aut occurrat aut deficiat aut ‘etiam’ aut ‘non’ respondere possit. Etenim cum<a class="footnoteLink" href="#note_LCL268_600_2" id="target_note_LCL268_600_2"><sup>2</sup></a> placeat eum qui de omnibus rebus contineat se ab adsentiendo moveri tamen et agere aliquid, relinqui eius modi visa quibus ad actionem excitemur, item ea quae interrogati in utramque partem respondere possimus, sequentes tantum modo quod ita visum sit, dum sine adsensu; neque tamen omnia eius modi visa adprobari,<a class="footnoteLink" href="#note_LCL268_600_3" id="target_note_LCL268_600_3"><sup>3</sup></a> sed ea quae nulla re impedirentur.</p>
<span class="br"></span><span class="lineNumber">105</span><span class="br"></span><p>Haec si vobis non probamus, sint falsa sane, invidiosa certe non sunt, non enim lucem eripimus, sed ea quae vos percipi comprehendique, eadem nos, si modo probabilia sint, videri dicimus.</p>
<p>XXXIII. “Sic igitur inducto et constituto probabili, et eo quidem expedite, solute, libero, nulla re implicato, vides profecto, Luculle, iacere iam illud 


</p></section><notes><section class="footnotes"><ul><li class="note" id="note_LCL268_600_1"><a class="footnoteCrossrefLink" href="#target_note_LCL268_600_1" title="Click to highlight in text"><sup class="lineRef">1</sup>ut quid aut adprobet? <span class="italic">Reid</span>.</a></li><script type="text/javascript">document.getElementById('note_LCL268_600_1').style.display = "none";</script><li class="note" id="note_LCL268_600_2"><a class="footnoteCrossrefLink" href="#target_note_LCL268_600_2" title="Click to highlight in text"><sup class="lineRef">2</sup>etenim cum <span class="italic">Reid</span>: nec ut <span class="italic">codd</span>.</a></li><script type="text/javascript">document.getElementById('note_LCL268_600_2').style.display = "none";</script><li class="note" id="note_LCL268_600_3"><a class="footnoteCrossrefLink" href="#target_note_LCL268_600_3" title="Click to highlight in text"><sup class="lineRef">3</sup>adprobavit <span class="italic">cod. unus</span>.</a></li><script type="text/javascript">document.getElementById('note_LCL268_600_3').style.display = "none";</script></ul></section></notes></section>