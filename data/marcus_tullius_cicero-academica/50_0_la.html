<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
fluctuare, praesertim cum in eo summa consisteret, hanc enim esse regulam totius philosophiae, constitutionem veri falsi, cogniti incogniti; quam rationem quoniam susciperent, docereque vellent quae visa accipi oporteret, quae repudiari, certe hoc ipsum ex quo omne veri falsique iudicium esset percipere eos debuisse; etenim duo esse haec maxima in philosophia, iudicium veri et finem bonorum, nec sapientem posse esse qui aut cognoscendi esse initium ignoret aut extremum expetendi, ut aut unde proficiscatur aut quo perveniendum sit nesciat; haec autem habere dubia nec iis ita confidere ut moveri non possint<a class="footnoteLink" href="#note_LCL268_504_1" id="target_note_LCL268_504_1"><sup>1</sup></a> abhorrere a sapientia plurimum.<a class="footnoteLink" href="#note_LCL268_504_2" id="target_note_LCL268_504_2"><sup>2</sup></a> Hoc igitur modo potius erat ab his postulandum ut hoc unum saltem, percipi nihil posse, perceptum esse dicerent. Sed de inconstantia totius illorum sententiae, si ulla sententia cuiusquam esse potest nihil adprobantis, sit ut<a class="footnoteLink" href="#note_LCL268_504_3" id="target_note_LCL268_504_3"><sup>3</sup></a> opinor dictum satis.</p>
<span class="br"></span><span class="lineNumber">30</span><span class="br"></span><p>X. “Sequitur disputatio copiosa illa quidem sed paulo abstrusior—habet enim aliquantum a physicis,—ut verear ne maiorem largiar ei qui contra dicturus est libertatem et licentiam, nam quid eum facturum putem de abditis rebus et obscuris qui lucem eripere conetur? Sed disputari poterat subtiliter quanto 


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_504_1"><a class="footnoteCrossrefLink" href="#target_note_LCL268_504_1" title="Click to highlight in text"><sup class="lineRef">1</sup>possit? <span class="italic">ed</span>.</a></li><script type="text/javascript">document.getElementById('note_LCL268_504_1').style.display = "none";</script><li class="note" id="note_LCL268_504_2"><a class="footnoteCrossrefLink" href="#target_note_LCL268_504_2" title="Click to highlight in text"><sup class="lineRef">2</sup>&lt;quam&gt; plurimum? <span class="italic">ed</span>.</a></li><script type="text/javascript">document.getElementById('note_LCL268_504_2').style.display = "none";</script><li class="note" id="note_LCL268_504_3"><a class="footnoteCrossrefLink" href="#target_note_LCL268_504_3" title="Click to highlight in text"><sup class="lineRef">3</sup>sit ut: est <span class="italic">Ernesti</span>.</a></li><script type="text/javascript">document.getElementById('note_LCL268_504_3').style.display = "none";</script></ul></section></notes></section>