<section class="div1 language" lang="la"><header><hgroup><h1>Cicero</h1></hgroup></header><section class="div2">
<blockquote><p>
<span class="line">Sed mihi ne utiquam cor consentit cum oculorum aspectu.</span><span class="linebreak"></span>
</p></blockquote>
<span class="br"></span><span class="lineNumber">53</span><span class="br"></span><p>At enim ipse sapiens sustinet se in furore ne adprobet falsa pro veris. Et alias quidem saepe, si aut in sensibus ipsius<a class="footnoteLink" href="#note_LCL268_534_1" id="target_note_LCL268_534_1"><sup>1</sup></a> est aliqua forte gravitas aut tarditas, aut obscuriora sunt quae videntur, aut a perspiciendo temporis brevitate excluditur. Quamquam totum hoc, sapientem aliquando sustinere adsensionem, contra vos est; si enim inter visa nihil interesset, aut semper sustineret aut numquam. Sed ex hoc genere toto perspici potest levitas orationis eorum, qui omnia cupiunt confundere. Quaerimus gravitatis, constantiae, firmitatis, sapientiae iudicium, utimur exemplis somniantium, furiosorum, ebriosorum. Illud attendimus in hoc omni genere quam inconstanter loquamur? Non enim proferremus vino aut somno oppressos aut mente captos tam absurde ut tum diceremus interesse inter vigilantium visa et sobriorum et sanorum et eorum qui essent aliter adfecti, <span class="br"></span><span class="lineNumber">54</span><span class="br"></span> tum nihil interesse. Ne hoc quidem cernunt, omnia se reddere incerta, quod nolunt (ea dico incerta quae ἄδηλα Graeci)? si enim res se ita habeant ut nihil intersit utrum ita cui videantur<a class="footnoteLink" href="#note_LCL268_534_2" id="target_note_LCL268_534_2"><sup>2</sup></a> ut insano an sano, cui possit exploratum esse de sua sanitate?

</p></section><notes><section class="footnotes"><ul><li class="note" id="note_LCL268_534_1"><a class="footnoteCrossrefLink" href="#target_note_LCL268_534_1" title="Click to highlight in text"><sup class="lineRef">1</sup>ipsis? <span class="italic">Reid</span>.</a></li><script type="text/javascript">document.getElementById('note_LCL268_534_1').style.display = "none";</script><li class="note inline" id="note_LCL268_534_2"><a class="footnoteCrossrefLink" href="#target_note_LCL268_534_2" title="Click to highlight in text"><sup class="lineRef">2</sup><span class="italic">ed</span>.: videatur <span class="italic">codd</span>.</a></li><script type="text/javascript">document.getElementById('note_LCL268_534_2').style.display = "none";</script></ul></section></notes></section>