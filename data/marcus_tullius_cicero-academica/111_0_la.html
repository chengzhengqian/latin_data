<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
quos antipodas vocatis: cur mihi magis suscensetis qui ista non aspernor quam eis qui cum audiunt desipere vos arbitrantur? Hicetas Syracosius, ut ait Theophrastus, caelum solem lunam stellas supera denique omnia stare censet neque praeter terram rem ullam in mundo moveri, quae cum circum axem se summa celeritate convertat et torqueat, eadem effici omnia quae si stante terra caelum moveretur; atque hoc etiam Platonem in Timaeo dicere quidam arbitrantur, sed paulo obscurius. Quid tu, Epicure? loquere, putas solem esse tantulum? ego ne bis<a class="footnoteLink" href="#note_LCL268_626_1" id="target_note_LCL268_626_1"><sup>1</sup></a> quidem tantum! Et vos ab illo inridemini et ipsi illum vicissim eluditis. Liber igitur a tali inrisione Socrates, liber Aristo Chius, qui nihil istorum sciri <span class="br"></span><span class="lineNumber">124</span><span class="br"></span> putant<a class="footnoteLink" href="#note_LCL268_626_2" id="target_note_LCL268_626_2"><sup>2</sup></a> posse. Sed redeo ad animum et corpus. Satisne tandem ea nota sunt nobis, quae nervorum natura sit, quae venarum? tenemusne quid sit animus, ubi sit, denique sitne an, ut Dicaearcho visum est, ne sit quidem ullus? si est, trisne partes habeat, ut Platoni placuit, rationis irae cupiditatis, an simplex unusque sit? si simplex, utrum sit ignis an anima an sanguis an, ut Xenocrates, numerus<a class="footnoteLink" href="#note_LCL268_626_3" id="target_note_LCL268_626_3"><sup>3</sup></a> nullo corpore (quod intellegi quale sit vix potest)? et quidquid est, mortale sit an aeternum? nam 


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_626_1"><a class="footnoteCrossrefLink" href="#target_note_LCL268_626_1" title="Click to highlight in text"><sup class="lineRef">1</sup><span class="italic">Reid</span>: ego ne vobis <span class="italic">codd</span>.: egone? ne bis <span class="italic">Lambinus</span>.</a></li><script type="text/javascript">document.getElementById('note_LCL268_626_1').style.display = "none";</script><li class="note" id="note_LCL268_626_2"><a class="footnoteCrossrefLink" href="#target_note_LCL268_626_2" title="Click to highlight in text"><sup class="lineRef">2</sup><span class="italic">ed</span>. (<span class="italic">cf</span>. ยง 74): putat <span class="italic">codd</span>.</a></li><script type="text/javascript">document.getElementById('note_LCL268_626_2').style.display = "none";</script><li class="note" id="note_LCL268_626_3"><a class="footnoteCrossrefLink" href="#target_note_LCL268_626_3" title="Click to highlight in text"><sup class="lineRef">3</sup>numerus <span class="italic">Bentley</span>: mens <span class="italic">codd</span>.</a></li><script type="text/javascript">document.getElementById('note_LCL268_626_3').style.display = "none";</script></ul></section></notes></section>