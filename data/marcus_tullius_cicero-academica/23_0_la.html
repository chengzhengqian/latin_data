<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
convelli ratione non posset, scientiam, sin aliter, inscientiam nominabat, ex qua exsisteret etiam opinio, quae esset imbecilla et cum falso incognitoque communis. <span class="br"></span><span class="lineNumber">42</span><span class="br"></span> Sed inter scientiam et inscientiam comprehensionem illam quam dixi collocabat, eamque neque in rectis neque in pravis numerabat sed solum ei<a class="footnoteLink" href="#note_LCL268_450_1" id="target_note_LCL268_450_1"><sup>1</sup></a> credendum esse dicebat. E quo sensibus etiam fidem tribuebat, quod, ut supra dixi, comprehensio facta sensibus et vera esse illi et fidelis videbatur, non quod omnia quae essent in re comprehenderet, sed quia nihil quod cadere in eam posset relinqueret, quodque natura quasi normam scientiae et principium sui dedisset unde postea notiones rerum in animis imprimerentur, e quibus non principia solum sed latiores quaedam ad rationem inveniendam viae aperirentur.<a class="footnoteLink" href="#note_LCL268_450_2" id="target_note_LCL268_450_2"><sup>2</sup></a> Errorem autem et temeritatem et ignorantiam et opinationem et suspicionem, et uno nomine omnia quae essent aliena firmae et constantis adsensionis, a virtute sapientiaque removebat. Atque in his fere commutatio constitit omnis dissensioque Zenonis a superioribus.”</p>
<span class="br"></span><span class="lineNumber">43</span><span class="br"></span><p>XII. Quae cum dixisset, “Breviter sane minimeque obscure exposita est,” inquam, “a te, Varro, et veteris Academiae ratio et Stoicorum; verum esse autem arbitror, ut Antiocho nostro familiari placebat, correctionem veteris Academiae potius quam novam aliquam disciplinam putandam.” Tum Varro,“Tuae sunt nunc partes,” inquit, “qui ab antiquorum ratione desciscis et ea quae ab Arcesila novata sunt probas, 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_450_1"><a class="footnoteCrossrefLink" href="#target_note_LCL268_450_1" title="Click to highlight in text"><sup class="lineRef">1</sup>solum ei <span class="italic">Christ</span>: soli <span class="italic">codd</span>.</a></li><script type="text/javascript">document.getElementById('note_LCL268_450_1').style.display = "none";</script><li class="note" id="note_LCL268_450_2"><a class="footnoteCrossrefLink" href="#target_note_LCL268_450_2" title="Click to highlight in text"><sup class="lineRef">2</sup><span class="italic">Davies</span>: reperiuntur <span class="italic">codd</span>.</a></li><script type="text/javascript">document.getElementById('note_LCL268_450_2').style.display = "none";</script></ul></section></notes></section>