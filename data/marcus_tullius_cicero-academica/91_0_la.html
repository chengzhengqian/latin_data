<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
callidus prius quam ad finem veniam equos sustinebo, eoque magis si locus is quo ferentur equi praeceps erit: sic me,’ inquit, ‘ante sustineo, nec diutius captiose interroganti respondeo.’ Si habes quod liqueat neque respondes, superbe; si non habes, ne tu quidem percipis. Si quia obscura, concedo, sed negas te usque ad obscura progredi. Inlustribus igitur rebus insistis. Si id tantum modo ut taceas, nihil adsequeris, quid enim ad illum qui te captare vult utrum tacentem inretiat te an loquentem? sin autem usque ad novem verbi gratia sine dubitatione respondes pauca esse, in decumo insistis, etiam a certis et inlustrioribus cohibes adsensum; hoc idem me in obscuris facere non sinis. Nihil igitur te contra soritas ars ista adiuvat quae nec augendi nec minuendi<a class="footnoteLink" href="#note_LCL268_586_1" id="target_note_LCL268_586_1"><sup>1</sup></a> quid aut primum sit aut postremum docet. <span class="br"></span><span class="lineNumber">95</span><span class="br"></span> Quid quod eadem illa ars quasi Penelope telam retexens tollit ad extremum superiora? utrum ea vestra an nostra culpa est? Nempe fundamentum dialecticae est quidquid enuntietur (id autem appellant ἀξίωμα, quod est quasi effatum) aut verum esse aut falsum; quid igitur? haec vera an falsa sunt: ‘Si te mentiri dicis idque verum dicis, mentiris<a class="footnoteLink" href="#note_LCL268_586_2" id="target_note_LCL268_586_2"><sup>2</sup></a>’? Haec scilicet inexplicabilia esse dicitis, quod est 

</p></section><notes><section class="footnotes"><ul><li class="note" id="note_LCL268_586_1"><a class="footnoteCrossrefLink" href="#target_note_LCL268_586_1" title="Click to highlight in text"><sup class="lineRef">1</sup>nec augentis nec minuentis <span class="italic">Halm</span>.</a></li><script type="text/javascript">document.getElementById('note_LCL268_586_1').style.display = "none";</script><li class="note" id="note_LCL268_586_2"><a class="footnoteCrossrefLink" href="#target_note_LCL268_586_2" title="Click to highlight in text"><sup class="lineRef">2</sup>mentiris <span class="italic">Klotz</span> (<span class="italic">cf</span>. § 96): mentiris verum dicis <span class="italic">codd</span>.: mentiris an verum dicis <span class="italic">Schütz</span>.</a></li><script type="text/javascript">document.getElementById('note_LCL268_586_2').style.display = "none";</script></ul></section></notes></section>