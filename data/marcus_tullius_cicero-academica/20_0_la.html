<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
primi Platonis rationem auctoritatemque susceperant, et post eos Polemo et Crates unaque Crantor in Academia congregati diligenter ea quae a superioribus <span class="br"></span><span class="lineNumber">35</span><span class="br"></span> acceperant tuebantur. lam Polemonem audiverant adsidue Zeno et Arcesilas; sed Zeno cum Arcesilam anteiret aetate valdeque subtiliter dissereret et peracute moveretur, corrigere conatus est disciplinam. Eam quoque, si videtur, correctionem explicabo, sicut solebat Antiochus.” “Mihi vero,” inquam, “videtur, quod vides idem significare Pomponium.”</p>
<p>X. “Zeno igitur nullo modo is erat qui ut Theophrastus nervos virtutis inciderit, sed contra qui omnia quae ad beatam vitam pertinerent in una virtute poneret nec quidquam aliud numeraret in bonis, idque appellaret honestum, quod esset simplex <span class="br"></span><span class="lineNumber">36</span><span class="br"></span> quoddam et solum et unum bonum. Cetera autem etsi nec bona nec mala essent, tamen alia secundum naturam dicebat,<a class="footnoteLink" href="#note_LCL268_444_1" id="target_note_LCL268_444_1"><sup>1</sup></a> alia naturae esse<a class="footnoteLink" href="#note_LCL268_444_2" id="target_note_LCL268_444_2"><sup>2</sup></a> contraria; his ipsis alia interiecta et media numerabat. Quae autem secundum naturam essent, ea sumenda et quadam aestimatione dignanda docebat, contraque contraria, neutra autem in mediis relinquebat. In <span class="br"></span><span class="lineNumber">37</span><span class="br"></span> quibus ponebat nihil omnino esse momenti, sed quae essent sumenda,<a class="footnoteLink" href="#note_LCL268_444_3" id="target_note_LCL268_444_3"><sup>3</sup></a> ex iis alia pluris esse aestimanda, alia minoris: quae pluris ea praeposita appellabat, reiecta autem quae minoris. Atque ut haec non tam rebus quam vocabulis commutaverat, sic inter recte 


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_444_1"><a class="footnoteCrossrefLink" href="#target_note_LCL268_444_1" title="Click to highlight in text"><sup class="lineRef">1</sup><span class="italic">Lambinus</span>: docebat <span class="italic">codd</span>.</a></li><script type="text/javascript">document.getElementById('note_LCL268_444_1').style.display = "none";</script><li class="note inline" id="note_LCL268_444_2"><a class="footnoteCrossrefLink" href="#target_note_LCL268_444_2" title="Click to highlight in text"><sup class="lineRef">2</sup>[esse] <span class="italic">Ernesti</span>.</a></li><script type="text/javascript">document.getElementById('note_LCL268_444_2').style.display = "none";</script><li class="note" id="note_LCL268_444_3"><a class="footnoteCrossrefLink" href="#target_note_LCL268_444_3" title="Click to highlight in text"><sup class="lineRef">3</sup>sumenda: media <span class="italic">Davies</span>: &lt;non&gt; sumenda? <span class="italic">ed</span>.</a></li><script type="text/javascript">document.getElementById('note_LCL268_444_3').style.display = "none";</script></ul></section></notes></section>