<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
factum atque peccatum officium et contra officium media locabat quaedam, recte facta sola in bonis [actionibus]<a class="footnoteLink" href="#note_LCL268_446_1" id="target_note_LCL268_446_1"><sup>1</sup></a> ponens, prave, id est peccata, in malis; officia autem<a class="footnoteLink" href="#note_LCL268_446_2" id="target_note_LCL268_446_2"><sup>2</sup></a> servata praetermissaque media putabat, <span class="br"></span><span class="lineNumber">38</span><span class="br"></span> ut dixi. Cumque superiores non omnem virtutem in ratione esse dicerent sed quasdam virtutes natura aut more perfectas, hic omnes in ratione ponebat; cumque illi ea genera virtutum quae supra dixi seiungi posse arbitrarentur, hic nec id ullo modo fieri posse disserebat nec virtutis usum modo, ut superiores, sed ipsum habitum per se esse praeclarum, nec tamen virtutem cuiquam adesse quin ea semper uteretur. Cumque perturbationem animi illi ex homine non tollerent, naturaque et condolescere et concupiscere et extimescere et efferri laetitia dicerent, sed ea contraherent in angustumque deducerent, hic omnibus <span class="br"></span><span class="lineNumber">39</span><span class="br"></span> his quasi morbis voluit carere sapientem; cumque eas perturbationes antiqui naturales esse dicerent et rationis expertes, aliaque in parte animi cupiditatem, alia rationem collocarent, ne his quidem adsentiebatur, nam et perturbationes voluntarias esse putabat opinionisque iudicio suscipi et omnium perturbationum matrem esse arbitrabatur immoderatam quandam intemperantiam. Haec fere de moribus.</p>
<p>XI. â€œDe naturis autem sic sentiebat, primum ut in quattuor initiis rerum illis quintam hanc naturam ex qua superiores sensus et mentem effici rebantur non 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_446_1"><a class="footnoteCrossrefLink" href="#target_note_LCL268_446_1" title="Click to highlight in text"><sup class="lineRef">1</sup><span class="italic">ed</span>.</a></li><script type="text/javascript">document.getElementById('note_LCL268_446_1').style.display = "none";</script><li class="note inline" id="note_LCL268_446_2"><a class="footnoteCrossrefLink" href="#target_note_LCL268_446_2" title="Click to highlight in text"><sup class="lineRef">2</sup>autem <span class="italic">Lambinus</span>: autem et <span class="italic">codd</span>.</a></li><script type="text/javascript">document.getElementById('note_LCL268_446_2').style.display = "none";</script></ul></section></notes></section>