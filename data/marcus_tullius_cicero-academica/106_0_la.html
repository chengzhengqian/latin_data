<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
non persuadere sed cogere, et qui omnia vobis quae describunt probant. Non quaero ex his illa initia mathematicorum quibus non concessis digitum progredi non possunt, punctum esse quod magnitudinem nullam habeat, extremitatem et quasi libramentum in quo nulla omnino crassitudo sit, lineamentum sine ulla latitudine.<a class="footnoteLink" href="#note_LCL268_616_1" id="target_note_LCL268_616_1"><sup>1</sup></a> Haec cum vera esse concessero, si adigam ius iurandum sapientem, nec prius quam Archimedes eo inspectante rationes omnes descripserit eas quibus efficitur multis partibus solem maiorem esse quam terram, iuraturum putas? Si fecerit, solem ipsum quem deum censet esse contempserit. <span class="br"></span><span class="lineNumber">117</span><span class="br"></span> Quodsi geometricis rationibus non est crediturus, quae vim adferunt in docendo, vos ipsi ut dicitis, ne ille longe aberit ut argumentis credat philosophorum; aut si est crediturus, quorum potissimum? omnia<a class="footnoteLink" href="#note_LCL268_616_2" id="target_note_LCL268_616_2"><sup>2</sup></a> enim physicorum licet explicare, sed longum est; quaero tamen quem sequatur. Finge aliquem nunc fieri sapientem, nondum esse; quam potissimum sententiam eliget et disciplinam? etsi quamcumque eliget, insipiens eliget; sed sit ingenio divino, quem unum e physicis potissimum probabit? nec plus uno poterit. Non persequor quaestiones infinitas; tantum de principiis rerum e quibus omnia 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_616_1"><a class="footnoteCrossrefLink" href="#target_note_LCL268_616_1" title="Click to highlight in text"><sup class="lineRef">1</sup>latitudine <span class="italic">Reid</span>: latitudine carentem <span class="italic">codd</span>.</a></li><script type="text/javascript">document.getElementById('note_LCL268_616_1').style.display = "none";</script><li class="note" id="note_LCL268_616_2"><a class="footnoteCrossrefLink" href="#target_note_LCL268_616_2" title="Click to highlight in text"><sup class="lineRef">2</sup>somnia? <span class="italic">Reid</span>.</a></li><script type="text/javascript">document.getElementById('note_LCL268_616_2').style.display = "none";</script></ul></section></notes></section>