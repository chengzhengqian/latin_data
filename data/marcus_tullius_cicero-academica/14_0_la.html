<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
cetera autem pertinere ad id putant aut adaugendum aut tuendum,<a class="footnoteLink" href="#note_LCL268_432_1" id="target_note_LCL268_432_1"><sup>1</sup></a> ut divitias, ut opes, ut gloriam, ut gratiam. Ita tripartita ab iis inducitur ratio bonorum.</p>
<span class="br"></span><span class="lineNumber">22</span><span class="br"></span><p>VI. “Atque haec illa sunt tria genera quae putant plerique Peripateticos dicere. Id quidem non falso, est enim haec partitio illorum; illud imprudenter, si alios esse Academicos qui tum<a class="footnoteLink" href="#note_LCL268_432_2" id="target_note_LCL268_432_2"><sup>2</sup></a> appellarentur, alios Peripateticos arbitrantur. Communis haec ratio et utrisque hic bonorum finis videbatur, adipisci quae essent prima natura quaeque ipsa per sese expetenda, aut omnia aut maxima; ea sunt autem maxima quae in ipso animo atque in ipsa virtute versantur. Itaque omnis illa antiqua philosophia sensit in una virtute esse positam beatam vitam, nec tamen beatissimam nisi adiungerentur et corporis et cetera quae supra <span class="br"></span><span class="lineNumber">23</span><span class="br"></span> dicta sunt ad virtutis usum idonea. Ex hac descriptione agendi quoque aliquid in vita et offici ipsius initium reperiebatur, quod erat in conservatione earum rerum quas natura praescriberet. Hinc gignebatur fuga desidiae voluptatumque contemptio, ex quo laborum dolorumque susceptio multorum magnorumque recti honestique causa et earum rerum quae erant congruentes cum descriptione naturae, unde et amicitia exsistebat et iustitia atque aequitas, eaeque et voluptatibus et multis vitae commodis anteponebantur. Haec quidem fuit apud eos morum institutio et eius partis quam primam posui forma atque descriptio.</p>
<span class="br"></span><span class="lineNumber">24</span><span class="br"></span><p>“De natura autem (id enim sequebatur) ita diceban 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_432_1"><a class="footnoteCrossrefLink" href="#target_note_LCL268_432_1" title="Click to highlight in text"><sup class="lineRef">1</sup><span class="italic">Lambinus</span>: tenendum <span class="italic">codd</span>.</a></li><script type="text/javascript">document.getElementById('note_LCL268_432_1').style.display = "none";</script><li class="note" id="note_LCL268_432_2"><a class="footnoteCrossrefLink" href="#target_note_LCL268_432_2" title="Click to highlight in text"><sup class="lineRef">2</sup><span class="italic">Reid</span>: dum <span class="italic">codd</span>.</a></li><script type="text/javascript">document.getElementById('note_LCL268_432_2').style.display = "none";</script></ul></section></notes></section>