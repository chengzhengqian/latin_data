<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
perceptum cognitum, ut hoc ipsum decretum quidem,<a class="footnoteLink" href="#note_LCL268_608_1" id="target_note_LCL268_608_1"><sup>1</sup></a> decretum<a class="footnoteLink" href="#note_LCL268_608_2" id="target_note_LCL268_608_2"><sup>2</sup></a> sapientis esse nihil posse percipi, fateretur esse perceptum. Proinde quasi sapiens nullum aliud decretum habeat et sine decretis vitam <span class="br"></span><span class="lineNumber">110</span><span class="br"></span> agere possit! Sed ut illa habet probabilia non percepta, sic hoc ipsum, nihil posse percipi; nam si in hoc haberet cognitionis notam, eadem uteretur in ceteris; quam quoniam non habet, utitur probabilibus. Itaque non metuit ne confundere omnia videatur et incerta reddere. Non enim, quem ad modum si quaesitum ex eo sit stellarum numerus par an impar sit, item si de officio multisque aliis de rebus in quibus versatus exercitatusque sit, nescire se dicat; in incertis enim nihil est probabile, in quibus autem est, in iis non deerit sapienti nec quid faciat nec <span class="br"></span><span class="lineNumber">111</span><span class="br"></span> quid respondeat. Ne illam quidem praetermisisti, Luculle, reprehensionem Antiochi—nec mirum, in primis enim est nobilis—qua solebat dicere Antiochus Philonem maxime perturbatum: cum enim sumeretur unum, esse quaedam falsa visa, alterum, nihil ea differre a veris, non attendere superius illud ea re a se esse concessum quod videretur esse quaedam in visis differentia, eam tolli altero quo neget visa a 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_608_1"><a class="footnoteCrossrefLink" href="#target_note_LCL268_608_1" title="Click to highlight in text"><sup class="lineRef">1</sup>quidem: quid, quod, qui <span class="italic">codd. nonnulli</span>.</a></li><script type="text/javascript">document.getElementById('note_LCL268_608_1').style.display = "none";</script><li class="note" id="note_LCL268_608_2"><a class="footnoteCrossrefLink" href="#target_note_LCL268_608_2" title="Click to highlight in text"><sup class="lineRef">2</sup>decretum <span class="italic">inseruit ed</span>.</a></li><script type="text/javascript">document.getElementById('note_LCL268_608_2').style.display = "none";</script></ul></section></notes></section>