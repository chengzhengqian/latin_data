<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
non possent, quo tandem iis modo uteremur? quo modo autem quid cuique rei consentaneum esset, quid repugnaret, videremus? Memoriae quidem certe, quae non modo philosophiam sed omnem vitae usum omnesque artes una maxime continet, nihil omnino loci relinquitur. Quae potest enim esse memoria falsorum? aut quid quisquam meminit quod non animo comprehendit et tenet? ars vero quae potest esse nisi quae non ex una aut duabus sed ex multis animi perceptionibus constat? Quam<a class="footnoteLink" href="#note_LCL268_496_1" id="target_note_LCL268_496_1"><sup>1</sup></a> si subtraxeris, qui distingues artificem ab inscio? non enim fortuito hunc artificem dicemus esse, illum negabimus, sed cum alterum percepta et comprehensa tenere videmus, alterum non item. Cumque artium aliud eius modi genus sit ut tantum modo animo rem cernat, aliud ut moliatur aliquid et faciat, quo modo aut geometres cernere ea potest quae aut nulla sunt aut internosci a falsis non possunt, aut is qui fidibus utitur explere numeros et conficere versus? quod idem in similibus quoque artibus continget quarum omne opus est in faciendo atque agendo, quid enim est quod arte effici possit, nisi is qui artem tractabit multa perceperit?</p>
<span class="br"></span><span class="lineNumber">23</span><span class="br"></span><p>VIII. â€œMaxime vero virtutum cognitio confirmat percipi et comprehendi multa posse. In quibus solis inesse etiam scientiam dicimus (quam nos non comprehensionem modo rerum sed eam stabilem quoque et immutabilem esse censemus), itemque sapientiam, 
<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_496_1"><a class="footnoteCrossrefLink" href="#target_note_LCL268_496_1" title="Click to highlight in text"><sup class="lineRef">1</sup>quas <span class="italic">Walker</span>.</a></li><script type="text/javascript">document.getElementById('note_LCL268_496_1').style.display = "none";</script></ul></section></notes></section>