<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
utramque in partem multa dicuntur. Horum aliquid vestro sapienti certum videtur, nostro ne quid maxime quidem probabile sit occurrit, ita sunt in plerisque contrariarum rationum paria momenta.</p>
<span class="br"></span><span class="lineNumber">125</span><span class="br"></span><p>XL. “Sin agis verecundius et me accusas non quod tuis rationibus non adsentiar sed quod nullis, vincam animum cuique adsentiar deligam—quem potissimum? quem? Democritum: semper enim, ut scitis, studiosus nobilitatis fui. Urgebor iam omnium vestrum convicio: ‘Tune aut inane quicquam putes esse, cum ita completa et conferta sint omnia ut et quidquid<a class="footnoteLink" href="#note_LCL268_628_1" id="target_note_LCL268_628_1"><sup>1</sup></a> movebitur corporeum<a class="footnoteLink" href="#note_LCL268_628_2" id="target_note_LCL268_628_2"><sup>2</sup></a> cedat et qua quidque cesserit aliud ilico subsequatur? aut atomos ullas e quibus quidquid efficiatur illarum sit dissimillimum? aut sine aliqua mente rem ullam effici posse praeclaram? et cum in uno mundo ornatus hic tam sit mirabilis, innumerabilis supra infra, dextra sinistra, ante post, alios dissimiles, alios eiusdem modi mundos esse? et ut nos nunc simus ad Baulos Puteolosque videamus, sic innumerabiles paribus in locis esse eisdem nominibus honoribus rebus gestis ingeniis formis aetatibus, eisdem de rebus disputantes? et si nunc aut si etiam dormientes aliquid animo videre videamur, imagines extrinsecus in animos nostros per corpus inrumpere? Tu vero ista ne asciveris neve fueris commenticiis rebus 

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL268_628_1"><a class="footnoteCrossrefLink" href="#target_note_LCL268_628_1" title="Click to highlight in text"><sup class="lineRef">1</sup>quidquid <span class="italic">Reid</span>: quod <span class="italic">codd</span>.</a></li><script type="text/javascript">document.getElementById('note_LCL268_628_1').style.display = "none";</script><li class="note" id="note_LCL268_628_2"><a class="footnoteCrossrefLink" href="#target_note_LCL268_628_2" title="Click to highlight in text"><sup class="lineRef">2</sup>corporeum <span class="italic">Reid</span>: corporum <span class="italic">codd</span>.</a></li><script type="text/javascript">document.getElementById('note_LCL268_628_2').style.display = "none";</script></ul></section></notes></section>