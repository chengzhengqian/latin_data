<section class="div1 language" lang="la"><header><hgroup><h1>Cicero</h1></hgroup></header><p class="noindent">

audisset servos suos esse censum; rettulit ad iuris consultos. Constabat inter omnis, si aliena censendo Decianus sua facere posset, eum maximam<a class="footnoteLink" href="#note_LCL324_530_1" id="target_note_LCL324_530_1"><sup>1</sup></a> habiturum esse familiam. Responsum est, eius facta non videri. Idem visum est postea Flacco, cum rem cognosceret. Itaque decrevit.<a class="footnoteLink" href="#note_LCL324_530_2" id="target_note_LCL324_530_2"><sup>2</sup></a></p>
<p><span class="br"></span><span class="lineNumber">81</span><span class="br"></span>Habetis causam inimicitiarum, qua causa inflammatus Decianus ad Laelium detulerit hanc opimam accusationem. Nam ita questus est Laelius, cum de perfidia Deciani diceret: “qui mihi auctor fuit, qui causam ad me detulit, quem ego sum secutus, is a Flacco corruptus est, is me deseruit ac prodidit.” Sicine tu auctor tandem eum cui tu in consilio fuisses, apud quem omnis gradus dignitatis tuae retinuisses, pudentissimum hominem, nobilissima familia natum, optime de re publica meritum in discrimen omnium fortunarum vocavisti? Scilicet<a class="footnoteLink" href="#note_LCL324_530_3" id="target_note_LCL324_530_3"><sup>3</sup></a> defendam Decianum, qui tibi in suspicionem nullo suo delicto venit. Non <span class="br"></span><span class="lineNumber">82</span><span class="br"></span> est, mihi crede, corruptus. Quid enim fuit quod ab eo redimeretur? ut duceret iudicium? Cui sex horas omnino lex dedit, quantum tandem ex his horis detraheret, si tibi morem gerere voluisset? Nimirum illud est quod ipse suspicatur. Invidisti ingenio subscriptoris tui; quod ornabat facile locum quem prehenderat, et acute testis interrogabat; aut fortasse fecisset ut tu ex populi sermone excideres,<a class="footnoteLink" href="#note_LCL324_530_4" id="target_note_LCL324_530_4"><sup>4</sup></a> idcirco 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_530_1"><a class="footnoteCrossrefLink" href="#target_note_LCL324_530_1" title="Click to highlight in text"><sup class="lineRef">1</sup>maximam <span class="italic">Lambinus.</span> maxima <span class="italic">P.</span></a></li><script type="text/javascript">document.getElementById('note_LCL324_530_1').style.display = "none";</script><li class="note" id="note_LCL324_530_2"><a class="footnoteCrossrefLink" href="#target_note_LCL324_530_2" title="Click to highlight in text"><sup class="lineRef">2</sup>familiam . . . decrevit <span class="italic">added by Lambinus from the margin of an old <span class="sc">ms</span>.</span></a></li><script type="text/javascript">document.getElementById('note_LCL324_530_2').style.display = "none";</script><li class="note inline" id="note_LCL324_530_3"><a class="footnoteCrossrefLink" href="#target_note_LCL324_530_3" title="Click to highlight in text"><sup class="lineRef">3</sup>Scilicet <span class="italic">P.</span> Si licet <span class="italic">Clark.</span></a></li><script type="text/javascript">document.getElementById('note_LCL324_530_3').style.display = "none";</script><li class="note" id="note_LCL324_530_4"><a class="footnoteCrossrefLink" href="#target_note_LCL324_530_4" title="Click to highlight in text"><sup class="lineRef">4</sup>fecistis et tu et populi sermone exciperes <span class="italic">P; corrected by Manutius.</span></a></li><script type="text/javascript">document.getElementById('note_LCL324_530_4').style.display = "none";</script></ul></section></notes></section>