<section class="div1 language" lang="la"><header><hgroup><h1>Cicero</h1></hgroup></header><p class="noindent">

et magna studia et officia contuli, et quam meus frater in primis colit atque diligit. Quae si civitas per viros bonos gravisque homines querelas ad vos detulisset, paulo commoverer magis. Nunc vero quid putem? Trallianos Maeandrio causam publicam commisisse, homini egenti, sordido, sine honore, sine existumatione, sine censu? Ubi erant illi Pythodori, Aetidemi, Lepisones,<a class="footnoteLink" href="#note_LCL324_500_1" id="target_note_LCL324_500_1"><sup>1</sup></a> ceteri homines apud nos noti, inter suos nobiles, ubi illa magnifica et gloriosa ostentatio civitatis? Nonne esset puditum, si hanc causam agerent severe, non modo legatum sed Trallianum omnino dici Maeandrium? Huic illi legato, huic publico testi patronum suum iam inde a patre atque maioribus, L. Flaccum, mactandum civitatis testimonio tradidissent? Non est ita, iudices, non est <span class="br"></span><span class="lineNumber">53</span><span class="br"></span> profecto. Vidi ego in quodam iudicio nuper Philodorum testem Trallianum, vidi Parrhasium, vidi Archidemum, cum quidem idem hic mihi Maeandrius quasi ministrator aderat subiciens quid in suos civis civitatemque, si vellem, dicerem. Nihil enim illo homine levius, nihil egentius, nihil inquinatius. Qua re, si hunc habent auctorem Tralliani doloris sui, si hunc custodem litterarum, si hunc testem iniuriae, si hunc actorem<a class="footnoteLink" href="#note_LCL324_500_2" id="target_note_LCL324_500_2"><sup>2</sup></a> querelarum, remittant spiritus, comprimant animos suos, sedent adrogantiam, fateantur in Maeandri persona esse expressam speciem civitatis. 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_500_1"><a class="footnoteCrossrefLink" href="#target_note_LCL324_500_1" title="Click to highlight in text"><sup class="lineRef">1</sup>Pythodori, Aetidemi, Lepisones <span class="italic">k, Faernus. The readings of the other <span class="sc">mss</span>. are gibberish.</span> Archidemi <span class="italic">for</span> Aetidemi <span class="italic">Klotz.</span> Epigoni <span class="italic">for</span> Lepisones <span class="italic">Baiter.</span></a></li><script type="text/javascript">document.getElementById('note_LCL324_500_1').style.display = "none";</script><li class="note" id="note_LCL324_500_2"><a class="footnoteCrossrefLink" href="#target_note_LCL324_500_2" title="Click to highlight in text"><sup class="lineRef">2</sup>actorem <span class="italic">Camerarius.</span> auctorem <span class="italic"><span class="sc">mss</span>. and scholiast.</span></a></li><script type="text/javascript">document.getElementById('note_LCL324_500_2').style.display = "none";</script></ul></section></notes></section>