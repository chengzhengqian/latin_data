<section class="div1 language" lang="la"><header><hgroup><h1>Cicero</h1></hgroup></header><p class="noindent">

laudaret. Num honestior est civitas Pergamena quam Smyrnaea? At ne ipsi quidem dicunt.</p>
<p><span class="br"></span><span class="lineNumber">75</span><span class="br"></span>Vellem tantum habere me oti, ut possem recitare psephisma Smyrnaeorum quod fecerunt in Castricium mortuum, primum ut in oppidum introferretur, quod aliis non conceditur, deinde ut ferrent ephebi, postremo ut imponeretur aurea corona mortuo. Haec P. Scipioni, clarissimo viro, cum esset Pergami mortuus, facta non sunt. At Castricium quibus verbis, di immortales! “decus patriae, ornamentum populi Romani, florem iuventutis” appellant. Qua re, Deciane, si cupidus es gloriae, alia ornamenta censeo <span class="br"></span><span class="lineNumber">76</span><span class="br"></span> quaeras; Pergameni te deriserunt. Quid? tu ludi te non intellegebas, cum tibi haec verba recitabant: “clarissimum virum, praestantissima sapientia, singulari ingenio”? Mihi crede, ludebant. Cum vero coronam auream litteris imponebant, re vera non plus aurum tibi quam monedulae committebant, ne tum quidem hominum venustatem et facetias perspicere potuisti? Ipsi<a class="footnoteLink" href="#note_LCL324_524_1" id="target_note_LCL324_524_1"><sup>1</sup></a> igitur illi Pergameni proscriptiones quas tu adferebas repudiaverunt. P. Orbius, homo et prudens et innocens, contra te omnia decrevit. Apud<a class="footnoteLink" href="#note_LCL324_524_2" id="target_note_LCL324_524_2"><sup>2</sup></a> P. Globulum, meum necessarium, fuisti gratiosior. <span class="br"></span><span class="lineNumber">77</span><span class="br"></span> Utinam neque ipsum neque me paeniteret! Flaccum iniuria decrevisse in tua re dicis; adiungis causas inimicitiarum, quod patri L. Flacco<a class="footnoteLink" href="#note_LCL324_524_3" id="target_note_LCL324_524_3"><sup>3</sup></a> aedili curuli pater tuus tribunus plebis diem dixerit. At istud ne ipsi 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_524_1"><a class="footnoteCrossrefLink" href="#target_note_LCL324_524_1" title="Click to highlight in text"><sup class="lineRef">1</sup>Ipsi <span class="italic">added by Clark.</span> Isti igitur Pergameni <span class="italic">Mommsen.</span></a></li><script type="text/javascript">document.getElementById('note_LCL324_524_1').style.display = "none";</script><li class="note" id="note_LCL324_524_2"><a class="footnoteCrossrefLink" href="#target_note_LCL324_524_2" title="Click to highlight in text"><sup class="lineRef">2</sup>Apud <span class="italic">Lambinus.</span> in <span class="italic">P.</span></a></li><script type="text/javascript">document.getElementById('note_LCL324_524_2').style.display = "none";</script><li class="note inline" id="note_LCL324_524_3"><a class="footnoteCrossrefLink" href="#target_note_LCL324_524_3" title="Click to highlight in text"><sup class="lineRef">3</sup>Flacco <span class="italic">Orelli.</span> Flacci <span class="italic">P.</span></a></li><script type="text/javascript">document.getElementById('note_LCL324_524_3').style.display = "none";</script></ul></section></notes></section>