<section class="div1 language" lang="la"><header><hgroup><h1>Cicero</h1></hgroup></header><p class="noindent">

dicto testimonio. At istud columen accusationis<a class="footnoteLink" href="#note_LCL324_488_1" id="target_note_LCL324_488_1"><sup>1</sup></a> tuae, Mithridates, postea quam biduum retentus testis a nobis effudit quae voluit omnia, reprensus, convictus fractusque discessit; ambulat cum lorica; metuit homo doctus et sapiens, ne L. Flaccus nunc se scelere adliget, cum iam testem illum effugere non possit, et, qui ante dictum testimonium sibi temperarit, cum tamen aliquid adsequi posset, is nunc id agat ut ad falsum avaritiae testimonium verum malefici crimen adiungat. Sed quoniam de hoc teste totoque Mithridatico crimine disseruit subtiliter et copiose Q. Hortensius, nos, ut instituimus, ad reliqua pergamus.</p>
<p><span class="br"></span><span class="lineNumber">42</span><span class="br"></span>Caput est omnium Graecorum concitandorum, qui cum accusatoribus sedet, Heraclides ille Temnites, homo ineptus et loquax, sed, ut sibi videtur, ita doctus ut etiam magistrum illorum se esse dicat. At,<a class="footnoteLink" href="#note_LCL324_488_2" id="target_note_LCL324_488_2"><sup>2</sup></a> qui ita sit ambitiosus ut omnis vos nosque cotidie persalutet, Temni usque ad illam aetatem in senatum venire non potuit et, qui se artem dicendi traditurum etiam ceteris profiteatur, ipse omnibus turpissimis <span class="br"></span><span class="lineNumber">43</span><span class="br"></span> iudiciis victus<a class="footnoteLink" href="#note_LCL324_488_3" id="target_note_LCL324_488_3"><sup>3</sup></a> est. Pari felicitate legatus una venit Nicomedes, qui nec in senatum ulla condicione pervenire potuit et furti et pro socio damnatus est. Nam princeps legationis, Lysania, adeptus est ordinem senatorium, sed cum rem publicam nimium amplecteretur, peculatus damnatus et bona et senatorium 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_488_1"><a class="footnoteCrossrefLink" href="#target_note_LCL324_488_1" title="Click to highlight in text"><sup class="lineRef">1</sup>accusationis <span class="italic">V.</span> actionis <span class="italic">the other <span class="sc">mss</span>.</span></a></li><script type="text/javascript">document.getElementById('note_LCL324_488_1').style.display = "none";</script><li class="note" id="note_LCL324_488_2"><a class="footnoteCrossrefLink" href="#target_note_LCL324_488_2" title="Click to highlight in text"><sup class="lineRef">2</sup>At <span class="italic">Baiter.</span> Et <span class="italic"><span class="sc">mss.</span></span></a></li><script type="text/javascript">document.getElementById('note_LCL324_488_2').style.display = "none";</script><li class="note" id="note_LCL324_488_3"><a class="footnoteCrossrefLink" href="#target_note_LCL324_488_3" title="Click to highlight in text"><sup class="lineRef">3</sup>victus <span class="italic">V.</span> convictus <span class="italic">the other <span class="sc">mss</span>.</span></a></li><script type="text/javascript">document.getElementById('note_LCL324_488_3').style.display = "none";</script></ul></section></notes></section>