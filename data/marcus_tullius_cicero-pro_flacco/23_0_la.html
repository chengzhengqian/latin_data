<section class="div1 language" lang="la"><header><hgroup><h1>Cicero</h1></hgroup></header><p class="noindent">

crimen sibi ipsum facere in qua crimen esset nullum, si referret? At enim negas fratrem meum, qui L. Flacco successerit, pecuniam ullam in remiges imperasse. Equidem omni<a class="footnoteLink" href="#note_LCL324_478_1" id="target_note_LCL324_478_1"><sup>1</sup></a> fratris mei laude delector, sed aliis magis gravioribus atque maioribus. Aliud quiddam statuit, aliud vidit; existimavit, quocumque tempore auditum quid esset de praedonibus, quam vellet subito classem se comparaturum. Denique hoc primus frater meus in Asia fecit ut hoc sumptu remigum civitates levaret; crimen autem tum videri solet cum aliquis sumptus instituit eos qui antea non erant instituti, non cum successor aliquid immutat de institutis priorum. Flaccus quid alii postea facturi essent scire non poterat, quid fecissent videbat.</p>
<p><span class="br"></span><span class="lineNumber">34</span><span class="br"></span>Sed, quoniam de communi totius Asiae crimine est dictum, adgrediar iam ad singulas civitates; ex quibus sit sane nobis prima civitas Acmonensis. Citat praeco voce maxima legatos Acmonensis. Procedit unus Asclepiades. Prodeant ceteri.<a class="footnoteLink" href="#note_LCL324_478_2" id="target_note_LCL324_478_2"><sup>2</sup></a> Etiamne praeconem mentiri coegisti? Est enim, credo, is vir iste ut civitatis nomen sua auctoritate sustineat, damnatus turpissimis iudiciis domi, notatus litteris publicis; cuius de probris, adulteriis ac stupris exstant Acmonensium litterae, quas ego non solum propter longitudinem sed etiam propter turpissimam obscenitatem verborum praetereundas puto. Dixit publice data 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_478_1"><a class="footnoteCrossrefLink" href="#target_note_LCL324_478_1" title="Click to highlight in text"><sup class="lineRef">1</sup>omni <span class="italic">MÃ¼ller.</span> Q. <span class="italic"><span class="sc">mss.</span></span></a></li><script type="text/javascript">document.getElementById('note_LCL324_478_1').style.display = "none";</script><li class="note inline" id="note_LCL324_478_2"><a class="footnoteCrossrefLink" href="#target_note_LCL324_478_2" title="Click to highlight in text"><sup class="lineRef">2</sup>ceteri <span class="italic">added by Faernus.</span></a></li><script type="text/javascript">document.getElementById('note_LCL324_478_2').style.display = "none";</script></ul></section></notes></section>