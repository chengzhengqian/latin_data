<section class="div1 language" lang="la"><header><hgroup><h1>Cicero</h1></hgroup></header><p class="noindent">

istorum religio sacrorum a splendore huius imperi, gravitate nominis nostri, maiorum institutis abhorrebat; nunc vero hoc magis, quod illa gens quid de nostro imperio sentiret ostendit armis; quam cara dis immortalibus esset docuit, quod est victa, quod elocata, quod serva facta.<a class="footnoteLink" href="#note_LCL324_518_1" id="target_note_LCL324_518_1"><sup>1</sup></a></p>
<p><span class="br"></span><span class="lineNumber">70</span><span class="br"></span>Quam ob rem quoniam, quod crimen esse voluisti, id totum vides in laudem esse conversum, veniamus iam ad civium Romanorum querelas; ex quibus sit sane prima Deciani. Quid tibi tandem, Deciane, iniuriae factum est? Negotiaris in libera civitate. Primum patere me esse curiosum. Quo usque negotiabere, cum praesertim sis isto loco natus? Annos iam xxx in foro versaris, sed tamen in Pergameno. Longo intervallo, si quando tibi peregrinari commodum est, Romam venis, adfers faciem novam, nomen vetus, purpuram Tyriam, in qua tibi invideo, quod <span class="br"></span><span class="lineNumber">71</span><span class="br"></span> unis vestimentis tam diu lautus es. Verum esto, negotiari libet; cur non Pergami, Smyrnae, Trallibus, ubi et multi cives Romani sunt et ius a nostro magistratu dicitur? Otium te delectat, lites, turbae, praetor<a class="footnoteLink" href="#note_LCL324_518_2" id="target_note_LCL324_518_2"><sup>2</sup></a> odio est, Graecorum libertate gaudes. Cur 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_518_1"><a class="footnoteCrossrefLink" href="#target_note_LCL324_518_1" title="Click to highlight in text"><sup class="lineRef">1</sup>serva facta <span class="italic">Sylvius,</span> servata <span class="italic"><span class="sc">mss.</span></span> serva <span class="italic">Angelius.</span></a></li><script type="text/javascript">document.getElementById('note_LCL324_518_1').style.display = "none";</script><li class="note" id="note_LCL324_518_2"><a class="footnoteCrossrefLink" href="#target_note_LCL324_518_2" title="Click to highlight in text"><sup class="lineRef">2</sup>praetor <span class="italic">Naugerius.</span> populus Romanus <span class="italic"><span class="sc">mss.</span></span></a></li><script type="text/javascript">document.getElementById('note_LCL324_518_2').style.display = "none";</script></ul></section></notes></section>