<section class="div1 language" lang="la"><header><hgroup><h1>Cicero</h1></hgroup></header><p class="noindent">

ipse non deducendo Falcidium iudicium feceris plus falsam epistulam habituram ponderis quam ipsius praesentis fictam vocem et simulatum dolorem?</p>
<p><span class="br"></span><span class="lineNumber">94</span><span class="br"></span>Sed quid ego de epistulis Falcidi aut de Androne Sextilio aut de Deciani censu tam diu disputo,<a class="footnoteLink" href="#note_LCL324_544_1" id="target_note_LCL324_544_1"><sup>1</sup></a> de salute omnium nostrum, de fortunis civitatis, de summa re publica taceo? quam vos universam in hoc iudicio vestris, vestris inquam, umeris, iudices, sustinetis. Videtis quo in motu temporum, quanta in conversione rerum ac perturbatione versemur. Cum alia multa certi homines, tum hoc vel maxime moliuntur ut vestrae quoque mentes, vestra iudicia, vestrae sententiae optimo cuique infestissimae atque inimicissimae reperiantur. Gravia iudicia pro rei publicae dignitate multa de coniuratorum scelere fecistis. Non putant satis conversam rem publicam, nisi in eandem impiorum poenam optime meritos civis <span class="br"></span><span class="lineNumber">95</span><span class="br"></span> detruserint. Oppressus est C. Antonius. Esto; habuit quandam ille infamiam suam; neque tamen ille ipse, pro meo iure dico, vobis iudicibus damnatus esset, cuius damnatione sepulcrum L. Catilinae floribus ornatum hominum audacissimorum ac domesticorum hostium conventu epulisque celebratum est. Iusta Catilinae factasunt; nunc a Flacco Lentuli poenae per vos expetuntur. Quam potestis P. Lentulo, qui vos in complexu liberorum coniugumque vestrarum trucidatos incendio patriae sepelire conatus 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_544_1"><a class="footnoteCrossrefLink" href="#target_note_LCL324_544_1" title="Click to highlight in text"><sup class="lineRef">1</sup>disputo <span class="italic">Faernus.</span> disputo. postulo χ<span class="italic"><sup>k</sup>.</span> disputo (et <span class="italic">added by</span> Σ<sup>2</sup>) postulo <span class="italic">the other <span class="sc">mss</span>.</span> disputo et expostulo <span class="italic">the <span class="sc">mss</span>. of Lambinus.</span></a></li><script type="text/javascript">document.getElementById('note_LCL324_544_1').style.display = "none";</script></ul></section></notes></section>