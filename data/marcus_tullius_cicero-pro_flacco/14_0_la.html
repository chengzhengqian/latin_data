<section class="div1 language" lang="la"><header><hgroup><h1>Cicero</h1></hgroup></header><p class="noindent">

quam moderationem putatis in Phrygia aut in Mysia contionum fuisse? Nostras contiones illarum nationum homines plerumque perturbant; quid, cum soli sint ipsi, tandem fieri putatis? Caesus est virgis Cymaeus ille Athenagoras qui in fame frumentum exportare erat ausus. Data Laelio contio est. Processit ille et Graecus apud Graecos non de culpa sua dixit, sed de poena questus est. Porrexerunt manus; psephisma natum est. Hoc testimonium est? Nuper epulati, paulo ante omni largitione saturati Pergameni, quod Mithridates qui multitudinem illam non auctoritate sua, sed sagina tenebat se velle dixit, id sutores et zonarii conclamarunt. Hoc testimonium est civitatis? Ego testis a Sicilia publice deduxi<a class="footnoteLink" href="#note_LCL324_460_1" id="target_note_LCL324_460_1"><sup>1</sup></a>; verum erant ea testimonia non <span class="br"></span><span class="lineNumber">18</span><span class="br"></span> concitatae contionis, sed iurati senatus. Qua re iam non est mihi contentio cum teste, vobis, iudices, videndum<a class="footnoteLink" href="#note_LCL324_460_2" id="target_note_LCL324_460_2"><sup>2</sup></a> est, sintne haec testimonia putanda.</p>
<p>Adulescens bonus, honesto loco natus, disertus cum maximo ornatissimoque comitatu venit in oppidum Graecorum, postulat contionem, locupletis homines et gravis ne sibi adversentur testimoni denuntiatione deterret, egentis et levis spe largitionis<a class="footnoteLink" href="#note_LCL324_460_3" id="target_note_LCL324_460_3"><sup>3</sup></a> et viatico publico, privata etiam benignitate prolectat. Opifices 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_460_1"><a class="footnoteCrossrefLink" href="#target_note_LCL324_460_1" title="Click to highlight in text"><sup class="lineRef">1</sup>deduxi <span class="italic">Halm.</span> dux <span class="italic"><span class="sc">mss.</span></span></a></li><script type="text/javascript">document.getElementById('note_LCL324_460_1').style.display = "none";</script><li class="note" id="note_LCL324_460_2"><a class="footnoteCrossrefLink" href="#target_note_LCL324_460_2" title="Click to highlight in text"><sup class="lineRef">2</sup>iudices, videndum <span class="italic">Klotz.</span> dividendum Σ. videndum <span class="italic">the other <span class="sc">mss.</span></span></a></li><script type="text/javascript">document.getElementById('note_LCL324_460_2').style.display = "none";</script><li class="note" id="note_LCL324_460_3"><a class="footnoteCrossrefLink" href="#target_note_LCL324_460_3" title="Click to highlight in text"><sup class="lineRef">3</sup>legationis <span class="italic">bχ<sup>2</sup>k.</span></a></li><script type="text/javascript">document.getElementById('note_LCL324_460_3').style.display = "none";</script></ul></section></notes></section>