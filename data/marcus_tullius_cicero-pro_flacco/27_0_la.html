<section class="div1 language" lang="la"><header><hgroup><h1>Cicero</h1></hgroup></header><p class="noindent">

atque aliud agere patiantur. Non sinunt. Supplet enim iste nescio qui et privatim dicit se dedisse. Hoc vero ferri nullo modo potest. Qui de tabulis publicis recitat eis<a class="footnoteLink" href="#note_LCL324_486_1" id="target_note_LCL324_486_1"><sup>1</sup></a> quae in accusatoris potestate fuerunt non debet habere auctoritatem; sed tamen iudicium fieri videtur, cum tabulae illae ipsae, cuicuimodi sunt, proferuntur. Cum vero is quem nemo vestrum vidit umquam, nemo qui mortalis esset audivit, tantum dicit: “dedi,” dubitabitis, iudices, quin ab hoc ignotissimo Phryge nobilissimum civem vindicetis? Atque huic eidem nuper tres equites Romani honesti et graves, cum in causa liberali eum qui adserebatur cognatum suum esse diceret, non crediderunt. Qui hoc evenit ut, qui locuples testis doloris et sanguinis sui non fuerit, idem sit gravis auctor iniuriae publicae? <span class="br"></span><span class="lineNumber">41</span><span class="br"></span> Atque hic Dorylensis nuper cum efferretur magna frequentia conventuque<a class="footnoteLink" href="#note_LCL324_486_2" id="target_note_LCL324_486_2"><sup>2</sup></a> vestro, mortis illius invidiam in L. Flaccum Laelius conferebat. Facis iniuste, Laeli, si putas nostro periculo vivere tuos contubernalis, praesertim cum tua neglegentia factum arbitremur. Homini enim Phrygi qui arborem<a class="footnoteLink" href="#note_LCL324_486_3" id="target_note_LCL324_486_3"><sup>3</sup></a> numquam vidisset fiscinam ficorum obiecisti. Cuius mors te aliqua re levavit; edacem enim hospitem amisisti; Flacco vero quid profuit? qui valuit tam diu dum huc prodiret, mortuus est aculeo iam emisso<a class="footnoteLink" href="#note_LCL324_486_4" id="target_note_LCL324_486_4"><sup>4</sup></a> ac 


<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_486_1"><a class="footnoteCrossrefLink" href="#target_note_LCL324_486_1" title="Click to highlight in text"><sup class="lineRef">1</sup>recitat iis <span class="italic">k.</span> recitatis <span class="italic">V.</span> recitat his Σ<span class="italic">b</span>. recitatur his <span class="italic">the other <span class="sc">mss</span>.</span></a></li><script type="text/javascript">document.getElementById('note_LCL324_486_1').style.display = "none";</script><li class="note" id="note_LCL324_486_2"><a class="footnoteCrossrefLink" href="#target_note_LCL324_486_2" title="Click to highlight in text"><sup class="lineRef">2</sup>conventuque <span class="italic">Kayser.</span> consensuque <span class="italic"><span class="sc">mss.</span></span> consessuque <span class="italic">Paris. 7778</span> (<span class="italic">m. 2</span>), <span class="italic">Naugerius</span> (<span class="italic">2</span>). concursuque <span class="italic">Pluygers.</span></a></li><script type="text/javascript">document.getElementById('note_LCL324_486_2').style.display = "none";</script><li class="note" id="note_LCL324_486_3"><a class="footnoteCrossrefLink" href="#target_note_LCL324_486_3" title="Click to highlight in text"><sup class="lineRef">3</sup>arborem <span class="italic">V, Scholiast.</span> arborem fici <span class="italic">the other <span class="sc">mss.</span></span></a></li><script type="text/javascript">document.getElementById('note_LCL324_486_3').style.display = "none";</script><li class="note" id="note_LCL324_486_4"><a class="footnoteCrossrefLink" href="#target_note_LCL324_486_4" title="Click to highlight in text"><sup class="lineRef">4</sup>emisso <span class="italic">V, Scholiast.</span> demisso <span class="italic">the other <span class="sc">mss.</span></span></a></li><script type="text/javascript">document.getElementById('note_LCL324_486_4').style.display = "none";</script></ul></section></notes></section>