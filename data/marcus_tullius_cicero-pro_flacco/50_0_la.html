<section class="div1 language" lang="la"><header><hgroup><h1>Cicero</h1></hgroup></header><p class="noindent">

Decianum usque ad coronam applicavisti. Sed, ut hoc haud veri simile est<a class="footnoteLink" href="#note_LCL324_532_1" id="target_note_LCL324_532_1"><sup>1</sup></a> Decianum a Flacco esse <span class="br"></span><span class="lineNumber">83</span><span class="br"></span> corruptum, ita scitote esse cetera, velut quod ait Lucceius, L. Flaccum sibi dare cupisse, ut a fide se abduceret, sestertium viciens. Et eum tu accusas avaritiae quem dicis sestertium viciens voluisse perdere? Nam quid emebat, cum te emebat? ut ad se transires? Quam partem causae tibi daremus? An ut enuntiares consilia Laeli? qui testes ab eo prodirent? Quid? nos non videbamus? Habitare una? Quis hoc nescit? Tabulas in Laeli potestate fuisse? Num dubium est? An ne vehementer, ne copiose accusares? Nunc facis suspicionem; ita enim dixisti ut nescio quid a te impetratum esse videatur.</p>
<p><span class="br"></span><span class="lineNumber">84</span><span class="br"></span>At enim Androni Sextilio gravis iniuria facta est et non ferenda, quod, cum esset eius uxor Valeria intestato mortua, sic egit eam rem Flaccus quasi ad ipsum hereditas pertineret. In quo quid reprehendas scire cupio. Quod falsum intenderit? Qui doces? “Ingenua,” inquit, “fuit.” O peritum iuris hominem! Quid? ab ingenuis mulieribus hereditates lege non veniunt? “In manum,” inquit, “convenerat.” 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_532_1"><a class="footnoteCrossrefLink" href="#target_note_LCL324_532_1" title="Click to highlight in text"><sup class="lineRef">1</sup>haud veri simile est <span class="italic">Clark.</span> veri simile est haud veri simile <span class="italic">P.</span></a></li><script type="text/javascript">document.getElementById('note_LCL324_532_1').style.display = "none";</script></ul></section></notes></section>