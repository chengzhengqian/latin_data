<section class="div1 language" lang="la"><header><hgroup><h1>Cicero</h1></hgroup></header><p class="noindent">

vero ipsum, pudentissimum atque optimum virum, veterem amicum atque hospitem meum, splendidissimum atque ornatissimum civitatis suae, probris omnibus maledictisque vexavit.<a class="footnoteLink" href="#note_LCL324_496_1" id="target_note_LCL324_496_1"><sup>1</sup></a> Sed cum se homo volubilis quadam praecipiti celeritate dicendi in illa oratione<a class="footnoteLink" href="#note_LCL324_496_2" id="target_note_LCL324_496_2"><sup>2</sup></a> iactaret, repente testimoniis Fufiorum nominibusque recitatis homo audacissimus pertimuit, loquacissimus obmutuit. Itaque recuperatores contra istum rem minime dubiam prima actione iudicaverunt. Cum iudicatum non faceret, addictus Hermippo et ab hoc ductus est.</p>
<p><span class="br"></span><span class="lineNumber">49</span><span class="br"></span>Habetis et honestatem hominis et auctoritatem testimoni et causam omnem simultatis. Atque is ab Hermippo missus, cum ei pauca mancipia vendidisset, Romam se contulit, deinde in Asiam rediit, cum iam frater meus Flacco successisset. Ad quem adiit causamque ita detulit, recuperatores vi Flacci coactos et metu falsum invitos iudicavisse. Frater meus pro sua aequitate prudentiaque decrevit ut, si iudicatum negaret, in duplum iret; si metu coactos diceret, haberet eosdem recuperatores. Recusavit et, quasi nihil esset actum, nihil iudicatum, ab Hermippo ibidem mancipia quae ipse ei vendiderat petere coepit. M. Gratidius legatus, ad quem est aditum, actionem se daturum negavit; re iudicata stari ostendit <span class="br"></span><span class="lineNumber">50</span><span class="br"></span> placere. Iterum iste, cui nullus esset usquam consistendi locus, Romam se rettulit; persequitur 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_496_1"><a class="footnoteCrossrefLink" href="#target_note_LCL324_496_1" title="Click to highlight in text"><sup class="lineRef">1</sup>vexavit <span class="italic">k.</span> vexat <span class="italic">the other <span class="sc">mss</span>.</span></a></li><script type="text/javascript">document.getElementById('note_LCL324_496_1').style.display = "none";</script><li class="note" id="note_LCL324_496_2"><a class="footnoteCrossrefLink" href="#target_note_LCL324_496_2" title="Click to highlight in text"><sup class="lineRef">2</sup>oratione <span class="italic">k.</span> ratione <span class="italic">the other <span class="sc">mss</span>.</span></a></li><script type="text/javascript">document.getElementById('note_LCL324_496_2').style.display = "none";</script></ul></section></notes></section>