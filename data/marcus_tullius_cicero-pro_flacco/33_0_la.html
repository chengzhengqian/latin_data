<section class="div1 language" lang="la"><header><hgroup><h1>Cicero</h1></hgroup></header><p class="noindent">

Hermippus, qui numquam istius impudentiae cessit. Petit Heraclides a C. Plotio senatore, viro primario, qui legatus in Asia fuerat, mancipia quaedam quae se, cum iudicatus esset, per vim vendidisse dicebat. Q. Naso, vir ornatissimus, qui praetor fuerat, iudex sumitur. Qui cum sententiam secundum Plotium se dicturum ostenderet, ab eo iudice abiit et, quod iudicium lege non erat, causam totam reliquit. Satisne vobis, iudices, videor ad singulos testis accedere neque, ut primo constitueram, tantum modo cum universo genere confligere?</p>
<p><span class="br"></span><span class="lineNumber">51</span><span class="br"></span>Venio ad Lysaniam eiusdem civitatis, peculiarem tuum, Deciane, testem; quem tu cum ephebum Temni cognosses, quia tum<a class="footnoteLink" href="#note_LCL324_498_1" id="target_note_LCL324_498_1"><sup>1</sup></a> te nudus delectarat, semper nudum esse voluisti. Abduxisti Temno Apollonidem; pecuniam adulescentulo grandi faenore, fiducia tamen accepta, occupavisti. Hanc fiduciam commissam tibi dicis; tenes hodie ac possides. Eum tu testem spe recuperandi fundi paterni venire ad testimonium dicendum coegisti; qui quoniam testimonium nondum<a class="footnoteLink" href="#note_LCL324_498_2" id="target_note_LCL324_498_2"><sup>2</sup></a> dixit, quidnam sit dicturus exspecto. Novi genus hominum, novi consuetudinem, novi libidinem. Itaque, etsi teneo quid sit dicere paratus, nihil tamen contra disputabo prius quam dixerit. Totum enim convertet atque alia finget. Quam ob rem et ille servet quod paravit, et ego me ad id quod adtulerit integrum conservabo.</p>
<p><span class="br"></span><span class="lineNumber">52</span><span class="br"></span>Venio nunc ad eam civitatem in quam ego multa 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_498_1"><a class="footnoteCrossrefLink" href="#target_note_LCL324_498_1" title="Click to highlight in text"><sup class="lineRef">1</sup>quia tum <span class="italic">Faernus.</span> qua tum <span class="italic">V.</span> qui tunc <span class="italic">Scholiast.</span></a></li><script type="text/javascript">document.getElementById('note_LCL324_498_1').style.display = "none";</script><li class="note" id="note_LCL324_498_2"><a class="footnoteCrossrefLink" href="#target_note_LCL324_498_2" title="Click to highlight in text"><sup class="lineRef">2</sup>nondum <span class="italic">added by Faernus.</span></a></li><script type="text/javascript">document.getElementById('note_LCL324_498_2').style.display = "none";</script></ul></section></notes></section>