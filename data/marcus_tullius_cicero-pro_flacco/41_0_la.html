<section class="div1 language" lang="la"><header><hgroup><h1>Cicero</h1></hgroup></header><p class="noindent">

simum esse faciendum”? Quid porro in Graeco sermone tam tritum atque celebratum est quam, si quis despicatui ducitur, ut “Mysorum ultimus” esse dicatur? Nam quid ego dicam de Lydia? Quis umquam Graecus comoediam scripsit in qua servus primarum partium non Lydus esset? Quam ob rem quae vobis fit iniuria, si statuimus vestro nobis <span class="br"></span><span class="lineNumber">66</span><span class="br"></span> iudicio standum esse de vobis? Equidem mihi iam satis superque dixisse videor de Asiatico genere testium; sed tamen vestrum est, iudices, omnia quae dici possunt in hominum levitatem, inconstantiam, cupiditatem, etiam si a me minus dicuntur, vestris animis et cogitatione comprendere.</p>
<p>Sequitur auri illa invidia Iudaici. Hoc nimirum est illud quod non longe a gradibus Aureliis haec causa dicitur. Ob hoc crimen hic locus abs te, Laeli, atque illa turba quaesita est; scis quanta sit manus, quanta concordia, quantum valeat in contionibus. Sic<a class="footnoteLink" href="#note_LCL324_514_1" id="target_note_LCL324_514_1"><sup>1</sup></a> submissa voce agam tantum ut iudices audiant; neque enim desunt qui istos in me atque in optimum quemque incitent; quos ego, quo id facilius faciant, non <span class="br"></span><span class="lineNumber">67</span><span class="br"></span> adiuvabo. Cum aurum Iudaeorum nomine quotannis ex Italia et ex omnibus nostris provinciis Hierosolymam exportari soleret, Flaccus sanxit edicto ne ex Asia exportari liceret. Quis est, iudices, qui hoc non vere laudare possit? Exportari aurum non oportere cum saepe antea senatus tum me consule gravissime iudicavit. Huic autem barbarae superstitioni resistere 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_514_1"><a class="footnoteCrossrefLink" href="#target_note_LCL324_514_1" title="Click to highlight in text"><sup class="lineRef">1</sup>Sic <span class="italic">b</span><sup>1</sup><span class="italic">k, Faernus.</span> Si Σ. <span class="italic">Omitted by the other <span class="sc">mss</span>.</span></a></li><script type="text/javascript">document.getElementById('note_LCL324_514_1').style.display = "none";</script></ul></section></notes></section>