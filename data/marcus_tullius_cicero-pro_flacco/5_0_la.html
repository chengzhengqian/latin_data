<section class="div1 language" lang="la"><header><hgroup><h1>Cicero</h1></hgroup></header><p class="noindent">

et Lorymeni<a class="footnoteLink" href="#note_LCL324_442_1" id="target_note_LCL324_442_1"><sup>1</sup></a> de L. Flacco existiment audiemus. Quem vero tot tam gravesque provinciae salvum esse cupiant, quem plurimi cives tota ex Italia devincti necessitudine ac vetustate defendant, quem haec communis nostrum omnium patria propter recentem summi benefici memoriam complexa teneat, hunc etiam si tota Asia deposcit ad supplicium, defendam, resistam. Quid? si neque tota neque optima neque incorrupta neque sua sponte nec iure nec more nec vere nec religiose nec integre, si impulsa,<a class="footnoteLink" href="#note_LCL324_442_2" id="target_note_LCL324_442_2"><sup>2</sup></a> si sollicitata, si concitata, si coacta, si impie, si temere, si cupide, si inconstanter nomen suum misit in hoc iudicium per egentissimos testis, ipsa autem nihil queri vere de iniuriis potest, tamenne, iudices, haec ad breve tempus audita longinqui temporis cognitarum rerum fidem derogabunt? Tenebo igitur hunc ordinem defensor quem fugit inimicus, et accusatorem urgebo atque insequar et ultro crimen ab adversario flagitabo. Quid est, Laeli? num quid ea d . . d . . ea . . f . . . no qui quidem non in umbra neque in illius aetatis disciplinis artibusque versatus est? Etenim puer cum patre consule ad bellum est profectus. Nimirum etiam hoc ipso nomine aliquid.. ia sus ∗ ∗ ∗</p>
<notes><section class="footnotes"><ul><li class="note" id="note_LCL324_442_1"><a class="footnoteCrossrefLink" href="#target_note_LCL324_442_1" title="Click to highlight in text"><sup class="lineRef">1</sup>Lorymeni <span class="italic">Heinrich.</span> Loreni <span class="italic">M.</span> Dorylenses <span class="italic">Mommsen.</span></a></li><script type="text/javascript">document.getElementById('note_LCL324_442_1').style.display = "none";</script><li class="note" id="note_LCL324_442_2"><a class="footnoteCrossrefLink" href="#target_note_LCL324_442_2" title="Click to highlight in text"><sup class="lineRef">2</sup>impulsa <span class="italic">Peyron.</span> iniuria <span class="italic">M.</span></a></li><script type="text/javascript">document.getElementById('note_LCL324_442_2').style.display = "none";</script></ul></section></notes></section>