<section class="div1 language" lang="la"><header><hgroup><h1>Cicero</h1></hgroup></header><p class="noindent">

est, mactare victimam gratiorem quam si L. Flacci sanguine illius nefarium in vos<a class="footnoteLink" href="#note_LCL324_546_1" id="target_note_LCL324_546_1"><sup>1</sup></a> omnis odium saturaveritis? <span class="br"></span><span class="lineNumber">96</span><span class="br"></span> Litemus igitur Lentulo, parentemus Cethego, revocemus eiectos; nimiae pietatis et summi amoris in patriam vicissim nos poenas, si ita placet, sufferamus. Nos iam ab indicibus nominamur, in nos crimina finguntur, nobis pericula comparantur. Quae si per alios agerent, si denique per populi nomen civium imperitorum multitudinem concitassent, aequiore animo ferre possemus; illud vero ferri non potest, quod per senatores et per equites Romanos, qui haec omnia pro salute omnium communi consilio, una mente atque virtute gesserunt, harum rerum auctores, duces, principes spoliari omnibus fortunis atque civitate expelli posse arbitrantur. Etenim populi Romani perspiciunt eandem<a class="footnoteLink" href="#note_LCL324_546_2" id="target_note_LCL324_546_2"><sup>2</sup></a> mentem et voluntatem; omnibus rebus quibus potest populus Romanus significat quid sentiat; nulla varietas est inter homines <span class="br"></span><span class="lineNumber">97</span><span class="br"></span> opinionis, nulla voluntatis, nulla sermonis. Qua re, si quis illuc me vocat, venio; populum Romanum disceptatorem non modo non recuso sed etiam deposco. Vis absit, ferrum ac lapides removeantur, operae facessant, servitia sileant; nemo erit tam iniustus qui me audierit, sit modo liber et civis, quin potius de praemiis meis quam de poena cogitandum putet.</p>
<p>O di immortales! quid hoc miserius? Nos qui P. Lentulo ferrum et flammam de manibus extorsimus, imperitae multitudinis iudicio confidimus, lectissimorum civium et amplissimorum sententias 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_546_1"><a class="footnoteCrossrefLink" href="#target_note_LCL324_546_1" title="Click to highlight in text"><sup class="lineRef">1</sup>vos <span class="italic">editiones Veneta et Romana.</span> nos Î£<span class="italic">b</span><sup>1</sup>. <span class="italic">Omitted by the other <span class="sc">mss</span>.</span></a></li><script type="text/javascript">document.getElementById('note_LCL324_546_1').style.display = "none";</script><li class="note" id="note_LCL324_546_2"><a class="footnoteCrossrefLink" href="#target_note_LCL324_546_2" title="Click to highlight in text"><sup class="lineRef">2</sup>eandem <span class="italic">Gulielmius.</span> eam (<span class="italic">omitted by b<sup>1</sup></span>) <span class="sc">mss</span>. iam <span class="italic">Naugerius</span> (<span class="italic">2</span>).</a></li><script type="text/javascript">document.getElementById('note_LCL324_546_2').style.display = "none";</script></ul></section></notes></section>