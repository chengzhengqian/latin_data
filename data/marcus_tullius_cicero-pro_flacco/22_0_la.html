<section class="div1 language" lang="la"><header><hgroup><h1>Cicero</h1></hgroup></header><p class="noindent">

qui, cum praedonem nullum cepissent, mare tamen tutum praestiterunt! Casus est enim in capiendo, locus, ventus,<a class="footnoteLink" href="#note_LCL324_476_1" id="target_note_LCL324_476_1"><sup>1</sup></a> occasio; defendendi facilis est cautio, non solum latibulis occultorum locorum sed etiam tempestatum moderatione et conversione. <span class="br"></span><span class="lineNumber">32</span><span class="br"></span> Reliquum est ut quaeratur utrum ista classis cursu et remis, an sumptu tantum et litteris navigarit. Num id igitur negari potest, cuius rei cuncta testis est Asia, bipertito classem distributam fuisse, ut una pars supra Ephesum, altera infra Ephesum navigaret? Hac classe M. Crassus, vir amplissimus, ab Aeno in Asiam, his navibus Flaccus ex Asia in Macedoniam navigavit. In quo igitur praetoris est diligentia requirenda? in numero navium et in discriptione aequabili<a class="footnoteLink" href="#note_LCL324_476_2" id="target_note_LCL324_476_2"><sup>2</sup></a> sumptus? Dimidium eius quo Pompeius erat usus imperavit; num potuit parcius? Discripsit autem pecuniam ad Pompei rationem, quae fuit accommodata L. Sullae discriptioni. Qui cum in<a class="footnoteLink" href="#note_LCL324_476_3" id="target_note_LCL324_476_3"><sup>3</sup></a> omnis Asiae civitates pro portione pecuniam<a class="footnoteLink" href="#note_LCL324_476_4" id="target_note_LCL324_476_4"><sup>4</sup></a> discripsisset, illam rationem in imperando sumptu et Pompeius et Flaccus secutus est. Neque est adhuc <span class="br"></span><span class="lineNumber">33</span><span class="br"></span> tamen ea summa completa. “Non refert.” Vero; quid lucretur? Cum enim onus imperatae pecuniae suscipit, id quod tu crimen esse vis confitetur. Qui igitur probari potest in ea pecunia non referenda 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_476_1"><a class="footnoteCrossrefLink" href="#target_note_LCL324_476_1" title="Click to highlight in text"><sup class="lineRef">1</sup>ventus <span class="italic">Clark.</span> eventus <span class="italic"><span class="sc">mss.</span></span></a></li><script type="text/javascript">document.getElementById('note_LCL324_476_1').style.display = "none";</script><li class="note" id="note_LCL324_476_2"><a class="footnoteCrossrefLink" href="#target_note_LCL324_476_2" title="Click to highlight in text"><sup class="lineRef">2</sup>aequabili Σ<span class="italic">b</span><sup>1</sup>. aequali <span class="italic">the other <span class="sc">mss.</span></span></a></li><script type="text/javascript">document.getElementById('note_LCL324_476_2').style.display = "none";</script><li class="note" id="note_LCL324_476_3"><a class="footnoteCrossrefLink" href="#target_note_LCL324_476_3" title="Click to highlight in text"><sup class="lineRef">3</sup>in <span class="italic">added by Lambinus.</span></a></li><script type="text/javascript">document.getElementById('note_LCL324_476_3').style.display = "none";</script><li class="note" id="note_LCL324_476_4"><a class="footnoteCrossrefLink" href="#target_note_LCL324_476_4" title="Click to highlight in text"><sup class="lineRef">4</sup>pecuniam <span class="italic">Lambinus.</span> in provincias <span class="italic"><span class="sc">mss.</span></span></a></li><script type="text/javascript">document.getElementById('note_LCL324_476_4').style.display = "none";</script></ul></section></notes></section>