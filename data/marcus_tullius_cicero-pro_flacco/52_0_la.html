<section class="div1 language" lang="la"><header><hgroup><h1>Cicero</h1></hgroup></header><p class="noindent">

non imperium, non secures ad iniuriam faciendam <span class="br"></span><span class="lineNumber">86</span><span class="br"></span> Flacci animum impulerunt. Atque eodem etiam M. Lurco, vir optimus, meus familiaris, convertit aculeum testimoni sui; negavit a privato pecuniam in provincia praetorem petere oportere. Cur tandem, M. Lurco, non oportet? Extorquere, accipere contra leges non oportet, petere non oportere numquam ostendes, nisi docueris non licere. An legationes sumere liberas exigendi causa, sicut et tu ipse nuper et multi viri boni saepe fecerunt, rectum est, quod ego non reprehendo, socios video queri; praetorem, si hereditatem in provincia non reliquerit, non solum reprehendendum verum etiam condemnandum putas? “Doti,” inquit, “Valeria pecuniam omnem suam dixerat.” Nihil istorum explicari potest, nisi ostenderis illam in tutela Flacci non fuisse. Si fuit, quaecumque sine hoc auctore est dicta dos, nulla est. <span class="br"></span><span class="lineNumber">87</span><span class="br"></span> Sed tamen Lurconem, quamquam pro sua dignitate moderatus est in testimonio dicendo orationi<a class="footnoteLink" href="#note_LCL324_536_1" id="target_note_LCL324_536_1"><sup>1</sup></a> suae, tamen iratum Flacco esse vidistis. Neque enim occultavit causam iracundiae suae neque reticendam putavit; questus est libertum suum Flacco praetore esse damnatum. O condiciones miseras administrandarum provinciarum, in quibus diligentia plena simultatum est, neglegentia vituperationum, ubi severitas periculosa est, liberalitas ingrata, sermo insidiosus, adsentatio perniciosa, frons omnium familiaris, 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_536_1"><a class="footnoteCrossrefLink" href="#target_note_LCL324_536_1" title="Click to highlight in text"><sup class="lineRef">1</sup>orationi <span class="italic">Bremius.</span> religioni <span class="italic"><span class="sc">mss.</span></span> religiose orationi <span class="italic">Früchtel.</span></a></li><script type="text/javascript">document.getElementById('note_LCL324_536_1').style.display = "none";</script></ul></section></notes></section>