<section class="div1 language" lang="la"><header><hgroup><h1>Cicero</h1></hgroup></header><p class="noindent">

pecuniam Flacco, nempe idcirco dat ut rata sit emptio. Emit igitur aliquid quod certe multo pluris esset; dat de lucro, nihil detrahit de vivo. Minus <span class="br"></span><span class="lineNumber">92</span><span class="br"></span> igitur lucri facit<a class="footnoteLink" href="#note_LCL324_542_1" id="target_note_LCL324_542_1"><sup>1</sup></a>; cur Albanum venire iubet? Cur matri praeterea blanditur, cur epistulis et sororis et matris imbecillitatem aucupatur, postremo cur non audimus ipsum? Retinetur, credo, in provincia. Mater negat. “Venisset,” inquit, “si esset denuntiatum.” Tu certe coegisses, si ullum firmamentum in illo teste posuisses; sed hominem a negotio abducere noluisti. Magnum erat ei certamen propositum, magna cum Graecis contentio; qui tamen, ut opinor, iacent victi. Nam iste unus totam Asiam magnitudine poculorum bibendoque superavit. Sed tamen quis tibi, Laeli, de epistulis istis indicavit? Mulieres negant se scire qui sit.<a class="footnoteLink" href="#note_LCL324_542_2" id="target_note_LCL324_542_2"><sup>2</sup></a> Ipse igitur ille tibi se ad matrem et sororem scripsisse <span class="br"></span><span class="lineNumber">93</span><span class="br"></span> narravit? An etiam scripsit oratu tuo? At vero M. Aebutium, constantissimum et pudentissimum hominem, Falcidi adfinem, nihil interrogas, nihil eius generum pari fide praeditum, C. Manilium? qui profecto de tanta pecunia, si esset data, nihil audisse non possent. His tu igitur epistulis, Deciane, recitatis, his mulierculis productis, illo absente auctore laudato tantum te crimen probaturum putasti, praesertim cum 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_542_1"><a class="footnoteCrossrefLink" href="#target_note_LCL324_542_1" title="Click to highlight in text"><sup class="lineRef">1</sup>Minus . . . facit <span class="italic">deleted by Kayser, whom Clark follows.</span></a></li><script type="text/javascript">document.getElementById('note_LCL324_542_1').style.display = "none";</script><li class="note" id="note_LCL324_542_2"><a class="footnoteCrossrefLink" href="#target_note_LCL324_542_2" title="Click to highlight in text"><sup class="lineRef">2</sup>qui sit <span class="italic">Clark.</span> quis is Σ<span class="italic">b</span><sup>1</sup>. quis <span class="italic">the other <span class="sc">mss</span>.</span> Quis is estigitur? Ipse ille <span class="italic">Orelli.</span> Ipse igitur ille Σ<span class="italic">b</span>. is estigitur? Ille <span class="italic">xς.</span></a></li><script type="text/javascript">document.getElementById('note_LCL324_542_2').style.display = "none";</script></ul></section></notes></section>