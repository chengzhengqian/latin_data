<section class="div1 language" lang="la"><header><hgroup><h1>Cicero</h1></hgroup></header>
<span class="label"><span class="sc">Fragmenta Cusana<a class="footnoteLink" href="#note_LCL324_444_1" id="target_note_LCL324_444_1"><sup>1</sup></a></span></span>
<p>Versutissimum hominem et in fallendo exercitatissimum.</p>
<p>Quid est in testimonio vestro praeter libidinem, praeter audaciam, praeter amentiam, cum fortissimi et ornatissimi viri et ipsa victoria sit testis?</p>
<p>Nec mediocrem in re militari virtutem,<a class="footnoteLink" href="#note_LCL324_444_2" id="target_note_LCL324_444_2"><sup>2</sup></a> iudices.</p>
<p>Defendo<a class="footnoteLink" href="#note_LCL324_444_3" id="target_note_LCL324_444_3"><sup>3</sup></a> fortem egregiumque virum, magni animi, summi laboris, optimi consilii.</p>
<p>Multis ab adolescentia in bellis variisque versatum atque in primis bonum ductorem<a class="footnoteLink" href="#note_LCL324_444_4" id="target_note_LCL324_444_4"><sup>4</sup></a> et hominem, ut vere dicam, corpore, animo, studio, consuetudine natum atque aptum ad tempora belli militaremque rationem.</p>
<p>Huic hominum generi maiores nostri sic parcendum, iudices,<a class="footnoteLink" href="#note_LCL324_444_5" id="target_note_LCL324_444_5"><sup>5</sup></a> arbitrabantur, ut eos non modo in invidia, verum etiam in culpa defenderent. Itaque non solum recte factis eorum praemia sed etiam delictis veniam dare solebant.</p>
<p>Exsurgite, quaeso, viri optimi atque fortissimi legati amplissimae atque honestissimae civitatis, resistite per deos immortales eorum periuriis iniuriisque, quorum saepenumero telis resistitis.</p>
<p>Homo omnibus ornamentis virtutis et existimationis praeditus, qui mihi videtur quasi quoddam exemplar pristinae gravitatis et monimentum antiquitatis in re publica divinitus reservari.</p>
<notes><section class="footnotes"><ul><li class="note" id="note_LCL324_444_1"><a class="footnoteCrossrefLink" href="#target_note_LCL324_444_1" title="Click to highlight in text"><sup class="lineRef">1</sup><span class="italic">These fragments are not printed by Clark and are placed here by Webster.</span></a></li><script type="text/javascript">document.getElementById('note_LCL324_444_1').style.display = "none";</script><li class="note" id="note_LCL324_444_2"><a class="footnoteCrossrefLink" href="#target_note_LCL324_444_2" title="Click to highlight in text"><sup class="lineRef">2</sup>virtutem <span class="italic">Halm,</span> viri <span class="italic"><span class="sc">mss.</span></span></a></li><script type="text/javascript">document.getElementById('note_LCL324_444_2').style.display = "none";</script><li class="note" id="note_LCL324_444_3"><a class="footnoteCrossrefLink" href="#target_note_LCL324_444_3" title="Click to highlight in text"><sup class="lineRef">3</sup>defendo <span class="italic">Webster,</span> defendendo <span class="italic"><span class="sc">mss</span></span></a></li><script type="text/javascript">document.getElementById('note_LCL324_444_3').style.display = "none";</script><li class="note" id="note_LCL324_444_4"><a class="footnoteCrossrefLink" href="#target_note_LCL324_444_4" title="Click to highlight in text"><sup class="lineRef">4</sup>ductorem <span class="italic">Halm,</span> doctorem <span class="italic"><span class="sc">mss.</span></span></a></li><script type="text/javascript">document.getElementById('note_LCL324_444_4').style.display = "none";</script><li class="note" id="note_LCL324_444_5"><a class="footnoteCrossrefLink" href="#target_note_LCL324_444_5" title="Click to highlight in text"><sup class="lineRef">5</sup>iudices <span class="italic">Halm,</span> iudicium <span class="italic"><span class="sc">mss.</span></span> iudicio <span class="italic">Klein.</span></a></li><script type="text/javascript">document.getElementById('note_LCL324_444_5').style.display = "none";</script></ul></section></notes></section>