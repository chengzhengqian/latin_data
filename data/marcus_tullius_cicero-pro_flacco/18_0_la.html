<section class="div1 language" lang="la"><header><hgroup><h1>Cicero</h1></hgroup></header><p class="noindent">
<span class="br"></span><span class="lineNumber">24</span><span class="br"></span> accusatoribus. Utrum hic tandem disceptationem et cognitionem veritatis, an innocentiae labem aliquam aut ruinam fore putatis? Multa enim sunt eius modi, iudices, ut, etiam si in homine ipso de quo agitur neglegenda sint, tamen in condicione atque in exemplo pertimescenda videantur.</p>
<p>Si quem infimo loco natum, nullo splendore vitae, nulla commendatione famae defenderem, tamen civem a civibus communis humanitatis iure ac misericordia deprecarer, ne ignotis testibus, ne incitatis, ne accusatoris consessoribus, convivis, contubernalibus, ne hominibus levitate Graecis, crudelitate barbaris civem ac supplicem vestrum dederetis, ne periculosam imitationem exempli reliquis in posterum proderetis. <span class="br"></span><span class="lineNumber">25</span><span class="br"></span> Sed cum L. Flacci res agatur, qua<a class="footnoteLink" href="#note_LCL324_468_1" id="target_note_LCL324_468_1"><sup>1</sup></a> ex familia qui primus consul factus est primus in hac civitate consul fuit, cuius virtute regibus exterminatis libertas in re publica constituta est, quae usque ad hoc tempus honoribus, imperiis, rerum gestarum gloria continuata permansit, cumque ab hac perenni contestataque virtute maiorum non modo non degeneraverit L. Flaccus sed, quam<a class="footnoteLink" href="#note_LCL324_468_2" id="target_note_LCL324_468_2"><sup>2</sup></a> maxime florere in generis sui gloria viderat, laudem patriae in libertatem vindicandae praetor adamarit, in hoc ego reo ne quod perniciosum exemplum prodatur pertimescam, in quo etiam si quid errasset, omnes boni conivendum esse <span class="br"></span><span class="lineNumber">26</span><span class="br"></span> arbitrarentur? Quod quidem ego non modo non 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_468_1"><a class="footnoteCrossrefLink" href="#target_note_LCL324_468_1" title="Click to highlight in text"><sup class="lineRef">1</sup>qua <span class="italic">Clark.</span> cuius <span class="italic"><span class="sc">mss.</span></span> ex ea familia cuius <span class="italic">Madvig.</span></a></li><script type="text/javascript">document.getElementById('note_LCL324_468_1').style.display = "none";</script><li class="note" id="note_LCL324_468_2"><a class="footnoteCrossrefLink" href="#target_note_LCL324_468_2" title="Click to highlight in text"><sup class="lineRef">2</sup>quam <span class="italic">B, Müller.</span> id quod Σχ. quod <span class="italic">c</span>. in qua <span class="italic">b<sup>1</sup>k.</span></a></li><script type="text/javascript">document.getElementById('note_LCL324_468_2').style.display = "none";</script></ul></section></notes></section>