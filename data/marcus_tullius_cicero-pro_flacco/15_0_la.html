<section class="div1 language" lang="la"><header><hgroup><h1>Cicero</h1></hgroup></header><p class="noindent">

et tabernarios atque illam omnem faecem civitatum quid est negoti concitare, in eum praesertim qui nuper summo cum imperio fuerit, summo autem in amore esse propter ipsum imperi nomen non potuerit? <span class="br"></span><span class="lineNumber">19</span><span class="br"></span> Mirandum vero est homines eos quibus odio sunt nostrae secures, nomen acerbitati, scriptura, decumae, portorium morti, libenter adripere facultatem laedendi quaecumque detur! Mementote igitur, cum audietis psephismata, non audire vos testimonia, audire temeritatem volgi, audire vocem levissimi cuiusque, audire strepitum imperitorum, audire contionem<a class="footnoteLink" href="#note_LCL324_462_1" id="target_note_LCL324_462_1"><sup>1</sup></a> concitatam levissimae nationis. Itaque perscrutamini penitus naturam rationemque criminum; iam nihil praeter spem,<a class="footnoteLink" href="#note_LCL324_462_2" id="target_note_LCL324_462_2"><sup>2</sup></a> nihil praeter terrorem ac minas reperietis.</p>
<p><span class="br"></span><span class="lineNumber">20</span><span class="br"></span>∗ ∗ ∗ In aerario nihil habent civitates, nihil in vectigalibus. Duae rationes conficiendae pecuniae, aut versura aut tributo; nec tabulae creditoris proferuntur nec tributi confectio ulla recitatur. Quam vero facile falsas rationes inferre et in tabulas quodcumque commodum est referre soleant, ex Cn. Pompei litteris ad Hypsaeum et Hypsaei ad Pompeium missis, quaeso, cognoscite.</p>
<span class="label"><span class="sc">Litterae Pompei et Hypsaei</span></span>
<p>Satisne vobis coarguere his auctoribus dissolutam Graecorum consuetudinem licentiamque impudentem 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_462_1"><a class="footnoteCrossrefLink" href="#target_note_LCL324_462_1" title="Click to highlight in text"><sup class="lineRef">1</sup>contionem <span class="italic">editio Romana.</span> contentionem χ. contentionem et contionem <span class="italic">the other <span class="sc">mss.</span></span></a></li><script type="text/javascript">document.getElementById('note_LCL324_462_1').style.display = "none";</script><li class="note inline" id="note_LCL324_462_2"><a class="footnoteCrossrefLink" href="#target_note_LCL324_462_2" title="Click to highlight in text"><sup class="lineRef">2</sup>speciem χ.</a></li><script type="text/javascript">document.getElementById('note_LCL324_462_2').style.display = "none";</script></ul></section></notes></section>