<section class="div1 language" lang="la"><header><hgroup><h1>Cicero</h1></hgroup></header><p class="noindent">

integra Graecia; tum se ipsi expendant, tum cum his comparent, tum, si audebunt, dignitati horum anteponent suam.</p>
<p><span class="br"></span><span class="lineNumber">62</span><span class="br"></span>Adsunt Athenienses, unde humanitas, doctrina, religio, fruges, iura, leges ortae atque in omnis terras distributae putantur; de quorum urbis possessione propter pulchritudinem etiam inter deos certamen fuisse proditum est; quae vetustate ea est ut ipsa ex sese suos civis genuisse ducatur,<a class="footnoteLink" href="#note_LCL324_510_1" id="target_note_LCL324_510_1"><sup>1</sup></a> et eorum eadem terra parens, altrix, patria dicatur, auctoritate autem tanta est ut iam fractum prope ac debilitatum <span class="br"></span><span class="lineNumber">63</span><span class="br"></span> Graeciae nomen huius urbis laude nitatur. Adsunt Lacedaemonii, cuius civitatis spectata ac nobilitata virtus non solum natura corroborata verum etiam disciplina putatur; qui soli toto orbe terrarum septingentos iam annos amplius unis moribus et numquam mutatis legibus vivunt. Adsunt ex Achaea cuncta multi legati, Boeotia, Thessalia, quibus locis nuper legatus Flaccus imperatore Metello praefuit. Neque vero te, Massilia, praetereo quae L. Flaccum militem<a class="footnoteLink" href="#note_LCL324_510_2" id="target_note_LCL324_510_2"><sup>2</sup></a> quaestoremque cognosti; cuius ego civitatis disciplinam atque gravitatem non solum Graeciae, sed haud scio an cunctis gentibus anteponendam iure dicam; quae tam procul a Graecorum omnium regionibus, disciplinis linguaque divisa cum in ultimis terris cincta Gallorum gentibus barbariae fluctibus adluatur, 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_510_1"><a class="footnoteCrossrefLink" href="#target_note_LCL324_510_1" title="Click to highlight in text"><sup class="lineRef">1</sup>ducatur <span class="italic">Clark.</span> dicatur <span class="italic"><span class="sc">mss.</span></span></a></li><script type="text/javascript">document.getElementById('note_LCL324_510_1').style.display = "none";</script><li class="note" id="note_LCL324_510_2"><a class="footnoteCrossrefLink" href="#target_note_LCL324_510_2" title="Click to highlight in text"><sup class="lineRef">2</sup>tribunum militum <span class="italic">Gulielmius, followed by Clark.</span></a></li><script type="text/javascript">document.getElementById('note_LCL324_510_2').style.display = "none";</script></ul></section></notes></section>