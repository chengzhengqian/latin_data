<section class="div1 language" lang="la"><header><hgroup><h1>Cicero</h1></hgroup></header><p class="noindent">
<span class="br"></span><span class="lineNumber">60</span><span class="br"></span> fuisse? Quae quidem a me si, ut dicenda sunt, dicerentur, gravius agerem, iudices, quam adhuc egi, quantam Asiaticis testibus fidem habere vos conveniret; revocarem animos vestros ad Mithridatici belli memoriam, ad illam universorum civium Romanorum per tot urbis uno puncto temporis miseram crudelemque caedem, praetores nostros deditos, legatos in vincla coniectos, nominis prope Romani memoriam cum vestigio omni<a class="footnoteLink" href="#note_LCL324_508_1" id="target_note_LCL324_508_1"><sup>1</sup></a> imperi non modo ex sedibus Graecorum verum etiam ex litteris esse deletam. Mithridatem dominum,<a class="footnoteLink" href="#note_LCL324_508_2" id="target_note_LCL324_508_2"><sup>2</sup></a> illum patrem, illum conservatorem Asiae, illum Euhium, Nysium, <span class="br"></span><span class="lineNumber">61</span><span class="br"></span> Bacchum, Liberum nominabant. Unum atque idem erat tempus cum L. Flacco consuli portas tota Asia claudebat, Cappadocem autem illum non modo recipiebat suis urbibus verum etiam ultro vocabat. Liceat haec nobis, si oblivisci non possumus, at tacere, liceat mihi potius de levitate Graecorum queri quam de crudelitate; auctoritatem isti habeant apud eos quos esse omnino noluerunt? Nam, quoscumque potuerunt, togatos interemerunt, nomen civium Romanorum quantum in ipsis fuit sustulerunt. In hac igitur urbe se iactant quam oderunt, apud eos quos inviti vident, in ea re publica ad quam opprimendam non animus eis, sed vires defuerunt?<a class="footnoteLink" href="#note_LCL324_508_3" id="target_note_LCL324_508_3"><sup>3</sup></a> Aspiciant hunc florem legatorum laudatorumque Flacci ex vera atque 


<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_508_1"><a class="footnoteCrossrefLink" href="#target_note_LCL324_508_1" title="Click to highlight in text"><sup class="lineRef">1</sup>omni <span class="italic">added by Oetling; after</span> cum <span class="italic">by Garatoni.</span></a></li><script type="text/javascript">document.getElementById('note_LCL324_508_1').style.display = "none";</script><li class="note" id="note_LCL324_508_2"><a class="footnoteCrossrefLink" href="#target_note_LCL324_508_2" title="Click to highlight in text"><sup class="lineRef">2</sup>dominum. <span class="italic">The various <span class="sc">mss</span>. readings are derived from the contraction which can be expanded into either</span> deum <span class="italic">or</span> dominum.</a></li><script type="text/javascript">document.getElementById('note_LCL324_508_2').style.display = "none";</script><li class="note" id="note_LCL324_508_3"><a class="footnoteCrossrefLink" href="#target_note_LCL324_508_3" title="Click to highlight in text"><sup class="lineRef">3</sup>defuerunt <span class="italic">Naugerius</span> (2). defecerunt et defuerunt ∑<span class="italic">bcχ.</span> defecerunt <span class="italic">k, Gruter.</span></a></li><script type="text/javascript">document.getElementById('note_LCL324_508_3').style.display = "none";</script></ul></section></notes></section>