<section class="div1 language" lang="la"><header><hgroup><h1>Cicero</h1></hgroup></header><p class="noindent">

omnes nobiles, sciunt boni viri, sciunt denique noti<a class="footnoteLink" href="#note_LCL324_522_1" id="target_note_LCL324_522_1"><sup>1</sup></a> homines, sciunt mediocres negotiatores. Exsurge, Amynta, repete a Deciano non pecuniam, non praedia, socrum denique sibi habeat; restituat uxorem, reddat misero patri filiam. Membra quidem,<a class="footnoteLink" href="#note_LCL324_522_2" id="target_note_LCL324_522_2"><sup>2</sup></a> quae debilitavit lapidibus, fustibus, ferro, manus quas contudit, digitos quos confregit, nervos quos concidit, restituere non potest; filiam, filiam <span class="br"></span><span class="lineNumber">74</span><span class="br"></span> inquam, aerumnoso patri, Deciane, redde. Haec Flacco non probasse te miraris? Cui, quaeso, tandem probasti? Emptiones falsas, praediorum proscriptiones<a class="footnoteLink" href="#note_LCL324_522_3" id="target_note_LCL324_522_3"><sup>3</sup></a> cum aperta<a class="footnoteLink" href="#note_LCL324_522_4" id="target_note_LCL324_522_4"><sup>4</sup></a> circumscriptione fecisti. Tutor his mulieribus Graecorum legibus ascribendus fuit; Polemocratem scripsisti, mercenarium et administrum consiliorum tuorum. Adductus est in iudicium Polemocrates de dolo malo et de fraude a Dione huius ipsius tutelae nomine. Qui concursus ex oppidis finitimis undique, qui dolor animorum, quae querela! Condemnatus est Polemocrates sententiis omnibus; inritae venditiones, inritae proscriptiones. Num restituis? Defers ad Pergamenos ut illi reciperent in suas litteras publicas praeclaras proscriptiones et emptiones tuas. Repudiant, reiciunt. At qui homines? Pergameni, laudatores tui. Ita enim mihi gloriari visus es laudatione Pergamenorum quasi honorem maiorum tuorum consecutus esses, et hoc te superiorem esse putabas quam Laelium, quod te civitas Pergamena 
<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL324_522_1"><a class="footnoteCrossrefLink" href="#target_note_LCL324_522_1" title="Click to highlight in text"><sup class="lineRef">1</sup>noti <span class="italic">Clark.</span> nostri <span class="italic"><span class="sc">mss.</span></span></a></li><script type="text/javascript">document.getElementById('note_LCL324_522_1').style.display = "none";</script><li class="note" id="note_LCL324_522_2"><a class="footnoteCrossrefLink" href="#target_note_LCL324_522_2" title="Click to highlight in text"><sup class="lineRef">2</sup>quidem <span class="italic">added by Clark.</span></a></li><script type="text/javascript">document.getElementById('note_LCL324_522_2').style.display = "none";</script><li class="note" id="note_LCL324_522_3"><a class="footnoteCrossrefLink" href="#target_note_LCL324_522_3" title="Click to highlight in text"><sup class="lineRef">3</sup>praescriptiones Σ<sup>1</sup><span class="italic">b</span>.</a></li><script type="text/javascript">document.getElementById('note_LCL324_522_3').style.display = "none";</script><li class="note" id="note_LCL324_522_4"><a class="footnoteCrossrefLink" href="#target_note_LCL324_522_4" title="Click to highlight in text"><sup class="lineRef">4</sup>cum aperta . . . his mulieribus <span class="italic">Clark.</span> cum mulieribus (-erculis <span class="italic">Bχ</span>) aperta . . . his rebus (verbis χς) <span class="italic"><span class="sc">mss.</span></span></a></li><script type="text/javascript">document.getElementById('note_LCL324_522_4').style.display = "none";</script></ul></section></notes></section>