<section class="div1 language" lang="la"><header><hgroup><h1>Cicero</h1></hgroup></header><p class="noindent">

Quid igitur? “Delatam ad nos, creditam nobis L. Flacci patris nomine ad eius dies festos atque <span class="br"></span><span class="lineNumber">56</span><span class="br"></span> ludos.” Quid tum? “Hanc te,” inquit, “capere non licuit.” Iam id videro, sed primum illud tenebo. Queritur gravis, locuples, ornata civitas, quod non retinet alienum; spoliatam se dicit, quod id non habet quod eius non fuit. Quid hoc impudentius dici aut fingi potest? Delectum est oppidum, quo in oppido uno<a class="footnoteLink" href="#note_LCL324_504_1" id="target_note_LCL324_504_1"><sup>1</sup></a> pecunia a tota Asia ad honores L. Flacci poneretur. Haec pecunia tota ab honoribus translata est in quaestum et faenerationem; recuperata est <span class="br"></span><span class="lineNumber">57</span><span class="br"></span> multis post annis. Quae civitati facta est iniuria? At moleste fert civitas. Credo; avolsum<a class="footnoteLink" href="#note_LCL324_504_2" id="target_note_LCL324_504_2"><sup>2</sup></a> est enim praeter spem quod erat spe devoratum lucrum. At queritur. Impudenter facit; non enim omnia quae dolemus, eadem queri iure possumus. At accusat verbis gravissimis. Non civitas, sed imperiti homines a Maeandrio concitati. Quo loco etiam atque etiam facite ut recordemini quae sit temeritas multitudinis, quae levitas propria Graecorum, quid in contione seditiosa valeat oratio. Hic, in hac gravissima et moderatissima civitate, cum est forum plenum iudiciorum, plenum magistratuum, plenum optimorum virorum et civium, cum speculatur atque obsidet rostra vindex temeritatis et moderatrix offici curia, tamen 
</p><notes><section class="footnotes"><ul><li class="note" id="note_LCL324_504_1"><a class="footnoteCrossrefLink" href="#target_note_LCL324_504_1" title="Click to highlight in text"><sup class="lineRef">1</sup>uno <span class="italic">B, Angelius.</span> una Σ<span class="italic">b</span><sup>1</sup><sub>χς</sub>. universa <span class="italic">Clark.</span></a></li><script type="text/javascript">document.getElementById('note_LCL324_504_1').style.display = "none";</script><li class="note" id="note_LCL324_504_2"><a class="footnoteCrossrefLink" href="#target_note_LCL324_504_2" title="Click to highlight in text"><sup class="lineRef">2</sup>avolsum Σ<span class="italic">b</span><sup>1</sup>. amissum <span class="italic">the other <span class="sc">mss</span>.</span></a></li><script type="text/javascript">document.getElementById('note_LCL324_504_2').style.display = "none";</script></ul></section></notes></section>