<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

inimicum, arbitrabantur eum tanti mortem P. Clodii putasse, ut aequo animo patria careret, cum sanguine inimici explesset odium suum; sive etiam illius morte patriam liberare voluisset, non dubitaturum fortem virum quin, cum suo periculo salutem populo Romano attulisset, cederet aequo animo legibus, secum auferret gloriam sempiternam, nobis haec fruenda relinqueret, quae ipse servasset. Multi etiam Catilinam atque illa portenta loquebantur: “erumpet, occupabit aliquem locum, bellum patriae faciet.” Miseros interdum civis optime de re publica meritos, in quibus homines non modo res praeclarissimas
obliviscuntur, sed etiam nefarias suspicantur!
<span class="br"></span><span class="lineNumber">64</span><span class="br"></span>Ergo illa falsa fuerunt, quae certe vera exstitissent, si Milo admisisset aliquid, quod non posset honeste vereque defendere.</p>
</section>
<section class="div2">
<p>XXIV. Quid? Quae postea sunt in eum congesta quae quemvis etiam mediocrium delictorum conscientia
perculissent, ut sustinuit, di immortales! Sustinuit? Immo vero ut contempsit ac pro nihilo putavit, quae neque maximo animo nocens neque innocens nisi fortissimus vir neglegere potuisset! Scutorum, gladiorum, pilorum frenorum etiam multitudo deprehendi posse indicabatur; nullum in urbe vicum, nullum angiportum esse dicebant in quo Miloni conducta non esset domus; arma in villam
</p></section><notes></notes></section>