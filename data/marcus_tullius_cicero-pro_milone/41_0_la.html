<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
hesternam illam contionem licere vobis quod sentiatis libere iudicare.</p>
</section>
<section class="div2">
<p><span class="br"></span><span class="lineNumber">72</span><span class="br"></span>XXVII. Nec vero me, iudices, Clodianum crimen movet, nec tam sum demens tamque vestri sensus ignarus atque expers, ut nesciam quid de morte Clodii sentiatis; de qua, si iam nollem ita diluere crimen, ut dilui, tamen impune Miloni palam clamare ac mentiri gloriose liceret: “Occidi, occidi, non Sp. Maelium, qui annona levanda iacturisque rei familiaris, quia nimis amplecti plebem videbatur, in suspitionem incidit regni appetendi, non Ti. Gracchum, qui conlegae magistratum per seditionem abrogavit, quorum interfectores impleverunt orbem terrarum nominis sui gloria, sed eum—auderet enim dicere, cum patriam periculo suo liberasset,—cuius nefandum adulterium in pulvinaribus sanctissimis
<span class="br"></span><span class="lineNumber">73</span><span class="br"></span>nobilissimae feminae comprehenderunt; eum, cuius supplicio senatus sollemnis religiones expiandas saepe censuit; eum, quem cum sorore germana nefarium stuprum fecisse L. Lucullus iuratus se quaestionibus habitis dixit comperisse; eum, qui civem, quem senatus, quem populus Romanus, quem omnes gentes urbis ac vitae civium conservatorem iudicarant, servorum armis exterminavit; eum, qui regna dedit, ademit, orbem terrarum quibuscum voluit partitus est; eum, qui plurimis caedibus in




</p></section><notes></notes></section>