<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

institutos dies; centesima lux est haec ab interitu P. Clodii et, opinor, altera: qua fines imperii populi Romani sunt, ea non solum fama iam de illo, sed etiam laetitia peragravit. Quam ob rem “ubi corpus hoc sit non” inquit “laboro, quoniam omnibus in terris et iam versatur et semper habitabit nominis mei gloria.”</p>
</section>
<section class="div2">
<p><span class="br"></span><span class="lineNumber">99</span><span class="br"></span>XXXVI. Haec tu mecum saepe his absentibus, sed isdem audientibus haec ego tecum, Milo: “Te quidem, cum isto animo es, satis laudare non possum, sed, quo est ista magis divina virtus, eo maiore a te dolore divellor; nec vero, si mihi eriperis, reliqua est illa tamen ad consolandum querella, ut eis irasci possim, a quibus tantum volnus accepero: non enim inimici mei te mihi eripient, sed amicissimi, non male aliquando de me meriti, sed semper optime.” Nullum umquam, iudices, mihi tantum dolorem inuretis—etsi quis potest esse tantus?—sed ne hunc quidem ipsum, ut obliviscar quanti me semper feceritis: quae si vos cepit oblivio aut si in me aliquid offendistis, cur non id meo capite potius luitur quam Milonis? Praeclare enim vixero, si quid mihi acciderit prius
<span class="br"></span><span class="lineNumber">100</span><span class="br"></span>quam hoc tantum mali videro. Nunc me una consolatio sustentat, quod tibi, T. Anni, nullum a me amoris, nullum studii, nullum pietatis officium defuit: ego inimicitias potentium pro te appetivi; ego meum saepe corpus et vitam obieci armis inimicorum
</p></section><notes></notes></section>