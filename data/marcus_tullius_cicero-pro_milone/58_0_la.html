<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

parentem alterum putant? Quid tibi, Quinte frater, qui nunc abes, consorti mecum temporum illorum? Mene non potuisse Milonis salutem tueri per eosdem, per quos nostram ille servasset? At in qua causa non potuisse? Quae est grata gentibus omnibus.<a class="footnoteLink" href="#note_LCL252_120_1" id="target_note_LCL252_120_1"><sup>1</sup></a> A quibus non potuisse? Ab eis, qui maxime
<span class="br"></span><span class="lineNumber">103</span><span class="br"></span>P. Clodii morte acquierunt. Quo deprecante? Me. Quodnam ego concepi tantum scelus aut quod in me tantum facinus admisi, iudices, cum illa indicia communis exitii indagavi, patefeci, protuli, exstinxi? Omnes in me meosque redundant ex fonte illo dolores. Quid me reducem esse voluistis? An ut inspectante me expellerentur ei, per quos essem restitutus? Nolite, obsecro vos, acerbiorem mihi pati reditum esse, quam fuerit ille ipse discessus: nam qui possum putare me restitutum esse, si distrahar ab his, per quos restitutus sum?</p>
</section>
<section class="div2">
<p>XXXVIII. Utinam di immortales fecissent—pace tua, patria, dixerim: metuo enim ne scelerate dicam in te quod pro Milone dicam pie—utinam P. Clodius non modo viveret, sed etiam praetor, consul, dictator
<span class="br"></span><span class="lineNumber">104</span><span class="br"></span>esset potius quam hoc spectaculum viderem! O di immortales! Fortem et a vobis, iudices, conservandum virum! “Minime, minime”; inquit “immo vero poenas ille debitas luerit: nos subeamus, si ita necesse est, non debitas.” Hicine vir patriae natus



</p></section><notes><section class="footnotes"><ul><li class="note" id="note_LCL252_120_1"><a class="footnoteCrossrefLink" href="#target_note_LCL252_120_1" title="Click to highlight in text"><sup class="lineRef">1</sup><span class="italic">MSS</span>. grata gentibus non potuisse: <span class="italic">Garatoni supplies</span> omnibus.</a></li><script type="text/javascript">document.getElementById('note_LCL252_120_1').style.display = "none";</script></ul></section></notes></section>