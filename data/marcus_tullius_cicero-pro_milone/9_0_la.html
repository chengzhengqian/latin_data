<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ordinem, quaereretur. Divisa sententia est postulante
nescio quo: nihil enim necesse est omnium me flagitia proferre. Sic reliqua auctoritas senatus
<span class="br"></span><span class="lineNumber">15</span><span class="br"></span>empta intercessione sublata est. At enim Cn. Pompeius rogatione sua et de re et de causa iudicavit: tulit enim de caede, quae in Appia via facta esset, in qua P. Clodius occisus esset. Quid ergo tulit? Nempe ut quaereretur. Quid porro quaerendum est? Factumne sit? At constat. A quo? At paret. Vidit igitur etiam in confessione facti iuris tamen defensionem suscipi posse: quod nisi vidisset posse absolvi eum, qui fateretur, cum videret nos fateri, neque quaeri umquam iussisset nec vobis tam hanc salutarem in iudicando litteram quam illam tristem dedisset. Mihi vero Cn. Pompeius
non modo nihil gravius contra Milonem iudicasse,
sed etiam statuisse videtur quid vos in iudicando
spectare oporteret; nam qui non poenam confessioni, sed defensionem dedit, is causam interitus
<span class="br"></span><span class="lineNumber">16</span><span class="br"></span>quaerendam, non interitum putavit. Iam illud ipse dicet profecto, quod sua sponte fecit, Publione Clodio tribuendum putarit an tempori.</p>
</section>
<section class="div2">
<p>VII. Domi suae nobilissimus vir, senatus propugnator



</p></section><notes></notes></section>