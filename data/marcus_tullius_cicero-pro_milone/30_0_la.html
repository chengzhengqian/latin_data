<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Miloni et praedicatam palam, nihil umquam auditum ex Milone; profectionis huius diem illi notum, reditus illius huic ignotum fuisse; huius iter necessarium,
illius etiam potius alienum; hunc prae se tulisse illo die Roma exiturum, illum eo die se dissimulasse rediturum; hunc nullius rei mutasse consilium, illum causam mutandi consilii finxisse; huic, si insidiaretur, noctem prope urbem exspectandam,
illi, etiam si hunc non timeret, tamen accessum ad urbem nocturnum fuisse metuendum.</p>
</section>
<section class="div2">
<p><span class="br"></span><span class="lineNumber">53</span><span class="br"></span>XX. Videamus nunc id, quod caput est, locus ad insidias ille ipse, ubi congressi sunt, utri tandem fuerit aptior. Id vero, iudices, etiam dubitandum et diutius cogitandum est? Ante fundum Clodii, quo in fundo propter insanas illas substructiones facile hominum mille versabantur valentium, edito adversarii atque excelso loco superiorem se fore putarat Milo, et ob eam rem eum locum ad pugnam potissimum elegerat? An in eo loco est potius exspectatus ab eo, qui ipsius loci spe facere impetum
cogitarat? Res loquitur ipsa, iudices, quae
<span class="br"></span><span class="lineNumber">54</span><span class="br"></span>semper valet plurimum. Si haec non gesta audiretis, sed picta videretis, tamen appareret uter esset insidiator,


</p></section><notes></notes></section>