<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

in hac urbe versamini, vestrae peregrinantur aures neque in hoc pervagato civitatis sermone versantur, quas ille leges, si leges nominandae sunt ac non faces urbis, pestes rei publicae, fuerit impositurus nobis omnibus atque inusturus? Exhibe, quaeso, Sexte Clodi, exhibe librarium illud legum vestrarum, quod te aiunt eripuisse e domo et ex mediis armis turbaque nocturna tamquam Palladium sustulisse, ut praeclarum
videlicet munus atque instrumentum tribunatus
ad aliquem, si nactus esses, qui tuo arbitrio tribunatum gereret, deferre posses. . . .<a class="footnoteLink" href="#note_LCL252_42_1" id="target_note_LCL252_42_1"><sup>1</sup></a> Et aspexit me illis quidem oculis, quibus tum solebat, cum omnibus omnia minabatur. Movet me quippe lumen curiae! Quid</p>
</section>
<section class="div2">
<p>XIII. Tu me tibi iratum, Sexte, putas, cuius inimicissimum multo crudelius etiam poenitus es, quam erat humanitatis meae postulare? Tu P. Clodii cruentum cadaver eiecisti domo, tu in publicum abiecisti, tu spoliatum imaginibus, exsequiis,
pompa, laudatione, infelicissimis lignis semiustilatum
nocturnis canibus dilaniandum reliquisti. Qua re, etsi nefarie fecisti, tamen, quoniam in meo inimico crudelitatem exprompsisti tuam, laudare non possum, irasci certe non debeo.</p>
<p><span class="br"></span><span class="lineNumber">34</span><span class="br"></span>Audistis, iudices, quantum Clodii interfuerit occidi Milonem: convertite animos nunc vicissim ad





</p></section><notes><section class="footnotes"><ul><li class="note" id="note_LCL252_42_1"><a class="footnoteCrossrefLink" href="#target_note_LCL252_42_1" title="Click to highlight in text"><sup class="lineRef">1</sup><span class="italic">There is a gap in the sense here; the fragments quoted by Quint. and a scholiast, which editors usually insert, are unsatisfactory, and I prefer to leave an hiatus.</span></a></li><script type="text/javascript">document.getElementById('note_LCL252_42_1').style.display = "none";</script></ul></section></notes></section>