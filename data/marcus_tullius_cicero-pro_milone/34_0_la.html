<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Appius. Quis produxit? Appius. Unde? Ab Appio. Di boni! Quid potest agi severius? De servis nulla lege quaestio est in dominum nisi de incestu, ut fuit in Clodium. Proxime deos accessit Clodius, propius quam tum, cum ad ipsos penetrarat, cuius de morte tamquam de caerimoniis violatis quaeritur. Sed tamen maiores nostri in dominum de servo quaeri noluerunt, non quin posset verum inveniri, sed quia videbatur indignum esse et domini morte ipsa tristius: in reum de servo accusatoris cum quaeritur, verum inveniri potest?</p>
<p><span class="br"></span><span class="lineNumber">60</span><span class="br"></span>Age vero, quae erat aut qualis quaestio? “Heus tu, Rufio,” verbi causa, “cave sis mentiaris: Clodius
insidias fecit Miloni?” “Fecit.” Certa crux. “Nullas fecit.” Sperata libertas. Quid hac quaestione
certius? Subito abrepti in quaestionem tamen separantur a ceteris et in arcas coniciuntur, ne quis cum eis conloqui possit: hi centum dies penes accusatorem cum fuissent, ab eo ipso accusatore producti sunt. Quid hac quaestione dici potest integrius, quid incorruptius?</p>
</section>
<section class="div2">
<p><span class="br"></span><span class="lineNumber">61</span><span class="br"></span>XXIII. Quod si nondum satis cernitis, cum res ipsa tot tam claris argumentis signisque luceat, pura


</p></section><notes></notes></section>