<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

Polyperchontem misit, qui ab eo peterent ut sua
<span class="br"></span><span class="lineNumber">3</span><span class="br"></span>decreta confirmaret. Huc<a class="footnoteLink" href="#note_LCL467_238_1" id="target_note_LCL467_238_1"><sup>1</sup></a> eodem profectus est Phocion. Quo ut venit, causam apud Philippum regem verbo, re ipsa quidem apud Polyperchontem iussus est dicere; namque is tum regis rebus praeerat.
<span class="br"></span><span class="lineNumber">4</span><span class="br"></span>Hic ab Agnone accusatus, quod Piraeum Nicanori prodidisset, ex consilii sententia in custodiam coniectus,
Athenas deductus est, ut ibi de eo legibus fieret iudicium.</p>
<p><span class="bold">4.</span> Huc ut perventum est, cum propter aetatem pedibus iam non valeret vehiculoque portaretur, magni concursus sunt facti, cum alii, reminiscentes veteris famae, aetatis misererentur, plurimi vero ira exacuerentur propter proditionis suspicionem Piraei maximeque quod adversus populi commoda in senectute
<span class="br"></span><span class="lineNumber">2</span><span class="br"></span>steterat. Quare ne<a class="footnoteLink" href="#note_LCL467_238_2" id="target_note_LCL467_238_2"><sup>2</sup></a> perorandi quidem ei data est facultas et dicendi causam. Inde iudicio legitimis
quibusdam confectis damnatus, traditus est undecimviris, quibus ad supplicium more Atheniensium
<span class="br"></span><span class="lineNumber">3</span><span class="br"></span>publice damnati tradi solent. Hic cum ad mortem duceretur, obvius ei fuit Euphiletus, quo familiariter fuerat usus. Is cum lacrimans dixisset “O quam indigna perpeteris, Phocion!” huic ille “At non inopinata,” inquit; “hunc enim exitum
<span class="br"></span><span class="lineNumber">4</span><span class="br"></span>plerique clari viri habuerunt Athenienses.” In hoc




</p></section><notes></notes></section>