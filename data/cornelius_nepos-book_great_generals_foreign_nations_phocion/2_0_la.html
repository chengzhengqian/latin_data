<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

labor. Itaque huius memoria est nulla, illius autem magna fama, ex quo cognomine Bonus est appellatus.
<span class="br"></span><span class="lineNumber">2</span><span class="br"></span>Fuit enim perpetuo pauper, cum divitissimus esse posset propter frequentis delatos honores potestatesque
<span class="br"></span><span class="lineNumber">3</span><span class="br"></span>summas, quae ei a populo dabantur. Hic cum a rege Philippo munera magnae pecuniae repudiaret legatique hortarentur accipere simulque admonerent, si ipse iis facile careret, liberis tamen suis prospiceret, quibus difficile esset in summa paupertate tantam
<span class="br"></span><span class="lineNumber">4</span><span class="br"></span>paternam tueri gloriam, his ille “Si mei similes erunt, idem hic,” inquit, “agellus illos alet qui me ad hanc dignitatem perduxit; sin dissimiles sunt futuri, nolo meis impensis illorum ali augerique luxuriam.”</p>
<p><span class="bold">2.</span> Idem<a class="footnoteLink" href="#note_LCL467_232_1" id="target_note_LCL467_232_1"><sup>1</sup></a> cum prope ad annum octogesimum prospera pervenisset fortuna, extremis temporibus
<span class="br"></span><span class="lineNumber">2</span><span class="br"></span>magnum in odium pervenit suorum civium, primo quod cum Demade de urbe tradenda Antipatro consenserat eiusque consilio Demosthenes cum ceteris qui bene de re publica meriti existimabantur populi scito in exsilium erant expulsi. Neque in eo solum offenderat, quod patriae male consuluerat, sed
<span class="br"></span><span class="lineNumber">3</span><span class="br"></span>etiam quod amicitiae fidem non praestiterat. Namque auctus adiutusque a Demosthene eum quem tenebat ascenderat gradum, cum adversus Charetem eum subornaret; ab eodem in iudiciis, cum capitis causam






</p></section><notes><section class="footnotes"><ul><li class="note" id="note_LCL467_232_1"><a class="footnoteCrossrefLink" href="#target_note_LCL467_232_1" title="Click to highlight in text"><sup class="lineRef">1</sup>idem, <span class="italic">Schoppius;</span> eidem, <span class="italic">MSS.</span></a></li><script type="text/javascript">document.getElementById('note_LCL467_232_1').style.display = "none";</script></ul></section></notes></section>