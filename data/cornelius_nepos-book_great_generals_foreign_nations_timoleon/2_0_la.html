<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2">
<p><span class="br"></span><span class="lineNumber">5</span><span class="br"></span>Hoc praeclarissimum eius factum non pari modo probatum est ab omnibus; nonnulli enim laesam ab eo pietatem putabant et invidia laudem virtutis obterebant.
Mater vero post id factum neque domum ad se filium admisit neque aspexit quin eum fratricidam
<span class="br"></span><span class="lineNumber">6</span><span class="br"></span>impiumque detestans compellaret. Quibus rebus ille adeo est commotus, ut nonnumquam vitae finem facere voluerit atque ex ingratorum hominum conspectu
morte decedere.</p>
<p><span class="bold">2.</span> Interim Dione Syracusis interfecto, Dionysius rursus Syracusarum potitus est. Cuius adversarii opem a Corinthiis petierunt ducemque quo in bello uterentur postularunt. Huc Timoleon missus, incredibili
felicitate Dionysium tota Sicilia depulit.
<span class="br"></span><span class="lineNumber">2</span><span class="br"></span>Cum interficere posset, noluit tutoque ut Corinthum perveniret effecit, quod utrorumque Dionysiorum opibus Corinthii saepe adiuti fuerant, cuius benignitatis
memoriam volebat exstare, eamque praeclaram victoriam ducebat in qua plus esset clementiae quam crudelitatis; postremo ut non solum auribus acciperetur,
sed etiam oculis cerneretur quem et ex quanto
<span class="br"></span><span class="lineNumber">3</span><span class="br"></span>regno ad quam fortunam detulisset. Post Dionysii decessum cum Hiceta bellavit, qui adversatus erat Dionysio; quem non odio tyrannidis dissensisse, sed cupiditate indicio fuit quod ipse, expulso Dionysio, imperium dimittere noluit.</p>
<p><span class="br"></span><span class="lineNumber">4</span><span class="br"></span>Hoc superato, Timoleon maximas copias Karthaginiensium



</p></section><notes></notes></section>