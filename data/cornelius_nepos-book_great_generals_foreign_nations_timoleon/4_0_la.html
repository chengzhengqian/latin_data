<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">
<span class="br"></span><span class="lineNumber">5</span><span class="br"></span>reliquum vitae fuit, vixit. Neque vero id imperite fecit; nam quod ceteri reges imperio potuerunt, hic benevolentia tenuit. Nullus honos huic defuit, neque postea res ulla Syracusis gesta est publice, de qua prius sit decretum quam Timoleontis sententia cognita.
<span class="br"></span><span class="lineNumber">6</span><span class="br"></span>Nullius umquam consilium non modo antelatum,
sed ne comparatum quidem est. Neque id magis benevolentia factum est quam prudentia.</p>
<p><span class="bold">4.</span> Hic cum aetate iam provectus esset, sine ullo morbo lumina oculorum amisit. Quam calamitatem ita moderate tulit, ut neque eum querentem quisquam
audierit neque eo minus privatis publicisque
<span class="br"></span><span class="lineNumber">2</span><span class="br"></span>rebus interfuerit. Veniebat autem in theatrum, cum ibi concilium populi haberetur, propter valetudinem
vectus iumentis iunctis, atque ita de vehiculo quae videbantur dicebat. Neque hoc illi quisquam tribuebat superbiae; nihil enim umquam neque
<span class="br"></span><span class="lineNumber">3</span><span class="br"></span>insolens neque gloriosum ex ore eius exiit. Qui quidem, cum suas laudes audiret praedicari, numquam
aliud dixit quam se in ea re maxime dis agere gratias atque habere, quod, cum Siciliam recreare constituissent, tum se potissimum ducem esse voluissent.
<span class="br"></span><span class="lineNumber">4</span><span class="br"></span>Nihil enim rerum humanarum sine deorum numine geri putabat; itaque suae domi sacellum Automatias constituerat idque sanctissime colebat.</p>
<p><span class="bold">5.</span> Ad hanc hominis excellentem bonitatem mirabiles
accesserant casus; nam proelia maxima natali
</p></section><notes></notes></section>