<section class="div1 language" lang="la"><header><hgroup><h1>Cornelius Nepos</h1></hgroup></header><section class="div2"><p class="noindent">

apud Crinissum flumen fugavit ac satis habere coegit si liceret Africam obtinere, qui iam complures annos possessionem Siciliae tenebant. Cepit etiam Mamercum, Italicum ducem, hominem bellicosum et potentem, qui tyrannos adiutum in Siciliam venerat.</p>
<p><span class="bold">3.</span> Quibus rebus confectis, cum propter diuturnitatem
belli non solum regiones, sed etiam urbes desertas videret, conquisivit quos potuit primum Siculos, dein Corintho arcessivit colonos, quod ab iis
<span class="br"></span><span class="lineNumber">2</span><span class="br"></span>initio Syracusae erant conditae. Civibus veteribus sua restituit, novis bello vacuefactas possessiones divisit, urbium moenia disiecta fanaque deserta refecit, civitatibus leges libertatemque reddidit; ex maximo bello tantum otium totae insulae conciliavit, ut hic conditor urbium earum, non illi qui initio
<span class="br"></span><span class="lineNumber">3</span><span class="br"></span>deduxerant, videretur. Arcem Syracusis, quam munierat Dionysius ad urbem obsidendam, a fundamentis disiecit, cetera tyrannidis propugnacula demolitus est deditque operam, ut quam minime multa vestigia servitutis manerent.</p>
<p><span class="br"></span><span class="lineNumber">4</span><span class="br"></span>Cum tantis esset opibus, ut etiam invitis imperare posset, tantum autem amorem haberet omnium Siculorum, ut nullo recusante regnum obtinere,<a class="footnoteLink" href="#note_LCL467_242_1" id="target_note_LCL467_242_1"><sup>1</sup></a> maluit se diligi quam metui. Itaque, cum primum potuit, imperium deposuit ac privatus Syracusis, quod

</p></section><notes><section class="footnotes"><ul><li class="note" id="note_LCL467_242_1"><a class="footnoteCrossrefLink" href="#target_note_LCL467_242_1" title="Click to highlight in text"><sup class="lineRef">1</sup>obtinere, <span class="italic">Freinshem;</span> obtineret, <span class="italic">MSS.;</span> obtinere liceret, <span class="italic">Heerwagen.</span></a></li><script type="text/javascript">document.getElementById('note_LCL467_242_1').style.display = "none";</script></ul></section></notes></section>