<section class="div1 language" lang="la"><header><hgroup><h1>Cornelius Nepos</h1></hgroup></header>
<section class="div2">
<h2><span class="ac">XX. Timoleon</span></h2>
<p><span class="bold">1.</span> Timoleon Corinthius. Sine dubio magnus omnium iudicio hic vir exstitit. Namque huic uni contigit, quod nescio an nulli,<a class="footnoteLink" href="#note_LCL467_238_1" id="target_note_LCL467_238_1"><sup>1</sup></a> ut et patriam in qua erat natus, oppressam a tyranno liberaret, et a Syracusanis, quibus auxilio erat missus, iam inveteratam
servitutem depelleret totamque Siciliam, multos annos bello vexatam a barbarisque oppressam, suo adventu in pristinum restitueret.</p>
<p><span class="br"></span><span class="lineNumber">2</span><span class="br"></span>Sed in his rebus non simplici fortuna conflictatus est et, id quod difficilius putatur, multo sapientius
<span class="br"></span><span class="lineNumber">3</span><span class="br"></span>tulit secundam quam adversam fortunam. Nam cum frater eius Timophanes, dux a Corinthiis delectus, tyrannidem per milites mercennarios occupasset particepsque regni ipse posset esse, tantum afuit a societate sceleris, ut antetulerit civium suorum libertatem fratris saluti et parere legibus quam imperare
<span class="br"></span><span class="lineNumber">4</span><span class="br"></span>patriae satius duxerit. Hac mente per haruspicem
communemque adfinem, cui soror ex iisdem parentibus nata nupta erat, fratrem tyrannum interficiundum
curavit. Ipse non modo manus non attulit, sed ne aspicere quidem fraternum sanguinem voluit. Nam dum res conficeretur, procul in praesidio fuit, ne quis satelles posset succurrere.</p>
</section><notes><section class="footnotes"><ul><li class="note" id="note_LCL467_238_1"><a class="footnoteCrossrefLink" href="#target_note_LCL467_238_1" title="Click to highlight in text"><sup class="lineRef">1</sup>nulli, π<sup>
1</sup> (n <span class="italic">deleted by second hand</span>), <span class="italic">Lambin;</span> ulli, <span class="italic">ΜSS.</span></a></li><script type="text/javascript">document.getElementById('note_LCL467_238_1').style.display = "none";</script></ul></section></notes></section>