<section class="div1 language" lang="la"><header><hgroup><h1>Pertinax</h1></hgroup></header><section class="div2"><p class="noindent">
<span class="br"></span><span class="lineNumber">5</span><span class="br"></span>enimvero tantum odium in Pertinacem omnium aulicorum fuit, ut ad facinus milites hortarentur <span class="br"></span><span class="lineNumber">6</span><span class="br"></span>supervenerunt Pertinaci, cum ille aulicum famulicium ordinaret, ingressique porticus Palatii usque ad locum <span class="br"></span><span class="lineNumber">7</span><span class="br"></span>qui appellatur Sicilia et Iovis cenatio. hoc cognito Pertinax Laetum praefectum praetorii ad eos misit. sed ille declinatis militibus per porticus egressus <span class="br"></span><span class="lineNumber">8</span><span class="br"></span>adoperto capite domum se contulit. verum cum ad interiora prorumperent, Pertinax ad eos processit<a class="footnoteLink" href="#note_LCL139_338_1" id="target_note_LCL139_338_1"><sup>1</sup></a> <span class="br"></span><span class="lineNumber">9</span><span class="br"></span>eosque longa et gravi oratione placavit. sed cum Tausius quidam, unus e Tungris, in iram et in timorem milites loquendo adduxisset, hastam in pectus <span class="br"></span><span class="lineNumber">10</span><span class="br"></span>Pertinacis obiecit. tunc ille precatus Iovem Ultorem <span class="br"></span><span class="lineNumber">11</span><span class="br"></span>toga caput operuit atque a ceteris confossus est. et Eclectus<a class="footnoteLink" href="#note_LCL139_338_2" id="target_note_LCL139_338_2"><sup>2</sup></a> quidem confossis duobus cum eodem periit; <span class="br"></span><span class="lineNumber">12</span><span class="br"></span>reliqui autem cubicularii palatini (nam suos statim, ut imperator factus est, filiis emancipatis dederat) diffugerunt. <span class="br"></span><span class="lineNumber">13</span><span class="br"></span>multi sane dicunt, etiam cubiculum milites inrupisse atque illic circa lectum fugientem Pertinacem occidisse.</p>
</section>
<section class="div2">
<p>XII. Fuit autem senex venerabilis, inmissa barba, reflexo capillo, habitudine corporis pinguiore, ventre prominulo, statura imperatoria, eloquentia mediocri, et magis blandus quam benignus nec umquam creditus <span class="br"></span><span class="lineNumber">2</span><span class="br"></span>simplex. et cum verbis esset affabilis, re erat


<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL139_338_1"><a class="footnoteCrossrefLink" href="#target_note_LCL139_338_1" title="Click to highlight in text"><sup class="lineRef">1</sup><span class="italic">praecessit</span> P.</a></li><script type="text/javascript">document.getElementById('note_LCL139_338_1').style.display = "none";</script><li class="note inline" id="note_LCL139_338_2"><a class="footnoteCrossrefLink" href="#target_note_LCL139_338_2" title="Click to highlight in text"><sup class="lineRef">2</sup><span class="italic">Eclectus</span> Peter; <span class="italic">eiectus</span> P.</a></li><script type="text/javascript">document.getElementById('note_LCL139_338_2').style.display = "none";</script></ul></section></notes></section>