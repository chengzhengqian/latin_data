<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>38. Eodem anno Antiochus rex, cum hibernasset Ephesi, omnes Asiae civitates in antiquam imperii formulam redigere est conatus. <span class="br"></span><span class="lineNumber">2</span><span class="br"></span>et ceteras quidem, aut quia locis planis positae erant, aut quia parum moenibus armisque ac iuventuti fidebant, haud difficulter videbat iugum accepturas: <span class="br"></span><span class="lineNumber">3</span><span class="br"></span>Zmyrna et Lampsacus libertatem usurpabant, periculumque erat ne si concessum iis foret quod intenderent, Zmyrnam in Aeolide Ioniaque, Lampsacum in Hellesponto aliae urbes sequerentur. <span class="br"></span><span class="lineNumber">4</span><span class="br"></span>igitur et ipse ab Epheso ad Zmyrnam obsidendam misit, et quae Abydi copiae erant, praesidio tantum modico relicto, duci ad Lampsacum oppugnandam iussit. <span class="br"></span><span class="lineNumber">5</span><span class="br"></span>nec vi tantum terrebat, sed per legatos leniter adloquendo, castigandoque temeritatem ac pertinaciam, spem conabatur facere brevi quod peterent habituros, <span class="br"></span><span class="lineNumber">6</span><span class="br"></span>sed cum satis et ipsis et omnibus aliis appareret ab rege impetratam eos libertatem, non per occasionem raptam habere. <span class="br"></span><span class="lineNumber">7</span><span class="br"></span>adversus quae respondebatur nihil neque mirari neque suscensere Antiochum debere si spem libertatis differri non satis aequo animo paterentur.</p>
<p><span class="br"></span><span class="lineNumber">8</span><span class="br"></span>Ipse initio veris navibus ab Epheso profectus Hellespontum petit, terrestres copias traici ab Abydo Chersonesum iussit. cum ad Madytum, Chersonesi urbem, terrestri navalem exercitum iunxisset, <span class="br"></span><span class="lineNumber">9</span><span class="br"></span>quia clauserant portas, circumdedit moenia armatis; et iam opera admoventi deditio 


</p></section><notes></notes></section>