<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>20. Multa egregie Rhodii pro fide erga populum Romanum proque universo nomine Graecorum terra marique ausi sunt, <span class="br"></span><span class="lineNumber">2</span><span class="br"></span>nihil magnificentius quam quod ea tempestate, non territi tanta mole imminentis belli, legatos ad regem miserunt ne Chelidonias—promunturium Ciliciae est, inclutum foedere antiquo Atheniensium cum regibus Persarum—superaret: si eo fine non contineret classem copiasque suas, se obviam ituros, <span class="br"></span><span class="lineNumber">3</span><span class="br"></span>non ab odio ullo sed ne coniungi eum Philippo paterentur, et impedimento esse Romanis liberantibus Graeciam.</p>
<p><span class="br"></span><span class="lineNumber">4</span><span class="br"></span>Coracesium eo tempore Antiochus operibus oppugnabat, Zephyrio et Solis et Aphrodisiade et Coryco et, superato Anemurio—promunturium id quoque Ciliciae est—, Selinunte recepto. <span class="br"></span><span class="lineNumber">5</span><span class="br"></span>omnibus his aliisque eius orae castellis aut metu aut voluntate sine certamine in dicionem acceptis, Coracesium praeter spem clausis portis tenebat eum. <span class="br"></span><span class="lineNumber">6</span><span class="br"></span>ibi legati Rhodiorum auditi. et quamquam ea legatio erat quae accendere regium animum posset, temperavit irae et legatos se Rhodum missurum respondit, <span class="br"></span><span class="lineNumber">7</span><span class="br"></span>iisque mandaturum ut renovarent vetusta iura cum ea civitate sua maiorumque suorum, et vetarent eos pertimescere adventum regis: nihil aut iis aut sociis eorum noxiae futurum fraudive; <span class="br"></span><span class="lineNumber">8</span><span class="br"></span>nam Romanorum amicitiam se non violaturum argumento




</p></section><notes></notes></section>