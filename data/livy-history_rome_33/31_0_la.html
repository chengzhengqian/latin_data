<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
terribilior Asiae erat, regium adscivit nomen, cuius magnitudini semper animum aequavit. <span class="br"></span><span class="lineNumber">4</span><span class="br"></span>summa iustitia suos rexit, unicam fidem sociis praestitit, comis in uxorem ac liberos<a class="footnoteLink" href="#note_LCL295_346_57" id="target_note_LCL295_346_57"><sup>57</sup></a>—quattuor superstites habuit—, mitis ac munificus amicis fuit; <span class="br"></span><span class="lineNumber">5</span><span class="br"></span>regnum adeo stabile ac firmum reliquit ut ad tertiam stirpem possessio eius descenderit.</p>
<p><span class="br"></span><span class="lineNumber">6</span><span class="br"></span>Cum hic status rerum in Asia Graeciaque et Macedonia esset, vixdum terminato cum Philippo bello, pace certe nondum perpetrata, ingens in Hispania ulteriore coortum est bellum. <span class="br"></span><span class="lineNumber">7</span><span class="br"></span>M. Helvius eam provinciam obtinebat. is litteris senatum certiorem fecit Culcham et Luxinium regulos in armis esse: <span class="br"></span><span class="lineNumber">8</span><span class="br"></span>cum Culcha decem et septem oppida, cum Luxinio validas urbes Carmonem et Bardonem;<a class="footnoteLink" href="#note_LCL295_346_58" id="target_note_LCL295_346_58"><sup>58</sup></a> in maritima ora Malacinos Sexetanosque et Baeturiam omnem et quae nondum animos nudaverant ad finitimorum motus consurrectura. <span class="br"></span><span class="lineNumber">9</span><span class="br"></span>his litteris a M. Sergio praetore, cuius iurisdictio inter cives et peregrinos erat, recitatis, decreverunt patres ut comitiis praetorum perfectis, cui praetori provincia Hispania obvenisset, is primo quoque tempore de bello Hispaniae ad senatum referret.</p>
<span class="italic">B</span>: uxorem ac liberos <span class="italic">Mog.</span>: comis uxori ac liberis <span class="italic">Jacobs</span>
</section><notes><section class="footnotes"><ul><li class="note" id="note_LCL295_346_57"><a class="footnoteCrossrefLink" href="#target_note_LCL295_346_57" title="Click to highlight in text"><sup class="lineRef">57</sup>comis in uxorem ac liberos <span class="italic">Goeller</span>: comis uxor ac liberos</a></li><script type="text/javascript">document.getElementById('note_LCL295_346_57').style.display = "none";</script><li class="note" id="note_LCL295_346_58"><a class="footnoteCrossrefLink" href="#target_note_LCL295_346_58" title="Click to highlight in text"><sup class="lineRef">58</sup>Bardonem <span class="italic">Mog.</span>: Baldonem <span class="italic">B</span></a></li><script type="text/javascript">document.getElementById('note_LCL295_346_58').style.display = "none";</script></ul></section></notes></section>