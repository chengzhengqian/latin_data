<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 de societate<a class="footnoteLink" href="#note_LCL295_290_4" id="target_note_LCL295_290_4"><sup>4</sup></a> cum Romanis iungenda, nullo contra dicere audente, omnium Boeotiae civitatium suffragiis accipitur iubeturque. <span class="br"></span><span class="lineNumber">7</span><span class="br"></span>concilio dimisso Quinctius tantum Thebis moratus quantum Attali repens casus coegit, <span class="br"></span><span class="lineNumber">8</span><span class="br"></span>postquam non vitae praesens periculum vis morbi attulisse sed membrorum debilitatem visa est, relicto eo ad curationem necessariam corporis, Elatiam unde profectus erat redit, <span class="br"></span><span class="lineNumber">9</span><span class="br"></span>Boeotis quoque sicut prius Achaeis ad societatem adscitis, et quoniam<a class="footnoteLink" href="#note_LCL295_290_5" id="target_note_LCL295_290_5"><sup>5</sup></a> tuta ea pacataque ab tergo relinquebantur, omnibus iam cogitationibus in Philippum et quod reliquum belli erat conversis.</p>
<p>3. Philippus quoque primo vere, postquam legati ab Roma nihil pacati rettulerant, dilectum per omnia oppida regni habere instituit in magna inopia iuniorum. <span class="br"></span><span class="lineNumber">2</span><span class="br"></span>absumpserant enim per multas iam aetates continua bella Macedonas; <span class="br"></span><span class="lineNumber">3</span><span class="br"></span>ipso quoque regnante et navalibus bellis adversus Rhodios Attalumque et terrestribus adversus Romanos ceciderat magnus numerus. <span class="br"></span><span class="lineNumber">4</span><span class="br"></span>ita et tirones ab sedecim annis milites scribebat, et emeritis quidam stipendiis, quibus modo quicquam reliqui roboris erat, ad signa revocabantur. <span class="br"></span><span class="lineNumber">5</span><span class="br"></span>ita suppleto exercitu secundum vernum aequinoctium omnes copias Dium contraxit, ibique stativis positis exercendo cotidie milite hostem opperiebatur.</p>
<p> <span class="br"></span><span class="lineNumber">6</span><span class="br"></span>Et Quinctius per eosdem ferme dies ab Elatia profectus praeter Thronium et Scarpheam ad Thermopylas pervenit.




</p></section><notes><section class="footnotes"><ul><li class="note" id="note_LCL295_290_4"><a class="footnoteCrossrefLink" href="#target_note_LCL295_290_4" title="Click to highlight in text"><sup class="lineRef">4</sup>de societate <span class="italic">rmg</span>: <span class="italic">om. B</span></a></li><script type="text/javascript">document.getElementById('note_LCL295_290_4').style.display = "none";</script><li class="note" id="note_LCL295_290_5"><a class="footnoteCrossrefLink" href="#target_note_LCL295_290_5" title="Click to highlight in text"><sup class="lineRef">5</sup>quoniam <span class="italic">B</span>: quando<span class="italic"> rmg</span></a></li><script type="text/javascript">document.getElementById('note_LCL295_290_5').style.display = "none";</script></ul></section></notes></section>