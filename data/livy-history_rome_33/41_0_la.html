<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>Servus erat Zeuxippi, totius internuntius et minister rei, quem indicem Pisistratus timens eo ipso timore ad indicium protraxit. litteras ad Zeuxippum mittit ut servum conscium tolleret: <span class="br"></span><span class="lineNumber">12</span><span class="br"></span>non tam idoneum ad celandam rem eum videri sibi quam ad agendam fuerit. has qui tulerat litteras iussus Zeuxippo dare quam primum, <span class="br"></span><span class="lineNumber">13</span><span class="br"></span>quia non statim conveniendi eius copia fuit, illi ipsi seruo, quem ex omnibus domino fidissimum credebat, tradit, et adicit a Pisistrato de re magno opere pertinente ad Zeuxippum esse. <span class="br"></span><span class="lineNumber">14</span><span class="br"></span>conscientia ictus, cum extemplo traditurum eas adfirmasset, aperit perlectisque litteris pavidus Thebas refugit, et ad magistratus indicium defert. et Zeuxippus quidem, fuga servi motus, Anthedonem, tutiorem exsilio locum ratus, concessit; d<span class="br"></span><span class="lineNumber">15</span><span class="br"></span>e Pisistrato aliisque quaestiones tormentis habitae et sumptum supplicium est.</p>
<p>29. Efferavit ea caedes Thebanos Boeotosque omnes ad exsecrabile odium Romanorum, credentes non sine consilio imperatoris Romani Zeuxippum principem gentis id facinus conscisse. ad rebellandum neque vires neque ducem habebant: <span class="br"></span><span class="lineNumber">2</span><span class="br"></span>proximum bello quod erat, in latrocinium versi, alios in hospitiis alios vagos per hiberna milites ad varios commeantes usus excipiebant. <span class="br"></span><span class="lineNumber">3</span><span class="br"></span>quidam in ipsis itineribus ad notas latebras ab insidiantibus, pars in deserta

</p></section><notes></notes></section>