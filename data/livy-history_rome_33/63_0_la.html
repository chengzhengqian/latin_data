<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
fore, pro rege, si nihil aliud, longinquo, vicinum tyrannum dominum habituram.</p>
<p>45. Haec cum ab tam gravibus auctoribus, ut qui<a class="footnoteLink" href="#note_LCL295_410_84" id="target_note_LCL295_410_84"><sup>84</sup></a> omnia per se ipsos explorata adferrent, <span class="br"></span><span class="lineNumber">2</span><span class="br"></span>audirentur, maior res quod ad Antiochum attineret, maturanda magis, quoniam rex quacumque de causa in Syriam concessisset, de tyranno consultatio visa est. <span class="br"></span><span class="lineNumber">3</span><span class="br"></span>cum diu disceptatum esset utrum satis iam causae videretur cur decerneretur bellum, an permitterent T. Quinctio, quod ad Nabim Lacedaemonium attineret, faceret quod e re publica censeret esse, permiserunt, <span class="br"></span><span class="lineNumber">4</span><span class="br"></span>eam rem esse rati quae maturata dilatave non ita magni momenti ad summam rem publicam esset: <span class="br"></span><span class="lineNumber">5</span><span class="br"></span>magis id animadvertendum esse quid Hannibal et Carthaginienses, si cum Antiocho bellum motum foret, acturi essent.</p>
<p><span class="br"></span><span class="lineNumber">6</span><span class="br"></span>Adversae Hannibali factionis homines principibus Romanis, hospitibus quisque suis, identidem scribebant nuntios litterasque ab Hannibale ad Antiochum missas, et ab rege ad eum clam legatos venisse: <span class="br"></span><span class="lineNumber">7</span><span class="br"></span>ut feras quasdam nulla mitescere arte, sic immitem et implacabilem eius viri animum esse; marcescere otii situ queri civitatem et inertia sopiri, nec sine armorum sonitu excitari posse. <span class="br"></span><span class="lineNumber">8</span><span class="br"></span>haec probabilia memoria prioris belli per unum illum non magis gesti quam moti faciebat. inritaverat etiam recenti facto multorum potentium animos.</p>
</section><notes><section class="footnotes"><ul><li class="note" id="note_LCL295_410_84"><a class="footnoteCrossrefLink" href="#target_note_LCL295_410_84" title="Click to highlight in text"><sup class="lineRef">84</sup>ut qui <span class="italic">Wesenberg</span>: tum qui <span class="italic">B Fr. 2</span>: tum quia <span class="italic">Mog.</span>: <span class="italic">obelo utitur Briscoe</span></a></li><script type="text/javascript">document.getElementById('note_LCL295_410_84').style.display = "none";</script></ul></section></notes></section>