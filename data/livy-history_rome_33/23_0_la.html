<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 pristinae dignitatis ac misericordia praesentis fortunae ortum est. <span class="br"></span><span class="lineNumber">9</span><span class="br"></span>potestate quoque dicendi facta, principio suppliciter, procedente autem oratione, ubi ad crimina diluenda ventum est, cum tanta fiducia quantam innocentia dabat disseruerunt; <span class="br"></span><span class="lineNumber">10</span><span class="br"></span>postremo ultro aliquid etiam queri et castigare iniquitatem simul in se crudelitatemque ausi, ita adfecerunt animos ut omnia quae in eos decreta erant frequentes tollerent, <span class="br"></span><span class="lineNumber">11</span><span class="br"></span>neque eo minus redeundum in societatem Philippi abnuendamque Romanorum amicitiam censerent.</p>
<p>17. Leucade haec sunt decreta. id caput Acarnaniae erat, eoque in concilium omnes populi conveniebant. <span class="br"></span><span class="lineNumber">2</span><span class="br"></span>itaque cum haec repentina mutatio Corcyram ad legatum Flamininum perlata esset, extemplo cum classe profectus Leucadem ad Heraeum quod vocant naves adplicuit. <span class="br"></span><span class="lineNumber">3</span><span class="br"></span>inde cum omni genere tormentorum machinarumque quibus expugnantur urbes ad muros accessit, ad primum terrorem ratus inclinari animos posse. <span class="br"></span><span class="lineNumber">4</span><span class="br"></span>postquam pacati nihil ostendebatur, tum vineas turresque erigere et arietem admovere muris coepit.</p>
<p><span class="br"></span><span class="lineNumber">5</span><span class="br"></span>Acarnania universa inter Aetoliam atque Epirum posita solem occidentem et mare Siculum spectat. <span class="br"></span><span class="lineNumber">6</span><span class="br"></span>Leucadia nunc insula est, vadoso freto quod perfossum manu est ab Acarnania divisa; tum paeninsula erat, occidentis regione artis faucibus cohaerens Acarnaniae; <span class="br"></span><span class="lineNumber">7</span><span class="br"></span>quingentos ferme passus longae eae fauces erant, latae haud amplius centum 
</p></section><notes></notes></section>