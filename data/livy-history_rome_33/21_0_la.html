<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
raptim capere arma iussis militibus, infrequenti agmine porta egressus super flumen instruit aciem. <span class="br"></span><span class="lineNumber">9</span><span class="br"></span>ceterae copiae vix conligi atque instrui cum potuissent, primum hostium impetum non tulerunt. <span class="br"></span><span class="lineNumber">10</span><span class="br"></span>Macedones et maxime omnium frequentes ad signa fuerant et diu ancipitem victoriae spem fecerunt; <span class="br"></span><span class="lineNumber">11</span><span class="br"></span>postremo fuga ceterorum nudati, cum duae iam acies hostium ex diverso, levis armatura ab latere, clipeati caetratique a fronte urgerent, et ipsi re inclinata primo rettulere pedem, <span class="br"></span><span class="lineNumber">12</span><span class="br"></span>deinde impulsi terga vertunt et plerique abiectis armis, nulla spe castrorum tenendorum relicta, Corinthum petierunt.</p>
<p><span class="br"></span><span class="lineNumber">13</span><span class="br"></span>Nicostratus mercennariis militibus ad hos persequendos, equitibus Thracumque auxiliis in populatores agri Sicyonii missis, magnam ubique<a class="footnoteLink" href="#note_LCL295_326_43" id="target_note_LCL295_326_43"><sup>43</sup></a> caedem edidit, maiorem prope quam in proelio ipso. <span class="br"></span><span class="lineNumber">14</span><span class="br"></span>ex iis quoque qui Pellenen Phliuntaque depopulati erant, incompositi<a class="footnoteLink" href="#note_LCL295_326_44" id="target_note_LCL295_326_44"><sup>44</sup></a> partim omniumque ignari<a class="footnoteLink" href="#note_LCL295_326_45" id="target_note_LCL295_326_45"><sup>45</sup></a> ad castra revertentes in hostium stationes tamquam in suas inlati sunt, <span class="br"></span><span class="lineNumber">15</span><span class="br"></span>partim ex discursu id quod erat suspicati ita se in fugam passim sparserunt ut ab ipsis agrestibus errantes circumvenirentur. <span class="br"></span><span class="lineNumber">16</span><span class="br"></span>ceciderunt eo die mille et quingenti, capti trecenti. Achaia omnis magno liberata metu.</p>
<p>16. Priusquam dimicaretur ad Cynoscephalas, L. 



</p></section><notes><section class="footnotes"><ul><li class="note" id="note_LCL295_326_43"><a class="footnoteCrossrefLink" href="#target_note_LCL295_326_43" title="Click to highlight in text"><sup class="lineRef">43</sup>ubique <span class="italic">rmg:</span> ibique<span class="italic"> B</span>: utrobique <span class="italic">Gron.</span></a></li><script type="text/javascript">document.getElementById('note_LCL295_326_43').style.display = "none";</script><li class="note" id="note_LCL295_326_44"><a class="footnoteCrossrefLink" href="#target_note_LCL295_326_44" title="Click to highlight in text"><sup class="lineRef">44</sup>incompositi<span class="italic"> rmg</span>: compositi <span class="italic">B</span></a></li><script type="text/javascript">document.getElementById('note_LCL295_326_44').style.display = "none";</script><li class="note" id="note_LCL295_326_45"><a class="footnoteCrossrefLink" href="#target_note_LCL295_326_45" title="Click to highlight in text"><sup class="lineRef">45</sup>omniumque ignari<span class="italic"> rmg</span>: omnium signari <span class="italic">B</span></a></li><script type="text/javascript">document.getElementById('note_LCL295_326_45').style.display = "none";</script></ul></section></notes></section>