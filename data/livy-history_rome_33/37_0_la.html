<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
Tuditanum cum gravi volnere relatum ex proelio haud ita multo post exspirasse.</p>
<p><span class="br"></span><span class="lineNumber">10</span><span class="br"></span>Consulibus ambobus Italia provincia cum iis legionibus quas superiores consules habuissent decreta, et ut quattuor legiones novas scriberent, duas urbanas duas quae quo senatus censuisset mitterentur; <span class="br"></span><span class="lineNumber">11</span><span class="br"></span>et T. Quinctius Flamininus provinciam eodem exercitu obtinere iussus: imperium ei prorogatum satis iam ante videri esse.</p>
<p>26. Praetores deinde provincias sortiti, L. Apustius Fullo urbanam iurisdictionem, Mâ€™. Acilius Glabrio inter cives et peregrinos, <span class="br"></span><span class="lineNumber">2</span><span class="br"></span>Q. Fabius Buteo Hispaniam ulteriorem, Q. Minucius Thermus citeriorem, C. Laelius Siciliam, Ti. Sempronius Longus Sardiniam. <span class="br"></span><span class="lineNumber">3</span><span class="br"></span>Q. Fabio Buteoni et Q. Minucio, quibus Hispaniae provinciae evenerant, consules legiones singulas ex quattuor ab se scriptis quas videretur ut darent decretum est, <span class="br"></span><span class="lineNumber">4</span><span class="br"></span>et socium ac Latini nominis quaterna milia peditum trecenos equites; iique primo quoque tempore in provincias ire iussi. <span class="br"></span><span class="lineNumber">5</span><span class="br"></span>bellum in Hispania quinto post anno motum est quam simul cum Punico bello fuerat finitum.</p>
<p><span class="br"></span><span class="lineNumber">6</span><span class="br"></span>Priusquam aut hi praetores ad bellum prope novum, quia tum primum suo nomine sine ullo Punico exercitu aut duce ad arma ierant, proficiscerentur aut ipsi consules ab urbe moverent, procurare, ut adsolet, prodigia quae nuntiabantur


</p></section><notes></notes></section>