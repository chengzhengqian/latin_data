<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 id C. Flamini honoris causa ipsius patrisque aduexerant Siculi Romam: <span class="br"></span><span class="lineNumber">9</span><span class="br"></span>Flaminius gratiam eius communicaverat cum collega. ludi Romani et apparati magnifice sunt et ter toti instaurati. <span class="br"></span><span class="lineNumber">10</span><span class="br"></span>aediles plebis Cn. Domitius Ahenobarbus et C. Scribonius Curio multos pecuarios ad populi iudicium adduxerunt: tres ex his condemnati sunt; ex eorum multaticia pecunia aedem in insula Fauni fecerunt. <span class="br"></span><span class="lineNumber">11</span><span class="br"></span>ludi plebeii per biduum instaurati, et epulum fuit ludorum causa.</p>
<p>43. L. Valerius Flaccus et M. Porcius Cato consules idibus Martiis, quo die magistratum inierunt, de provinciis cum ad senatum rettulissent, <span class="br"></span><span class="lineNumber">2</span><span class="br"></span>patres censuerunt, quoniam in Hispania tantum glisceret bellum ut iam consulari et duce et exercitu opus esset, placere consules Hispaniam citeriorem Italiamque provincias aut comparare inter se aut sortiri: utri Hispania provincia evenisset, <span class="br"></span><span class="lineNumber">3</span><span class="br"></span>eum duas legiones et quindecim milia socium Latini nominis et octingentos equites secum portare, et naves longas viginti ducere; <span class="br"></span><span class="lineNumber">4</span><span class="br"></span>alter consul duas scriberet legiones: iis Galliam obtineri provinciam satis esse fractis proximo anno Insubrum Boiorumque animis.</p>
<p><span class="br"></span><span class="lineNumber">5</span><span class="br"></span>Cato Hispaniam Valerius Italiam est sortitus. praetores deinde provincias sortiti, C. Fabricius Luscinus urbanam, 




</p></section><notes></notes></section>