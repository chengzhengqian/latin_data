<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 agebant; <span class="br"></span><span class="lineNumber">6</span><span class="br"></span>ne plus quinque milia armatorum haberet neve elephantum ullum; bellum extra Macedoniae fines ne iniussu senatus gereret; <span class="br"></span><span class="lineNumber">7</span><span class="br"></span>mille talentum daret populo Romano, dimidium praesens dimidium pensionibus decem annorum. <span class="br"></span><span class="lineNumber">8</span><span class="br"></span>Valerius Antias quaternum milium pondo argenti vectigal in decem annos impositum regi tradit; Claudius in annos triginta quaterna milia pondo et ducena, in praesens viginti milia pondo. <span class="br"></span><span class="lineNumber">9</span><span class="br"></span>idem nominatim adiectum scribit ne cum Eumene Attali filio—novus is tum rex erat—bellum gereret.</p>
<p><span class="br"></span><span class="lineNumber">10</span><span class="br"></span>In haec obsides accepti, inter quos Demetrius Philippi filius. adicit Antias Valerius Attalo absenti Aeginam insulam elephantosque dono datos, <span class="br"></span><span class="lineNumber">11</span><span class="br"></span>et Rhodiis Stratoniceam Cariaeque alias urbes quas Philippus tenuisset; Atheniensibus insulas datas Lemnum Imbrum Delum Scyrum.</p>
<p>31. Omnibus Graeciae civitatibus hanc pacem adprobantibus, soli Aetoli decretum decem legatorum clam mussantes carpebant: <span class="br"></span><span class="lineNumber">2</span><span class="br"></span>litteras inanes vana specie libertatis adumbratas esse. cur enim alias Romanis tradi urbes nec nominari eas, alias nominari et sine traditione liberas iuberi esse, <span class="br"></span><span class="lineNumber">3</span><span class="br"></span>nisi quod quae in Asia sint liberentur, longinquitate ipsa tutiores, quae in Graecia sint, ne nominatae quidem intercipiantur, Corinthus et Chalcis et Oreus cum Eretria et Demetriade?</p>
</section><notes></notes></section>