<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
admitterentur, Achaei Atheniensesque supervenerunt; <span class="br"></span><span class="lineNumber">11</span><span class="br"></span>plus auctoritatis Achaei habuerunt deprecantes, quia ni impetrassent pacem Boeotis, bellum simul gerere decreverant. <span class="br"></span><span class="lineNumber">12</span><span class="br"></span>per Achaeos et Boeotis copia adeundi adloquendique Romanum facta est, iussisque tradere noxios et multae nomine triginta conferre talenta, pax data et ab oppugnatione recessum.</p>
<p>30. Paucos post dies decem legati ab Roma venerunt, quorum ex consilio pax data Philippo in has leges est, <span class="br"></span><span class="lineNumber">2</span><span class="br"></span>ut omnes Graecorum civitates quae in Europa quaeque in Asia essent libertatem ac suas haberent leges; quae earum sub dicione Philippi fuissent, praesidia ex iis Philippus deduceret, vacuasque traderet Romanis ante Isthmiorum tempus; deduceret et ex iis quae in Asia essent, E<span class="br"></span><span class="lineNumber">3</span><span class="br"></span>uromo Pedasisque et Bargyliis et Iaso et Myrina et Abydo et Thaso et Perintho: <span class="br"></span><span class="lineNumber">4</span><span class="br"></span>eas quoque enim placere liberas esse; de Cianorum libertate Quinctium Prusiae Bithynorum regi scribere quid senatui et decem legatis placuisset; <span class="br"></span><span class="lineNumber">5</span><span class="br"></span>captivos transfugasque reddere Philippum Romanis et naves omnes tectas tradere praeter quinque et regiam unam inhabilis prope magnitudinis, quam sedecim versus remorum



</p></section><notes></notes></section>