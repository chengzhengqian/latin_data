<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
Quinctius, Corcyram excitis Acarnanum principibus, quae sola Graeciae gentium in societate Macedonum manserat, initium quoddam ibi motus fecit. <span class="br"></span><span class="lineNumber">2</span><span class="br"></span>duae autem maxime causae eos tenuerant in amicitia regis, una fides insita genti, altera metus odiumque Aetolorum. <span class="br"></span><span class="lineNumber">3</span><span class="br"></span>concilium Leucadem indictum est. eo neque cuncti convenere Acarnanum populi nec iis qui convenerant idem placuit; sed<a class="footnoteLink" href="#note_LCL295_328_46" id="target_note_LCL295_328_46"><sup>46</sup></a> principes et magistratus pervicerunt ut privatum decretum Romanae societatis fieret. <span class="br"></span><span class="lineNumber">4</span><span class="br"></span>id omnes qui afuerant aegre passi; et in hoc fremitu gentis a Philippo missi duo principes Acarnanum, Androcles et Echedemus, <span class="br"></span><span class="lineNumber">5</span><span class="br"></span>non ad tollendum modo decretum Romanae societatis valuerunt, sed etiam ut Archelaus et Bianor, principes gentis ambo, quod auctores eius sententiae fuissent, proditionis in concilio damnarentur, et Zeuxidae praetori, quod de ea re rettulisset, imperium abrogaretur.</p>
<p><span class="br"></span><span class="lineNumber">6</span><span class="br"></span>Rem temerariam sed eventu prosperam damnati fecerunt. suadentibus namque amicis cederent tempori et Corcyram ad Romanos abirent, <span class="br"></span><span class="lineNumber">7</span><span class="br"></span>statuerunt offerre se multitudini et aut eo ipso lenire iras aut pati quod casus tulisset. <span class="br"></span><span class="lineNumber">8</span><span class="br"></span>cum se frequenti concilio intulissent, primo murmur ac fremitus admirantium, silentium mox a verecundia simul



</p></section><notes><section class="footnotes"><ul><li class="note" id="note_LCL295_328_46"><a class="footnoteCrossrefLink" href="#target_note_LCL295_328_46" title="Click to highlight in text"><sup class="lineRef">46</sup>sed <span class="italic">Briscoe</span>: sed et <span class="italic">B</span>: sed duo <span class="italic">Madvig</span></a></li><script type="text/javascript">document.getElementById('note_LCL295_328_46').style.display = "none";</script></ul></section></notes></section>