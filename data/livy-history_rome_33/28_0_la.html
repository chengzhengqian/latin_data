<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 fuga in expedito fuit, ne temptato quidem casu pugnae in fines suos redierunt. <span class="br"></span><span class="lineNumber">5</span><span class="br"></span>ea una expeditione, non pro reliquo statu fortunae facta, refectis suorum animis Thessalonicam sese recepit.</p>
<p><span class="br"></span><span class="lineNumber">6</span><span class="br"></span>Non tam in tempore Punicum bellum terminatum erat, ne simul et cum Philippo foret bellandum, quam opportune, iam Antiocho ex Syria moliente bellum, Philippus est superatus: <span class="br"></span><span class="lineNumber">7</span><span class="br"></span>nam praeterquam quod facilius cum singulis quam si in unum ambo simul contulissent vires bellatum est, Hispania quoque sub idem tempus magno tumultu ad bellum consurrexit.</p>
<p><span class="br"></span><span class="lineNumber">8</span><span class="br"></span>Antiochus, cum priore aestate omnibus quae in Coele Syria sunt civitatibus ex Ptolomaei dicione in suam potestatem redactis in hiberna Antiochiam concessisset, nihilo quietiora ea ipsis aestivis habuit. <span class="br"></span><span class="lineNumber">9</span><span class="br"></span>omnibus enim regni viribus conixus cum ingentes copias terrestres maritimasque comparasset, principio veris praemissis terra cum exercitu filiis duobus Ardye ac Mithridate<a class="footnoteLink" href="#note_LCL295_340_56" id="target_note_LCL295_340_56"><sup>56</sup></a> iussisque Sardibus se opperiri, ipse cum classe centum tectarum navium, <span class="br"></span><span class="lineNumber">10</span><span class="br"></span>ad hoc levioribus navigiis cercurisque ac lembis ducentis proficiscitur, <span class="br"></span><span class="lineNumber">11</span><span class="br"></span>simul per omnem oram Ciliciae Lyciaeque et Cariae temptaturus urbes quae in dicione Ptolomaei essent, simul Philippum—necdum enim debellatum erat—exercitu navibusque adiuturus.</p>
</section><notes><section class="footnotes"><ul><li class="note" id="note_LCL295_340_56"><a class="footnoteCrossrefLink" href="#target_note_LCL295_340_56" title="Click to highlight in text"><sup class="lineRef">56</sup>filiis . . . Mithridate <span class="italic">B</span>: <span class="italic">sic sed</span> Ardyeque ac <span class="italic">Holleaux</span></a></li><script type="text/javascript">document.getElementById('note_LCL295_340_56').style.display = "none";</script></ul></section></notes></section>