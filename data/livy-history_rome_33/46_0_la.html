<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>32. Isthmiorum statum ludicrum aderat, semper quidem et alias frequens cum propter spectaculi studium insitum genti, quo certamina omnis generis artium viriumque et pernicitatis visuntur, <span class="br"></span><span class="lineNumber">2</span><span class="br"></span>tum quia propter opportunitatem loci, per duo diversa maria omnium rerum usus ministrantis humano generi, concilium Asiae Graeciaeque is mercatus erat. <span class="br"></span><span class="lineNumber">3</span><span class="br"></span>tum vero non ad solitos modo usus undique convenerant sed exspectatione erecti qui deinde status futurus Graeciae, quae sua fortuna esset. alii alia non taciti solum opinabantur sed sermonibus etiam ferebant Romanos facturos: vix cuiquam persuadebatur Graecia omni cessuros.</p>
<p><span class="br"></span><span class="lineNumber">4</span><span class="br"></span>Ad spectaculum consederant, et praeco cum tubicine, ut mos est, in mediam aream, unde sollemni carmine ludicrum indici solet, processit, et tuba silentio facto ita pronuntiat: <span class="br"></span><span class="lineNumber">5</span><span class="br"></span>“senatus Romanus et T. Quinctius imperator, Philippo rege Macedonibusque devictis, liberos immunes suis legibus esse iubet Corinthios Phocenses Locrensesque omnes, et insulam Euboeam et Magnetas Thessalos Perrhaebos Achaeos Phthiotas.”<a class="footnoteLink" href="#note_LCL295_376_63" id="target_note_LCL295_376_63"><sup>63</sup></a></p>
<p><span class="br"></span><span class="lineNumber">6</span><span class="br"></span>Percensuerat omnes gentes quae sub dicione Philippi regis fuerant. audita voce praeconis maius gaudium fuit 


</p></section><notes><section class="footnotes"><ul><li class="note" id="note_LCL295_376_63"><a class="footnoteCrossrefLink" href="#target_note_LCL295_376_63" title="Click to highlight in text"><sup class="lineRef">63</sup>Phthiotas <span class="italic">Fr. 2</span>: Pthiotas <span class="italic">B</span>: Tietas <span class="italic">Mog.</span></a></li><script type="text/javascript">document.getElementById('note_LCL295_376_63').style.display = "none";</script></ul></section></notes></section>