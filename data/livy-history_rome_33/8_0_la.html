<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
vocant Scotusaei agri, Quinctius circa Thetideum Pharsaliae terrae posuisset castra, aut hi aut illi ubi hostis esset satis compertum habuerunt. <span class="br"></span><span class="lineNumber">12</span><span class="br"></span>tertio die primo nimbus effusus, dein caligo nocti<a class="footnoteLink" href="#note_LCL295_300_20" id="target_note_LCL295_300_20"><sup>20</sup></a> simillima Romanos metu insidiarum tenuit.</p>
<p>7. Philippus maturandi itineris causa, post imbrem nubibus in terram demissis nihil deterritus, signa ferri iussit; <span class="br"></span><span class="lineNumber">2</span><span class="br"></span>sed tam densa caligo occaecaverat diem ut neque signiferi viam nec signa milites cernerent, agmen ad incertos clamores uagum velut errore nocturno turbaretur. <span class="br"></span><span class="lineNumber">3</span><span class="br"></span>supergressi tumulos qui Cynoscephalae vocantur, relicta ibi statione firma peditum equitumque, posuerunt castra. <span class="br"></span><span class="lineNumber">4</span><span class="br"></span>Romanus iisdem ad Thetideum castris cum se tenuisset, exploratum tamen ubi hostis esset decem turmas equitum et mille pedites misit, monitos ut ab insidiis, quas dies obscurus apertis quoque locis tecturus esset, praecaverent. <span class="br"></span><span class="lineNumber">5</span><span class="br"></span>ubi ventum ad insessos tumulos est, pavore mutuo iniecto velut torpentes quieverunt; dein nuntiis retro in castra ad duces missis, ubi primus terror ab necopinato visu consedit, non diutius certamine abstinuere.</p>
<p><span class="br"></span><span class="lineNumber">6</span><span class="br"></span>Principio a paucis procurrentibus lacessita pugna est, deinde subsidiis tuentium pulsos aucta. in qua cum haudquaquam


</p></section><notes><section class="footnotes"><ul><li class="note" id="note_LCL295_300_20"><a class="footnoteCrossrefLink" href="#target_note_LCL295_300_20" title="Click to highlight in text"><sup class="lineRef">20</sup>nocti <span class="italic">Kreyssig</span>: noctis <span class="italic">B</span></a></li><script type="text/javascript">document.getElementById('note_LCL295_300_20').style.display = "none";</script></ul></section></notes></section>