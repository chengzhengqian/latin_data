<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
Philippum<a class="footnoteLink" href="#note_LCL295_304_22" id="target_note_LCL295_304_22"><sup>22</sup></a> temere fieri, non locum sibi placere non tempus, perpulit ut educeret omnes copias in aciem. <span class="br"></span><span class="lineNumber">3</span><span class="br"></span>idem et Romanus, magis necessitate quam occasione pugnae inductus, fecit. dextrum cornu elephantis ante signa instructis in subsidiis reliquit; <span class="br"></span><span class="lineNumber">4</span><span class="br"></span>laevo cum omni levi armatura in hostem vadit, simul admonens cum iisdem Macedonibus pugnaturos quos ad Epiri fauces, montibus fluminibusque saeptos, victa naturali difficultate locorum expulissent acieque expugnassent, <span class="br"></span><span class="lineNumber">5</span><span class="br"></span>cum iis quos P. Sulpici prius ductu obsidentes in Eordaeam aditum vicissent: fama stetisse non viribus Macedoniae regnum; eam quoque famam tandem evanuisse.</p>
<p><span class="br"></span><span class="lineNumber">6</span><span class="br"></span>Iam perventum ad suos in ima valle stantes erat, qui adventu exercitus imperatorisque pugnam renovant, impetuque facto rursus avertunt hostem. <span class="br"></span><span class="lineNumber">7</span><span class="br"></span>Philippus cum caetratis et cornu dextro peditum, robore Macedonici exercitus, quam phalangem vocabant, prope<a class="footnoteLink" href="#note_LCL295_304_23" id="target_note_LCL295_304_23"><sup>23</sup></a> cursu ad hostem vadit. <span class="br"></span><span class="lineNumber">8</span><span class="br"></span>Nicanori, ex purpuratis uni, ut cum reliquis copiis confestim sequatur imperat. <span class="br"></span><span class="lineNumber">9</span><span class="br"></span>primo, ut in iugum evasit, et iacentibus ibi paucis armis corporibusque hostium proelium eo loco fuisse, pulsosque inde Romanos et pugnari 






</p></section><notes><section class="footnotes"><ul><li class="note" id="note_LCL295_304_22"><a class="footnoteCrossrefLink" href="#target_note_LCL295_304_22" title="Click to highlight in text"><sup class="lineRef">22</sup>Philippum <span class="italic">suppl.</span> <span class="italic">Weiss.</span>: <span class="italic">spat. in fine versus B</span>: <span class="italic">lac. indicat</span> <span class="italic">Briscoe</span></a></li><script type="text/javascript">document.getElementById('note_LCL295_304_22').style.display = "none";</script><li class="note" id="note_LCL295_304_23"><a class="footnoteCrossrefLink" href="#target_note_LCL295_304_23" title="Click to highlight in text"><sup class="lineRef">23</sup>prope <span class="italic">Kreyssig</span>: propere <span class="italic">B</span>: propero <span class="italic">r</span></a></li><script type="text/javascript">document.getElementById('note_LCL295_304_23').style.display = "none";</script></ul></section></notes></section>