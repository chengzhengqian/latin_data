<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
item ut pontificibus lege datum est togae praetextae habendae ius. <span class="br"></span><span class="lineNumber">2</span><span class="br"></span>sed magnum certamen cum omnibus sacerdotibus eo anno fuit quaestoribus urbanis Q. Fabio Labeoni et L. Aurelio. <span class="br"></span><span class="lineNumber">3</span><span class="br"></span>pecunia opus erat, quod ultimam pensionem pecuniae in bellum conlatae persolvi placuerat privatis. <span class="br"></span><span class="lineNumber">4</span><span class="br"></span>quaestores ab auguribus pontificibusque quod stipendium per bellum non contulissent petebant. ab sacerdotibus tribuni plebis nequiquam appellati, omniumque annorum per quos non dederant exactum est.</p>
<p><span class="br"></span><span class="lineNumber">5</span><span class="br"></span>Eodem anno duo mortui pontifices novique in eorum locum suffecti, M. Marcellus consul in locum C. Semproni Tuditani, qui praetor in Hispania decesserat, et L. Valerius Flaccus in locum M. Corneli Cethegi. <span class="br"></span><span class="lineNumber">6</span><span class="br"></span>et Q. Fabius Maximus augur mortuus est admodum adulescens, priusquam ullum magistratum caperet; nec eo anno augur in eius locum est suffectus.</p>
<p><span class="br"></span><span class="lineNumber">7</span><span class="br"></span>Comitia inde consularia habita a M. Marcello consule. creati consules L. Valerius Flaccus et M. Porcius Cato. praetores inde facti Cn. Manlius Vulso, Ap. Claudius Nero, P. Porcius Laeca, C. Fabricius Luscinus, C. Atinius Labeo,<a class="footnoteLink" href="#note_LCL295_402_81" id="target_note_LCL295_402_81"><sup>81</sup></a> P. Manlius.</p>
<p><span class="br"></span><span class="lineNumber">8</span><span class="br"></span>Eo anno aediles curules M. Fulvius Nobilior et C. Flaminius tritici deciens centena milia binis aeris populo discripserunt.




</p></section><notes><section class="footnotes"><ul><li class="note" id="note_LCL295_402_81"><a class="footnoteCrossrefLink" href="#target_note_LCL295_402_81" title="Click to highlight in text"><sup class="lineRef">81</sup>C. Fabricius . . . Labeo <span class="italic">hic Weiss., ante</span> C. Manlius<span class="italic"> Fr. 2</span>: C. Fabricius Labeo<span class="italic"> hic B</span>: <span class="italic">om. Mog.</span></a></li><script type="text/javascript">document.getElementById('note_LCL295_402_81').style.display = "none";</script></ul></section></notes></section>