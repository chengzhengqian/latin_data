<section class="div1 language" lang="la"><header><hgroup><h1>LIVY</h1></hgroup></header><section class="div2">
<p>46. Iudicum ordo Carthagine ea tempestate dominabatur, eo maxime quod iidem perpetui iudices erant. r<span class="br"></span><span class="lineNumber">2</span><span class="br"></span>es fama vitaque omnium in illorum potestate erat; qui unum eius ordinis offendisset, omnes adversos habebat, nec accusator apud infensos iudices deerat. <span class="br"></span><span class="lineNumber">3</span><span class="br"></span>horum in tam impotenti regno—neque enim civiliter nimiis opibus utebantur—praetor factus Hannibal vocari ad se quaestorem iussit. <span class="br"></span><span class="lineNumber">4</span><span class="br"></span>quaestor id pro nihilo habuit; nam et adversae factionis erat, et quia ex quaestura in iudices, potentissimum ordinem, referebatur, iam pro futuris mox opibus animos gerebat. <span class="br"></span><span class="lineNumber">5</span><span class="br"></span>enimvero indignum id ratus, Hannibal viatorem ad prendendum quaestorem misit, subductumque in contionem non ipsum magis quam ordinem iudicum, prae quorum superbia atque opibus nec leges quicquam essent nec magistratus, accusavit. <span class="br"></span><span class="lineNumber">6</span><span class="br"></span>et ut secundis auribus accipi orationem animadvertit, et infimorum quoque libertati gravem esse superbiam eorum, <span class="br"></span><span class="lineNumber">7</span><span class="br"></span>legem extemplo promulgavit pertulitque ut in singulos annos iudices legerentur, neu quis biennium continuum iudex esset. ceterum quantam eo facto ad plebem inierat gratiam, tantum magnae partis principum offenderat animos. <span class="br"></span><span class="lineNumber">8</span><span class="br"></span>adiecit et aliud quo<a class="footnoteLink" href="#note_LCL295_412_85" id="target_note_LCL295_412_85"><sup>85</sup></a> bono publico sibi proprias simultates inritavit. vectigalia 



</p></section><notes><section class="footnotes"><ul><li class="note" id="note_LCL295_412_85"><a class="footnoteCrossrefLink" href="#target_note_LCL295_412_85" title="Click to highlight in text"><sup class="lineRef">85</sup>quo <span class="italic">Heinsius</span>: quod <span class="italic">BMog.</span></a></li><script type="text/javascript">document.getElementById('note_LCL295_412_85').style.display = "none";</script></ul></section></notes></section>