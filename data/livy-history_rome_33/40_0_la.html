<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 fuga comitum et quiritatio facta, et tumultus per totam urbem discurrentium cum luminibus; percussores proxima porta evaserunt.</p>
<p><span class="br"></span><span class="lineNumber">4</span><span class="br"></span>Luce prima contio frequens velut ex ante indicto aut voce praeconis convocata in theatro erat. <span class="br"></span><span class="lineNumber">5</span><span class="br"></span>palam ab suo comitatu et obscenis illis viris fremebant interfectum, animis autem Zeuxippum auctorem destinabant caedis. i<span class="br"></span><span class="lineNumber">6</span><span class="br"></span>n praesentia placuit comprehendi eos qui simul fuissent quaestionemque ex iis haberi. <span class="br"></span><span class="lineNumber">7</span><span class="br"></span>qui dum quaeruntur, Zeuxippus, constanti animo avertendi ab se criminis causa in contionem progressus, errare ait homines qui tam atrocem caedem pertinere ad illos semiviros crederent, <span class="br"></span><span class="lineNumber">8</span><span class="br"></span>multaque in eam partem probabiliter argumentatur;<a class="footnoteLink" href="#note_LCL295_364_61" id="target_note_LCL295_364_61"><sup>61</sup></a> quibus fidem apud quosdam fecit nunquam, si sibi conscius esset, oblaturum se multitudini mentionemve eius caedis nullo lacessente facturum fuisse; <span class="br"></span><span class="lineNumber">9</span><span class="br"></span>alii non dubitare impudenter obviam crimini eundo suspicionem averti.</p>
<p>Torti post paulo insontes, cum scirent ipsi nihil, opinione omnium pro indicio usi,<a class="footnoteLink" href="#note_LCL295_364_62" id="target_note_LCL295_364_62"><sup>62</sup></a> Zeuxippum et Pisistratum nominaverunt, nullo adiecto cur scire quicquam viderentur argumento. <span class="br"></span><span class="lineNumber">10</span><span class="br"></span>Zeuxippus tamen cum Stratonida quodam nocte perfugit Tanagram, suam magis conscientiam quam indicium hominum nullius rei consciorum metuens; <span class="br"></span><span class="lineNumber">11</span><span class="br"></span>Pisistratus spretis indicibus Thebis mansit. </p>
</section><notes><section class="footnotes"><ul><li class="note" id="note_LCL295_364_61"><a class="footnoteCrossrefLink" href="#target_note_LCL295_364_61" title="Click to highlight in text"><sup class="lineRef">61</sup>argumentatur <span class="italic">J. Gron.</span>: argumentatus <span class="italic">BMog.</span>: argumentatus est <span class="italic">Weiss.</span></a></li><script type="text/javascript">document.getElementById('note_LCL295_364_61').style.display = "none";</script><li class="note" id="note_LCL295_364_62"><a class="footnoteCrossrefLink" href="#target_note_LCL295_364_62" title="Click to highlight in text"><sup class="lineRef">62</sup>nihil . . . usi <span class="italic">Kreyssig</span>: <span class="italic">sic, sed om.</span> usi <span class="italic">B</span>:<span class="italic"> </span>opinionem omnium, ea pro indicio usi<span class="italic"> Mog.</span></a></li><script type="text/javascript">document.getElementById('note_LCL295_364_62').style.display = "none";</script></ul></section></notes></section>