<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">9</span><span class="br"></span>Dinocrates quingentos Macedonas dextro cornu, laevo Agrianas locat, in medium accipit contractos ex castellorum—Cares maxime erant—praesidiis, equites cornibus circumdat et Cretensium auxiliares Thracumque. <span class="br"></span><span class="lineNumber">10</span><span class="br"></span>Rhodii Achaeos dextro cornu, sinistro mercennarios<a class="footnoteLink" href="#note_LCL295_336_54" id="target_note_LCL295_336_54"><sup>54</sup></a> milites, lectam peditum manum, habuere, medios mixta ex pluribus gentibus auxilia, <span class="br"></span><span class="lineNumber">11</span><span class="br"></span>equites levisque armaturae quod erat cornibus circumiectum.</p>
<p><span class="br"></span><span class="lineNumber">12</span><span class="br"></span>Eo die steterunt tantum acies utraque super ripam torrentis qui tenui tum aqua interfluebat,<a class="footnoteLink" href="#note_LCL295_336_55" id="target_note_LCL295_336_55"><sup>55</sup></a> paucisque telis emissis in castra receperunt sese. <span class="br"></span><span class="lineNumber">13</span><span class="br"></span>postero die eodem ordine instructi maius aliquanto proelium quam pro numero edidere pugnantium. neque enim plus terna milia peditum fuere et centeni ferme equites; <span class="br"></span><span class="lineNumber">14</span><span class="br"></span>ceterum non numero tantum nec armorum genere sed animis quoque paribus et aequa spe pugnarunt. <span class="br"></span><span class="lineNumber">15</span><span class="br"></span>Achaei primi torrente superato in Agrianas impetum fecerunt; deinde tota prope cursu transgressa amnem acies est. <span class="br"></span><span class="lineNumber">16</span><span class="br"></span>diu anceps pugna stetit. numero Achaei, mille ipsi, quadringentos loco pepulere; inclinato deinde laevo cornu in dextrum omnes conisi. <span class="br"></span><span class="lineNumber">17</span><span class="br"></span>Macedones usque dum ordines et veluti stipata phalanx constabat moveri nequiverunt; <span class="br"></span><span class="lineNumber">18</span><span class="br"></span>postquam laevo latere nudato circumagere hastas in venientem ex transverso 




</p></section><notes><section class="footnotes"><ul><li class="note" id="note_LCL295_336_54"><a class="footnoteCrossrefLink" href="#target_note_LCL295_336_54" title="Click to highlight in text"><sup class="lineRef">54</sup>dextro . . . mercennarios <span class="italic">Mog.</span>: <span class="italic">om.</span> <span class="italic">B</span></a></li><script type="text/javascript">document.getElementById('note_LCL295_336_54').style.display = "none";</script><li class="note" id="note_LCL295_336_55"><a class="footnoteCrossrefLink" href="#target_note_LCL295_336_55" title="Click to highlight in text"><sup class="lineRef">55</sup>torrentis . . . interfluebat <span class="italic">H.J.M.:</span> qui tenui tum aqua interfluebat torrens <span class="italic">B</span>: quae tenui aqua interfluebat torrentis <span class="italic">Mog.</span></a></li><script type="text/javascript">document.getElementById('note_LCL295_336_55').style.display = "none";</script></ul></section></notes></section>