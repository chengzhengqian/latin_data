<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
hostem conati sunt, turbati extemplo tumultum primo inter se fecerunt, terga deinde vertunt, postremo abiectis armis in praecipitem fugam effunduntur. Bargylias petentes fugerunt; eodem et Dinocrates perfugit.</p>
<p><span class="br"></span><span class="lineNumber">19</span><span class="br"></span>Rhodii, quantum diei superfuit secuti, receperunt sese in castra. satis constat, si confestim victores Stratoniceam petissent, recipi eam urbem sine certamine potuisse. <span class="br"></span><span class="lineNumber">20</span><span class="br"></span>praetermissa eius rei occasio est dum in castellis vicisque recipiendis Peraeae tempus teritur. <span class="br"></span><span class="lineNumber">21</span><span class="br"></span>interim animi eorum qui Stratoniceam praesidio obtinebant confirmati sunt; mox et Dinocrates cum iis quae proelio superfuerant copiis intravit muros. <span class="br"></span><span class="lineNumber">22</span><span class="br"></span>nequiquam inde obsessa oppugnataque urbs est, nec recipi nisi aliquanto post per Antiochum potuit.</p>
<p>Haec in Thessalia, haec in Achaia, haec in Asia per eosdem dies ferme gesta.</p>
<p>19. Philippus cum audisset Dardanos transgressos fines ab contemptu concussi tum regni superiora Macedoniae evastare, <span class="br"></span><span class="lineNumber">2</span><span class="br"></span>quamquam toto prope orbe terrarum undique se suosque exigente fortuna urgebatur, <span class="br"></span><span class="lineNumber">3</span><span class="br"></span>tamen morte tristius ratus Macedoniae etiam possessione pelli, dilectu raptim per urbes Macedonum habito cum sex milibus peditum et quingentis equitibus circa Stobos Paeoniae improviso hostes oppressit. <span class="br"></span><span class="lineNumber">4</span><span class="br"></span>magna multitudo hominum in proelio, maior cupidine praedandi palata per agros caesa est. quibus




</p></section><notes></notes></section>