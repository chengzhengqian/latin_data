<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 et suam recentem ad eos legationem esse, et senatus honorifica in se decreta responsaque. <span class="br"></span><span class="lineNumber">9</span><span class="br"></span>tum forte legati redierant ab Roma comiter auditi dimissique, ut tempus postulabat, incerto adhuc adversus Philippum eventu belli.</p>
<p><span class="br"></span><span class="lineNumber">10</span><span class="br"></span>Cum haec legati regis in contione Rhodiorum agerent, nuntius venit debellatum ad Cynoscephalas esse. hoc nuntio accepto Rhodii, dempto metu a Philippo, omiserunt consilium obviam eundi classe Antiocho: <span class="br"></span><span class="lineNumber">11</span><span class="br"></span>illam alteram curam non omiserunt tuendae libertatis civitatium sociarum Ptolomaei quibus bellum ab Antiocho imminebat. <span class="br"></span><span class="lineNumber">12</span><span class="br"></span>nam alias auxiliis iuverunt, alias providendo ac praemonendo conatus hostis, causaque libertatis fuerunt Cauniis Myndiis Halicarnassensibus Samiisque. <span class="br"></span><span class="lineNumber">13</span><span class="br"></span>non operae est persequi ut quaeque acta in his locis sint, cum ad ea quae propria Romani belli sunt vix sufficiam.</p>
<p>21. Eodem tempore Attalus rex, aeger ab Thebis Pergamum advectus, moritur altero et septuagesimo anno, cum quattuor et quadraginta annos regnasset. <span class="br"></span><span class="lineNumber">2</span><span class="br"></span>huic viro praeter divitias nihil ad spem regni fortuna dederat. iis simul prudenter simul magnifice utendo effecit primum ut sibi deinde ut aliis non indignus videretur regno. <span class="br"></span><span class="lineNumber">3</span><span class="br"></span>victis deinde proelio uno Gallis, quae tum gens recenti adventu 



</p></section><notes></notes></section>