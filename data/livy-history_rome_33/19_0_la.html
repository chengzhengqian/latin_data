<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
praeter quingentos Macedonas mixtosque ex omni genere auxiliorum octingentos, <span class="br"></span><span class="lineNumber">4</span><span class="br"></span>quot iam ante ibi fuerant, mille Macedonum eo miserat et mille ac ducentos Illyrios Thracasque et Cretenses, qui in utraque parte militabant, octingentos. <span class="br"></span><span class="lineNumber">5</span><span class="br"></span>his additi Boeoti Thessalique et Acarnanes mille, scutati omnes, et septingenti ex<a class="footnoteLink" href="#note_LCL295_322_38" id="target_note_LCL295_322_38"><sup>38</sup></a> ipsorum Corinthiorum iuventute, impleta ut essent sex milia armatorum, fiduciam Androstheni fecerunt acie decernendi.</p>
<p><span class="br"></span><span class="lineNumber">6</span><span class="br"></span>Nicostratus praetor Achaeorum Sicyone erat cum duobus milibus peditum, centum equitibus, sed imparem se et numero et genere militum cernens moenibus non excedebat. <span class="br"></span><span class="lineNumber">7</span><span class="br"></span>regiae copiae peditum equitumque uagae Pellenensem et Phliasium et Cleonaeum agrum depopulabantur; <span class="br"></span><span class="lineNumber">8</span><span class="br"></span>postremo exprobrantes metum hosti in fines Sicyoniorum transcendebant, navibus etiam circumvecti omnem oram Achaiae vastabant. <span class="br"></span><span class="lineNumber">9</span><span class="br"></span>cum id effusius hostes et, ut fit ab nimia fiducia, neglegentius etiam facerent, Nicostratus, spem nactus necopinantes eos adgrediendi, <span class="br"></span><span class="lineNumber">10</span><span class="br"></span>circa finitimas civitates nuntium occultum mittit quo die et quot ex quaque civitate armati ad Apelaurum—Stymphaliae terrae is locus est—convenirent. <span class="br"></span><span class="lineNumber">11</span><span class="br"></span>omnibus ad diem edictam paratis, profectus inde extemplo per Phliasiorum fines nocte Cleonas, insciis omnibus quid pararet, pervenit. <span class="br"></span><span class="lineNumber">12</span><span class="br"></span>erant autem cum eo quinque milia peditum, ex quibus &lt;. . .&gt;<a class="footnoteLink" href="#note_LCL295_322_39" id="target_note_LCL295_322_39"><sup>39</sup></a> armaturae levis, et trecenti equites. cum iis copiis, 






</p></section><notes><section class="footnotes"><ul><li class="note" id="note_LCL295_322_38"><a class="footnoteCrossrefLink" href="#target_note_LCL295_322_38" title="Click to highlight in text"><sup class="lineRef">38</sup>et septingenti ex <span class="italic">Walch</span>:<span class="italic"> </span>et<span class="italic"> B</span></a></li><script type="text/javascript">document.getElementById('note_LCL295_322_38').style.display = "none";</script><li class="note" id="note_LCL295_322_39"><a class="footnoteCrossrefLink" href="#target_note_LCL295_322_39" title="Click to highlight in text"><sup class="lineRef">39</sup>. . . <span class="italic">lac. indicat Perizonius</span></a></li><script type="text/javascript">document.getElementById('note_LCL295_322_39').style.display = "none";</script></ul></section></notes></section>