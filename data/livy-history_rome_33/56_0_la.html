<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
displicere senatui non dissimulabant, restituique et Ptolomaeo omnes civitates quae dicionis eius fuissent aequum censebant: <span class="br"></span><span class="lineNumber">5</span><span class="br"></span>nam quod ad eas civitates attineret quas a Philippo possessas Antiochus per occasionem, averso Philippo in Romanum bellum, <span class="br"></span><span class="lineNumber">6</span><span class="br"></span>intercepisset, id vero ferendum non esse Romanos per tot annos terra marique tanta pericula ac labores exhausisse, Antiochum belli praemia habere. <span class="br"></span><span class="lineNumber">7</span><span class="br"></span>sed ut in Asiam adventus eius dissimulari ab Romanis tamquam nihil ad eos pertinens potuerit, quod<a class="footnoteLink" href="#note_LCL295_396_77" id="target_note_LCL295_396_77"><sup>77</sup></a> iam etiam in Europam omnibus navalibus terrestribusque copiis transierit, quantum a bello aperte Romanis indicto abesse? illum quidem, etiam si in Italiam traiciat, negaturum; Romanos autem non exspectaturos ut id posset facere.</p>
<p>40. Adversus ea Antiochus mirari se dixit Romanos tam diligenter inquirere quid regi Antiocho faciendum aut quousque terra marique progrediendum fuerit, <span class="br"></span><span class="lineNumber">2</span><span class="br"></span>ipsos non cogitare Asiam nihil ad se pertinere, nec magis illis inquirendum esse quid Antiochus in Asia quam Antiocho quid in Italia populus Romanus faciat. <span class="br"></span><span class="lineNumber">3</span><span class="br"></span>quod ad Ptolomaeum attineat, cui ademptas civitates querantur, sibi cum Ptolomaeo et amicitiam esse et id agere ut brevi etiam adfinitas iungatur. <span class="br"></span><span class="lineNumber">4</span><span class="br"></span>nec<a class="footnoteLink" href="#note_LCL295_396_78" id="target_note_LCL295_396_78"><sup>78</sup></a> ex Philippi quidem adversa fortuna spolia ulla se petisse, aut adversus Romanos in Europam traiecisse, sed qua Lysimachi quondam regnum 




</p></section><notes><section class="footnotes"><ul><li class="note" id="note_LCL295_396_77"><a class="footnoteCrossrefLink" href="#target_note_LCL295_396_77" title="Click to highlight in text"><sup class="lineRef">77</sup>quod <span class="italic">Mog.</span>: quid quod <span class="italic">B</span>: quid? quod <span class="italic">Goeller</span></a></li><script type="text/javascript">document.getElementById('note_LCL295_396_77').style.display = "none";</script><li class="note" id="note_LCL295_396_78"><a class="footnoteCrossrefLink" href="#target_note_LCL295_396_78" title="Click to highlight in text"><sup class="lineRef">78</sup>nec <span class="italic">B Mog.</span>: ne <span class="italic">Bekker</span></a></li><script type="text/javascript">document.getElementById('note_LCL295_396_78').style.display = "none";</script></ul></section></notes></section>