<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
falsas et in tempus simulatas sine ullo pignore deditiones factas esse.</p>
<p><span class="br"></span><span class="lineNumber">10</span><span class="br"></span>Hae inter consules tribunosque altercationes biduum tenuerunt, victique perseverantia tribunorum consules separatim rettulerunt.</p>
<p>23. C. Cornelio omnium consensu decretus triumphus; et Placentini Cremonensesque addiderunt favorem consuli, <span class="br"></span><span class="lineNumber">2</span><span class="br"></span>gratias agentes commemorantesque obsidione sese ab eo liberatos, plerique etiam, cum apud hostes essent, servitute exemptos. <span class="br"></span><span class="lineNumber">3</span><span class="br"></span>Q. Minucius temptata tantum relatione, cum adversum omnem senatum videret, in monte Albano se triumphaturum et iure imperii consularis et multorum clarorum virorum exemplo dixit.</p>
<p><span class="br"></span><span class="lineNumber">4</span><span class="br"></span>C. Cornelius de Insubribus Cenomanisque in magistratu triumphavit. multa signa militaria tulit, multa Gallica spolia captivis carpentis transuexit, <span class="br"></span><span class="lineNumber">5</span><span class="br"></span>multi nobiles Galli ante currum ducti, inter quos quidam Hamilcarem ducem Poenorum fuisse auctores sunt; <span class="br"></span><span class="lineNumber">6</span><span class="br"></span>ceterum magis in se convertit oculos Cremonensium Placentinorumque colonorum turba, pilleatorum currum sequentium. <span class="br"></span><span class="lineNumber">7</span><span class="br"></span>aeris tulit in triumpho ducenta triginta septem milia quingentos, argenti




</p></section><notes></notes></section>