<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
et viginti. in iis angustiis Leucas posita est, colli adplicata verso in orientem et Acarnaniam; <span class="br"></span><span class="lineNumber">8</span><span class="br"></span>ima urbis plana sunt, iacentia ad mare quo Leucadia ab Acarnania dividitur. inde terra marique expugnabilis est; nam et vada sunt stagno similiora quam mari, et campus terrenus omnis operique facilis. <span class="br"></span><span class="lineNumber">9</span><span class="br"></span>itaque multis simul locis aut subruti aut ariete decussi ruebant muri; sed quam urbs ipsa opportuna <span class="br"></span><span class="lineNumber">10</span><span class="br"></span>oppugnantibus erat, tam inexpugnabiles hostium animi. die ac nocte<a class="footnoteLink" href="#note_LCL295_332_47" id="target_note_LCL295_332_47"><sup>47</sup></a> intenti reficere quassata muri, obstruere quae patefacta ruinis erant, proelia impigre inire et armis magis muros quam se ipsos moenibus tutari; <span class="br"></span><span class="lineNumber">11</span><span class="br"></span>diutiusque spe Romanorum obsidionem eam extraxissent ni exsules quidam Italici generis Leucade habitantes ab arce milites accepissent. <span class="br"></span><span class="lineNumber">12</span><span class="br"></span>eos tamen ex superiore loco magno cum tumultu decurrentes, acie in foro instructa, iusto proelio aliquamdiu Leucadii sustinuerunt. <span class="br"></span><span class="lineNumber">13</span><span class="br"></span>interim et scalis capta multis locis moenia, et per stragem lapidum ac ruinas transcensum in urbem; <span class="br"></span><span class="lineNumber">14</span><span class="br"></span>iamque ipse legatus magno agmine circumvenerat pugnantes. tum pars in medio caesi, pars armis abiectis dediderunt sese victori. <span class="br"></span><span class="lineNumber">15</span><span class="br"></span>et post dies paucos, audito proelio quo ad Cynoscephalas pugnatum erat, omnes Acarnaniae populi in dicionem legati venerunt.</p>
</section><notes><section class="footnotes"><ul><li class="note" id="note_LCL295_332_47"><a class="footnoteCrossrefLink" href="#target_note_LCL295_332_47" title="Click to highlight in text"><sup class="lineRef">47</sup>die ac nocte <span class="italic">Mog.</span>: diem ac noctem <span class="italic">B</span></a></li><script type="text/javascript">document.getElementById('note_LCL295_332_47').style.display = "none";</script></ul></section></notes></section>