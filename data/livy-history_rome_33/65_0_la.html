<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
publica partim neglegentia dilabebantur, partim praedae ac divisui et principum quibusdam et magistratibus erant, <span class="br"></span><span class="lineNumber">9</span><span class="br"></span>et<a class="footnoteLink" href="#note_LCL295_414_86" id="target_note_LCL295_414_86"><sup>86</sup></a> pecunia quae in stipendium Romanis suo quoque anno penderetur deerat tributumque grave privatis imminere videbatur.</p>
<p>47. Hannibal postquam vectigalia quanta terrestria maritimaque essent, et in quas res erogarentur animadvertit, et quid eorum ordinarii rei publicae usus consumerent, quantum peculatus averteret, <span class="br"></span><span class="lineNumber">2</span><span class="br"></span>omnibus residuis pecuniis exactis, tributo privatis remisso, satis locupletem rem publicam fore ad vectigal praestandum Romanis pronuntiavit in contione, et praestitit promissum.</p>
<p><span class="br"></span><span class="lineNumber">3</span><span class="br"></span>Tum vero ii quos paverat per aliquot annos publicus peculatus, velut bonis ereptis, non furtorum manubiis extortis, infensi et irati Romanos in Hannibalem et ipsos causam odii quaerentes instigabant. <span class="br"></span><span class="lineNumber">4</span><span class="br"></span>ita diu repugnante P. Scipione Africano, qui parum ex dignitate populi Romani esse ducebat subscribere odiis accusatorum Hannibalis, et factionibus Carthaginiensium inserere publicam auctoritatem, <span class="br"></span><span class="lineNumber">5</span><span class="br"></span>nec satis habere bello vicisse Hannibalem nisi velut accusatores calumniam in eum iurarent ac nomen deferrent, <span class="br"></span><span class="lineNumber">6</span><span class="br"></span>tandem pervicerunt ut legati Carthaginem mitterentur, qui ad senatum eorum arguerent Hannibalem cum Antiocho rege consilia belli faciendi inire.</p>
</section><notes><section class="footnotes"><ul><li class="note" id="note_LCL295_414_86"><a class="footnoteCrossrefLink" href="#target_note_LCL295_414_86" title="Click to highlight in text"><sup class="lineRef">86</sup>et <span class="italic">B</span>: quin et <span class="italic">Mog.</span></a></li><script type="text/javascript">document.getElementById('note_LCL295_414_86').style.display = "none";</script></ul></section></notes></section>