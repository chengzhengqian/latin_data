<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 per fraudem deversoria deducti opprimebantur; <span class="br"></span><span class="lineNumber">4</span><span class="br"></span>postremo non tantum ab odio sed etiam aviditate praedae ea facinora fiebant, quia negotiandi ferme causa argentum in zonis habentes in commeatibus erant. <span class="br"></span><span class="lineNumber">5</span><span class="br"></span>cum primo pauci, deinde in dies plures desiderarentur, infamis esse Boeotia omnis coepit, et timidius quam in hostico egredi castris miles.</p>
<p><span class="br"></span><span class="lineNumber">6</span><span class="br"></span>Tum Quinctius legatos ad quaerendum de latrociniis per civitates mittit. plurimae caedes circa Copaidem paludem inventae: ibi ex limo eruta extractaque ex stagno cadavera saxis aut amphoris, ut pondere traherentur in profundum, adnexa; multa facinora Acraephiae et Coroneae facta inveniebantur. <span class="br"></span><span class="lineNumber">7</span><span class="br"></span>Quinctius primo noxios tradi sibi iussit et pro quingentis militibus—tot enim interempti erant—quingenta talenta Boeotos conferre. <span class="br"></span><span class="lineNumber">8</span><span class="br"></span>quorum cum fieret neutrum, verbis tantum civitates excusarent nihil publico consilio factum esse, missis Athenas et in Achaiam legatis qui testarentur socios iusto pioque se bello persecuturum Boeotos, <span class="br"></span><span class="lineNumber">9</span><span class="br"></span>et cum parte copiarum Ap. Claudio Acraephiam ire iusso, ipse cum parte Coroneam circumsidit, vastatis prius agris qua ab Elatia duo diversa agmina iere. <span class="br"></span><span class="lineNumber">10</span><span class="br"></span>hac perculsi clade Boeoti, cum omnia terrore ac fuga completa essent, legatos mittunt. qui cum in castra non 


</p></section><notes></notes></section>