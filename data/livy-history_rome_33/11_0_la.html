<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
prope castra hostium vidit, ingenti gaudio est elatus; <span class="br"></span><span class="lineNumber">10</span><span class="br"></span>mox refugientibus suis et terrore verso paulisper incertus an in castra reciperet copias trepidavit; <span class="br"></span><span class="lineNumber">11</span><span class="br"></span>deinde ut adpropinquabat hostis, et praeterquam quod caedebantur aversi nec nisi defenderentur servari poterant, ne ipsi quidem in tuto iam receptus erat, <span class="br"></span><span class="lineNumber">12</span><span class="br"></span>coactus nondum adsecuta parte suorum periculum summae rerum facere, equites levemque armaturam qui in proelio <span class="br"></span><span class="lineNumber">13</span><span class="br"></span>fuerant dextro in cornu locat iuxta caetratos<a class="footnoteLink" href="#note_LCL295_306_24" id="target_note_LCL295_306_24"><sup>24</sup></a> Macedonum phalangem hastis positis, quarum longitudo impedimento erat, gladiis rem gerere iubet. <span class="br"></span><span class="lineNumber">14</span><span class="br"></span>simul ne facile perrumperetur acies, dimidium de fronte demptum introrsus porrectis ordinibus duplicat, ut longa potius quam lata acies esset; simul et densari ordines iussit, ut vir viro arma armis iungerentur.</p>
<p>9. Quinctius, iis qui in proelio fuerant inter signa et ordines acceptis, tuba dat signum. <span class="br"></span><span class="lineNumber">2</span><span class="br"></span>raro alias tantus clamor dicitur in principio pugnae exortus; nam forte utraque acies simul conclamavere, nec solum qui pugnabant sed subsidia etiam quique tum maxime in proelium veniebant. <span class="br"></span><span class="lineNumber">3</span><span class="br"></span>dextro cornu rex loci plurimum auxilio, ex iugis altioribus 



</p></section><notes><section class="footnotes"><ul><li class="note" id="note_LCL295_306_24"><a class="footnoteCrossrefLink" href="#target_note_LCL295_306_24" title="Click to highlight in text"><sup class="lineRef">24</sup>locat iuxta caetratos <span class="italic">McDonald</span>:<span class="italic"> </span>locatus caetratas <span class="italic">B</span>: locat, caetratos et <span class="italic">rmg</span>: locat cum caetratis <span class="italic">Lachmann</span>: <span class="italic">obelo utitur Briscoe</span></a></li><script type="text/javascript">document.getElementById('note_LCL295_306_24').style.display = "none";</script></ul></section></notes></section>