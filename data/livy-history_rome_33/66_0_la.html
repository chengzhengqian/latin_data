<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">7</span><span class="br"></span>Legati tres missi, Cn. Servilius M. Claudius Marcellus Q. Terentius Culleo. qui cum Carthaginem venissent, ex consilio inimicorum Hannibalis quaerentibus <span class="br"></span><span class="lineNumber">8</span><span class="br"></span>causam adventus dici iusserunt venisse se ad controversias quae cum Masinissa rege Numidarum Carthaginiensibus essent dirimendas. <span class="br"></span><span class="lineNumber">9</span><span class="br"></span>id creditum volgo: unum Hannibalem se peti ab Romanis non fallebat, et ita pacem Carthaginiensibus datam esse ut inexpiabile bellum adversus se unum maneret. <span class="br"></span><span class="lineNumber">10</span><span class="br"></span>itaque cedere tempori et fortunae statuit; et praeparatis iam ante omnibus ad fugam, obversatus eo die in foro avertendae suspicionis causa, primis tenebris vestitu forensi ad portam cum duobus comitibus ignaris consilii est egressus.</p>
<p>48. Cum equi quo in loco iusserat praesto fuissent, nocte Byzacium—ita regionem quandam agri vocant—transgressus, postero die ad mare inter Acyllam et Thapsum ad suam turrim pervenit; <span class="br"></span><span class="lineNumber">2</span><span class="br"></span>ibi eum parata instructaque remigio excepit navis. ita Africa Hannibal excessit, saepius patriae quam suum eventum miseratus. <span class="br"></span><span class="lineNumber">3</span><span class="br"></span>eodem die in Cercinam insulam traiecit. ubi cum in portu naves aliquot Phoenicum onerarias cum mercibus invenisset, et ad egressum eum e nave concursus salutantium esset factus, percunctantibus legatum se Tyrum missum dici iussit. <span class="br"></span><span class="lineNumber">4</span><span class="br"></span>veritus tamen ne qua earum navis nocte profecta Thapsum aut Hadrumetum nuntiaret se Cercinae visum, sacrificio




</p></section><notes></notes></section>