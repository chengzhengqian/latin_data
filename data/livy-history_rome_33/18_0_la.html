<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
quae ferri agique possent Romanos, ager urbesque captae Aetolos sequerentur. <span class="br"></span><span class="lineNumber">11</span><span class="br"></span>“vos” inquit “ipsi” Quinctius “societatis istius leges rupistis quo tempore relictis nobis cum Philippo pacem fecistis. <span class="br"></span><span class="lineNumber">12</span><span class="br"></span>quae si maneret, captarum tamen urbium illa lex foret: Thessaliae civitates sua voluntate in dicionem nostram venerunt.”</p>
<p><span class="br"></span><span class="lineNumber">13</span><span class="br"></span>Haec cum omnium sociorum adsensu dicta Aetolis non in praesentia modo gravia auditu sed mox etiam belli causa<a class="footnoteLink" href="#note_LCL295_320_37" id="target_note_LCL295_320_37"><sup>37</sup></a> magnarumque ex eo cladium iis fuerunt. <span class="br"></span><span class="lineNumber">14</span><span class="br"></span>cum Philippo ita convenit ut Demetrium filium et quosdam ex amicorum numero obsides et ducenta talenta daret, de ceteris Romam mitteret legatos: ad eam rem quattuor mensum indutiae essent. <span class="br"></span><span class="lineNumber">15</span><span class="br"></span>si pax non impetrata ab senatu foret, obsides pecuniamque reddi Philippo receptum est. causa Romano imperatori non alia maior fuisse dicitur maturandae pacis quam quod Antiochum bellum transitumque in Europam moliri constabat.</p>
<p>14. Eodem tempore atque, ut quidam tradidere, eodem die ad Corinthum Achaei ducem regium Androsthenem iusto proelio fuderunt. <span class="br"></span><span class="lineNumber">2</span><span class="br"></span>eam urbem pro arce habiturus Philippus adversus Graeciae civitates et principes inde evocatos per speciem conloquendi quantum equitum dare Corinthii ad bellum possent retinuerat pro obsidibus, <span class="br"></span><span class="lineNumber">3</span><span class="br"></span>et 


</p></section><notes><section class="footnotes"><ul><li class="note" id="note_LCL295_320_37"><a class="footnoteCrossrefLink" href="#target_note_LCL295_320_37" title="Click to highlight in text"><sup class="lineRef">37</sup>causa <span class="italic">Crév.</span>: causae <span class="italic">B</span></a></li><script type="text/javascript">document.getElementById('note_LCL295_320_37').style.display = "none";</script></ul></section></notes></section>