<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
Quinctium missis qui ad fidem faciendam nihil novaturum regem de societate agerent.</p>
<p>Oram Asiae legens pervenit in Lyciam, Patarisque cognito vivere Ptolomaeum navigandi quidem in Aegyptum omissum consilium est. <span class="br"></span><span class="lineNumber">6</span><span class="br"></span>Cyprum nihilo minus petens, cum Chelidoniarum promunturium superasset, paulisper seditione remigum est retentus in Pamphylia circa Eurymedontem amnem. <span class="br"></span><span class="lineNumber">7</span><span class="br"></span>inde profectum eum ad capita quae vocant Sari fluminis foeda tempestas adorta prope cum omni classe demersit: multae fractae, multae naves eiectae, multae ita haustae mari ut nemo in terram enarit.<a class="footnoteLink" href="#note_LCL295_400_80" id="target_note_LCL295_400_80"><sup>80</sup></a> <span class="br"></span><span class="lineNumber">8</span><span class="br"></span>magna vis hominum ibi interiit, non remigum modo militumque ignotae turbae, sed etiam insignium regis amicorum. <span class="br"></span><span class="lineNumber">9</span><span class="br"></span>conlectis reliquiis naufragii, cum res non in eo essent ut Cyprum temptaret, minus opulento agmine quam profectus erat Seleuciam rediit. ibi subduci navibus iussis—iam enim et hiemps instabat—, ipse in hiberna Antiochiam concessit. in hoc statu regum erant res.</p>
<p>42. Romae eo primum anno triumviri epulones facti C. Licinius Lucullus tribunus plebis, qui legem de creandis his tulerat, et P. Manlius et P. Porcius Laeca; iis triumviris 




</p></section><notes><section class="footnotes"><ul><li class="note" id="note_LCL295_400_80"><a class="footnoteCrossrefLink" href="#target_note_LCL295_400_80" title="Click to highlight in text"><sup class="lineRef">80</sup>terram enarit <span class="italic">Kreyssig</span>: terram enaverit <span class="italic">Mog.</span>: terra menaret <span class="italic">B</span></a></li><script type="text/javascript">document.getElementById('note_LCL295_400_80').style.display = "none";</script></ul></section></notes></section>