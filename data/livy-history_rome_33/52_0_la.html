<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
 certamen Galli quin terga verterent atque effuse fugerent.</p>
<p><span class="br"></span><span class="lineNumber">13</span><span class="br"></span>In eo proelio supra quadraginta milia hominum caesa Valerius Antias scribit, octoginta<a class="footnoteLink" href="#note_LCL295_388_75" id="target_note_LCL295_388_75"><sup>75</sup></a> septem signa militaria capta, et carpenta septingenta triginta duo et aureos torques multos, ex quibus unum magni ponderis Claudius in Capitolio Iovi donum in aede positum scribit. <span class="br"></span><span class="lineNumber">14</span><span class="br"></span>castra eo die Gallorum expugnata direptaque, et Comum oppidum post dies paucos captum; castella inde duodetriginta ad consulem defecerunt. <span class="br"></span><span class="lineNumber">15</span><span class="br"></span>id quoque inter scriptores ambigitur utrum in Boios prius an Insubres consul exercitum duxerit adversamque prospera pugna oblitteraverit, an victoria ad Comum parta deformata clade in Boiis accepta sit.</p>
<p>37. Sub haec tam varia fortuna gesta L. Furius Purpureo alter consul per tribum Sapiniam in Boios venit. i<span class="br"></span><span class="lineNumber">2</span><span class="br"></span>am castro Mutilo adpropinquabat, cum veritus ne intercluderetur simul a Boiis Liguribusque exercitum eadem via qua adduxerat reduxit, et magno circuitu per aperta eoque tuta loca ad collegam pervenit. <span class="br"></span><span class="lineNumber">3</span><span class="br"></span>inde iunctis exercitibus primum Boiorum agrum usque ad Felsinam oppidum populantes peragraverunt. <span class="br"></span><span class="lineNumber">4</span><span class="br"></span>ea urbs ceteraque circa castella et Boii fere omnes praeter iuventutem, quae praedandi causa in armis erat,—tunc in devias silvas recesserat—in deditionem venerunt.</p>
</section><notes><section class="footnotes"><ul><li class="note" id="note_LCL295_388_75"><a class="footnoteCrossrefLink" href="#target_note_LCL295_388_75" title="Click to highlight in text"><sup class="lineRef">75</sup>octoginta<span class="italic"> Kreyssig</span>: octingenta <span class="italic">B</span>: et quingenta <span class="italic">Mog.</span>: et quinquaginta <span class="italic">Gron.</span></a></li><script type="text/javascript">document.getElementById('note_LCL295_388_75').style.display = "none";</script></ul></section></notes></section>