<section class="div1 language" lang="la"><header><hgroup><h1>LIVY</h1></hgroup></header>
<section class="div2">
<h2><span class="ac">LIBER XXXIII</span></h2>
<p class="noindent">1. Haec per hiemem gesta. initio autem veris Quinctius, Attalo Elatiam excito, Boeotorum gentem, incertis ad eam diem animis fluctuantem, dicionis suae facere cupiens, profectus per Phocidem quinque milia ab Thebis, quod caput est Boeotiae, posuit castra. <span class="br"></span><span class="lineNumber">2</span><span class="br"></span>inde postero die cum<a class="footnoteLink" href="#note_LCL295_286_1" id="target_note_LCL295_286_1"><sup>1</sup></a> unius signi militibus et Attalo legationibusque, quae frequentes undique convenerant, pergit ire ad urbem, iussis legionis hastatis—ea duo milia militum erant—sequi se mille passuum intervallo distantibus.<a class="footnoteLink" href="#note_LCL295_286_2" id="target_note_LCL295_286_2"><sup>2</sup></a> <span class="br"></span><span class="lineNumber">3</span><span class="br"></span>ad medium ferme viae Boeotorum praetor Antiphilus obvius fuit; cetera multitudo e muris adventum imperatoris Romani regisque prospeculabatur. <span class="br"></span><span class="lineNumber">4</span><span class="br"></span>rara arma paucique milites circa eos apparebant; hastatos sequentes procul anfractus viarum vallesque interiectae occulebant.</p>
<p><span class="br"></span><span class="lineNumber">5</span><span class="br"></span>Cum iam adpropinquaret urbi, velut obviam egredientem




</p></section><notes><section class="footnotes"><ul><li class="note" id="note_LCL295_286_1"><a class="footnoteCrossrefLink" href="#target_note_LCL295_286_1" title="Click to highlight in text"><sup class="lineRef">1</sup>cum<span class="italic"> r</span>: <span class="italic">om. B</span></a></li><script type="text/javascript">document.getElementById('note_LCL295_286_1').style.display = "none";</script><li class="note" id="note_LCL295_286_2"><a class="footnoteCrossrefLink" href="#target_note_LCL295_286_2" title="Click to highlight in text"><sup class="lineRef">2</sup>distantibus <span class="italic">Gron.</span>: distantis <span class="italic">B</span></a></li><script type="text/javascript">document.getElementById('note_LCL295_286_2').style.display = "none";</script></ul></section></notes></section>