<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
pararet misit. <span class="br"></span><span class="lineNumber">3</span><span class="br"></span>circa Larisam erat rex. certior iam factus Romanum ab Thebis Pheras movisse, defungi quam primum et ipse certamine cupiens, ducere ad hostem pergit, et quattuor milia fere a Pheris posuit castra. <span class="br"></span><span class="lineNumber">4</span><span class="br"></span>inde postero die cum expediti utrimque ad occupandos super urbem tumulos processissent, pari ferme intervallo ab iugo quod capiendum erat, cum inter se conspecti essent, <span class="br"></span><span class="lineNumber">5</span><span class="br"></span>constiterunt, nuntios in castra remissos qui quid sibi, quoniam praeter spem hostis occurrisset, faciendum esset consulerent, quieti opperientes. <span class="br"></span><span class="lineNumber">6</span><span class="br"></span>et illo quidem die nullo inito certamine in castra revocati sunt; postero die circa eosdem tumulos equestre proelium fuit, in quo non minimum Aetolorum opera regii fugati atque in castra compulsi sunt.</p>
<p><span class="br"></span><span class="lineNumber">7</span><span class="br"></span>Magnum utrisque impedimentum ad rem gerendam fuit ager consitus crebris arboribus hortique, ut in suburbanis locis, et coartata itinera maceriis et quibusdam locis interclusa. <span class="br"></span><span class="lineNumber">8</span><span class="br"></span>itaque pariter ducibus consilium fuit excedendi ea regione, et velut ex praedicto ambo Scotusam petierunt, Philippus spe frumentandi inde, Romanus ut praegressus<a class="footnoteLink" href="#note_LCL295_298_17" id="target_note_LCL295_298_17"><sup>17</sup></a> corrumperet hosti frumenta. <span class="br"></span><span class="lineNumber">9</span><span class="br"></span>per diem totum, quia colles perpetuo iugo intererant, nullo conspecta inter se loco agmina ierunt. <span class="br"></span><span class="lineNumber">10</span><span class="br"></span>Romani ad Eretriam<a class="footnoteLink" href="#note_LCL295_298_18" id="target_note_LCL295_298_18"><sup>18</sup></a> Phthiotici<a class="footnoteLink" href="#note_LCL295_298_19" id="target_note_LCL295_298_19"><sup>19</sup></a> agri, Philippus super amnem Onchestum posuit castra. <span class="br"></span><span class="lineNumber">11</span><span class="br"></span>ne postero quidem die, cum Philippus ad Melambium quod 




</p></section><notes><section class="footnotes"><ul><li class="note" id="note_LCL295_298_17"><a class="footnoteCrossrefLink" href="#target_note_LCL295_298_17" title="Click to highlight in text"><sup class="lineRef">17</sup>praegressus <span class="italic">Gron.</span>: progressus <span class="italic">B</span></a></li><script type="text/javascript">document.getElementById('note_LCL295_298_17').style.display = "none";</script><li class="note" id="note_LCL295_298_18"><a class="footnoteCrossrefLink" href="#target_note_LCL295_298_18" title="Click to highlight in text"><sup class="lineRef">18</sup>ad Eretriam <span class="italic">r</span>: Eretriam<span class="italic"> B</span></a></li><script type="text/javascript">document.getElementById('note_LCL295_298_18').style.display = "none";</script><li class="note" id="note_LCL295_298_19"><a class="footnoteCrossrefLink" href="#target_note_LCL295_298_19" title="Click to highlight in text"><sup class="lineRef">19</sup>Phthiotici <span class="italic">Horrion</span>: Pthiotici <span class="italic">Briscoe:</span> Ptiotici<span class="italic"> B</span></a></li><script type="text/javascript">document.getElementById('note_LCL295_298_19').style.display = "none";</script></ul></section></notes></section>