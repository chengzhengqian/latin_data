<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
quam quod universum homines acciperent: <span class="br"></span><span class="lineNumber">7</span><span class="br"></span>vix satis credere se quisque audisse et alii alios intueri mirabundi velut ad somni uanam speciem; quod ad quemque pertinebat, suarum aurium fidei minimum credentes, proximos interrogabant. <span class="br"></span><span class="lineNumber">8</span><span class="br"></span>revocatus praeco, cum unusquisque non audire modo sed videre libertatis suae nuntium averet, iterum pronuntiavit eadem. <span class="br"></span><span class="lineNumber">9</span><span class="br"></span>tum ab certo iam gaudio tantus cum clamore plausus est ortus, totiensque repetitus, ut facile appareret nihil omnium bonorum multitudini gratius quam libertatem esse. <span class="br"></span><span class="lineNumber">10</span><span class="br"></span>ludicrum deinde ita raptim peractum est ut nullius nec animi nec oculi spectaculo intenti essent: adeo unum gaudium praeoccupaverat omnium aliarum sensum voluptatium.</p>
<p>33. Ludis vero dimissis cursu prope omnes tendere ad imperatorem Romanum, <span class="br"></span><span class="lineNumber">2</span><span class="br"></span>ut ruente turba in unum adire contingere dextram cupientium, coronas lemniscosque iacientium, haud procul periculo fuerit. sed erat trium ferme et triginta annorum, <span class="br"></span><span class="lineNumber">3</span><span class="br"></span>et cum robur iuventae tum gaudium ex tam insigni gloriae fructu vires suppeditabat. <span class="br"></span><span class="lineNumber">4</span><span class="br"></span>nec praesens tantummodo effusa est laetitia, sed per multos dies gratis et cogitationibus et sermonibus renovata: <span class="br"></span><span class="lineNumber">5</span><span class="br"></span>esse aliquam in terris gentem quae sua impensa suo labore ac periculo bella gerat pro libertate aliorum, <span class="br"></span><span class="lineNumber">6</span><span class="br"></span>nec hoc finitimis aut propinquae vicinitatis hominibus aut terris continentibus iunctis praestet, <span class="br"></span><span class="lineNumber">7</span><span class="br"></span>sed maria traiciat, ne quod toto orbe terrarum iniustum imperium sit, ubique ius fas lex potentissima sint; una voce praeconis liberatas omnes 
</p></section><notes></notes></section>