<section class="div1 language" lang="la"><header><hgroup><h1>LIVY</h1></hgroup></header><section class="div2">
<p><span class="br"></span><span class="lineNumber">4</span><span class="br"></span>Consules in provincias profecti sunt. Marcellum Boiorum ingressum fines, fatigato per diem totum milite via facienda, castra in tumulo quodam ponentem Corolamus quidam, regulus Boiorum, cum magna manu adortus ad tria milia hominum occidit; <span class="br"></span><span class="lineNumber">5</span><span class="br"></span>et inlustres viri aliquot in illo tumultuario proelio ceciderunt, inter quos praefecti socium Ti.<a class="footnoteLink" href="#note_LCL295_386_73" id="target_note_LCL295_386_73"><sup>73</sup></a> Sempronius Gracchus et M. Iunius Silanus et tribuni militum de legione secunda M. Ogulnius et P. Claudius. <span class="br"></span><span class="lineNumber">6</span><span class="br"></span>castra tamen ab Romanis impigre permunita retentaque, cum hostes prospera pugna elati nequiquam oppugnassent. <span class="br"></span><span class="lineNumber">7</span><span class="br"></span>stativis deinde iisdem per dies aliquot sese tenuit, dum et saucios curaret et e<a class="footnoteLink" href="#note_LCL295_386_74" id="target_note_LCL295_386_74"><sup>74</sup></a> tanto terrore animos militum reficeret. <span class="br"></span><span class="lineNumber">8</span><span class="br"></span>Boii, ut est gens minime ad morae taedium ferendum patiens, in castella sua vicosque passim dilapsi sunt.</p>
<p><span class="br"></span><span class="lineNumber">9</span><span class="br"></span>Marcellus, Pado confestim traiecto, in agrum Comensem, ubi Insubres, Comensibus ad arma excitis, castra habebant, legiones ducit. Galli, feroces Boiorum ante dies paucos pugna, in ipso itinere proelium committunt; et primo adeo acriter invaserunt ut antesignanos impulerint. <span class="br"></span><span class="lineNumber">10</span><span class="br"></span>quod ubi Marcellus animadvertit, veritus ne moti semel pellerentur, cohortem Marsorum cum opposuisset, equitum Latinorum omnes turmas in hostem emisit. <span class="br"></span><span class="lineNumber">11</span><span class="br"></span>quorum cum primus secundusque impetus rettudisset inferentem se ferociter hostem, confirmata et reliqua acies Romana restitit primo, deinde signa acriter intulit; <span class="br"></span><span class="lineNumber">12</span><span class="br"></span>nec ultra sustinuere



</p></section><notes><section class="footnotes"><ul><li class="note" id="note_LCL295_386_73"><a class="footnoteCrossrefLink" href="#target_note_LCL295_386_73" title="Click to highlight in text"><sup class="lineRef">73</sup>Ti. <span class="italic">Sig.</span>: T. <span class="italic">BMog.</span></a></li><script type="text/javascript">document.getElementById('note_LCL295_386_73').style.display = "none";</script><li class="note" id="note_LCL295_386_74"><a class="footnoteCrossrefLink" href="#target_note_LCL295_386_74" title="Click to highlight in text"><sup class="lineRef">74</sup>e <span class="italic">Briscoe</span>: <span class="italic">om. BMog.</span>: a <span class="italic">Gron.</span></a></li><script type="text/javascript">document.getElementById('note_LCL295_386_74').style.display = "none";</script></ul></section></notes></section>