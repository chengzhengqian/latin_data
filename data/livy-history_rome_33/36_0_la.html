<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
septiens instaurati; M’. Acilius Glabrio et C. Laelius eos ludos fecerunt, <span class="br"></span><span class="lineNumber">3</span><span class="br"></span>et de argento multaticio tria signa aenea, Cererem Liberumque et Liberam, posuerunt.</p>
<p><span class="br"></span><span class="lineNumber">4</span><span class="br"></span>L. Furius et M. Claudius Marcellus consulatu inito, cum de provinciis ageretur et Italiam utrique provinciam senatus decerneret, ut Macedoniam cum Italia sortirentur tendebant. <span class="br"></span><span class="lineNumber">5</span><span class="br"></span>Marcellus, provinciae cupidior, pacem simulatam ac fallacem dicendo, et rebellaturum si exercitus inde deportatus esset regem, dubios sententiae patres fecerat; <span class="br"></span><span class="lineNumber">6</span><span class="br"></span>et forsitan obtinuisset consul, ni Q. Marcius Ralla et C. Atinius Labeo tribuni plebis se intercessuros dixissent ni prius ipsi ad plebem tulissent vellent iuberentne cum rege Philippo pacem esse. <span class="br"></span><span class="lineNumber">7</span><span class="br"></span>ea rogatio in Capitolio ad plebem lata est: omnes quinque et triginta tribus “uti rogas” iusserunt.</p>
<p><span class="br"></span><span class="lineNumber">8</span><span class="br"></span>Et quo magis pacem ratam esse in Macedonia volgo laetarentur tristis ex Hispania adlatus nuntius effecit, <span class="br"></span><span class="lineNumber">9</span><span class="br"></span>volgataeque litterae C. Sempronium Tuditanum proconsulem in citeriore Hispania proelio victum, exercitum eius fusum fugatum, multos inlustres viros in acie cecidisse, 




</p></section><notes></notes></section>