<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
facta est. idem metus Sestum incolentes aliasque Chersonesi urbes in deditionem dedit. <span class="br"></span><span class="lineNumber">10</span><span class="br"></span>Lysimachiam inde omnibus simul navalibus terrestribus copiis venit. quam cum desertam ac stratam prope omnem ruinis invenisset—<span class="br"></span><span class="lineNumber">11</span><span class="br"></span>ceperant autem direptamque incenderant Thraces paucis ante annis—cupido eum restituendi nobilem urbem et loco sitam opportuno cepit. <span class="br"></span><span class="lineNumber">12</span><span class="br"></span>itaque omni cura<a class="footnoteLink" href="#note_LCL295_394_76" id="target_note_LCL295_394_76"><sup>76</sup></a> simul est adgressus et tecta muros restituere, et partim redimere servientes Lysimachenses, partim fuga sparsos per Hellespontum Chersonesumque conquirere et contrahere, <span class="br"></span><span class="lineNumber">13</span><span class="br"></span>partim novos colonos spe commodorum proposita adscribere et omni modo frequentare; simul, <span class="br"></span><span class="lineNumber">14</span><span class="br"></span>ut Thracum submoveretur metus, ipse parte dimidia terrestrium copiarum ad depopulanda proxima Thraciae est profectus, partem navalesque omnes socios reliquit in operibus reficiendae urbis.</p>
<p>39. Sub hoc tempus et L. Cornelius, missus ab senatu ad dirimenda inter Antiochum Ptolomaeumque reges certamina, Selymbriae substitit, <span class="br"></span><span class="lineNumber">2</span><span class="br"></span>et decem legatorum P. Lentulus a Bargyliis P. Villius et L. Terentius ab Thaso Lysimachiam petierunt. eodem et ab Selymbria L. Cornelius et ex Thracia paucos post dies Antiochus convenerunt. <span class="br"></span><span class="lineNumber">3</span><span class="br"></span>primus congressus cum legatis et deinceps invitatio benigna et hospitalis fuit; ut de mandatis statuque praesenti Asiae agi coeptum est, animi exasperati sunt. <span class="br"></span><span class="lineNumber">4</span><span class="br"></span>Romani omnia acta eius ex quo tempore ab Syria classem solvisset 




</p></section><notes><section class="footnotes"><ul><li class="note" id="note_LCL295_394_76"><a class="footnoteCrossrefLink" href="#target_note_LCL295_394_76" title="Click to highlight in text"><sup class="lineRef">76</sup>omni cura <span class="italic">Mog.</span>: omnia <span class="italic">B</span>: omnia cum cura <span class="italic">M. Müller</span></a></li><script type="text/javascript">document.getElementById('note_LCL295_394_76').style.display = "none";</script></ul></section></notes></section>