<section class="div1 language" lang="la"><header><hgroup><h1>LIVY</h1></hgroup></header><section class="div2"><p class="noindent">
pugnans, vincebat; sinistro, tum cum maxime adpropinquante phalangis parte quae novissimi agminis fuerat, sine ullo ordine trepidabatur; <span class="br"></span><span class="lineNumber">4</span><span class="br"></span>media acies, quae propior dextrum cornu erat, stabat spectaculo velut nihil ad se pertinentis pugnae intenta. <span class="br"></span><span class="lineNumber">5</span><span class="br"></span>phalanx, quae venerat agmen magis quam acies aptiorque itineri quam pugnae, vixdum in iugum evaserat. <span class="br"></span><span class="lineNumber">6</span><span class="br"></span>in hos incompositos Quinctius, quamquam pedem referentes in dextro cornu suos cernebat, elephantis prius in hostem actis impetum facit, ratus partem profligatam cetera tracturam.</p>
<p><span class="br"></span><span class="lineNumber">7</span><span class="br"></span>Non dubia res fuit; extemplo terga vertere Macedones, terrore primo bestiarum aversi. et ceteri quidem hos pulsos sequebantur; <span class="br"></span><span class="lineNumber">8</span><span class="br"></span>unus e tribunis militum ex tempore<a class="footnoteLink" href="#note_LCL295_308_25" id="target_note_LCL295_308_25"><sup>25</sup></a> capto consilio cum viginti signorum militibus, relicta ea parte suorum quae haud dubie vincebat, brevi circuitu dextrum cornu hostium aversum invadit. <span class="br"></span><span class="lineNumber">9</span><span class="br"></span>nullam aciem ab tergo adortus non turbasset; ceterum ad communem omnium in tali <span class="br"></span><span class="lineNumber">10</span><span class="br"></span>re trepidationem<a class="footnoteLink" href="#note_LCL295_308_26" id="target_note_LCL295_308_26"><sup>26</sup></a> accessit quod phalanx Macedonum gravis atque immobilis nec circumagere se poterat, nec hoc qui a fronte paulo ante pedem referentes tunc ultro territis instabant patiebantur. <span class="br"></span><span class="lineNumber">11</span><span class="br"></span>ad hoc loco etiam premebantur, quia iugum ex quo pugnaverant, dum per 




</p></section><notes><section class="footnotes"><ul><li class="note" id="note_LCL295_308_25"><a class="footnoteCrossrefLink" href="#target_note_LCL295_308_25" title="Click to highlight in text"><sup class="lineRef">25</sup>ex tempore<span class="italic"> Duker</span>: extemplo <span class="italic">B</span></a></li><script type="text/javascript">document.getElementById('note_LCL295_308_25').style.display = "none";</script><li class="note" id="note_LCL295_308_26"><a class="footnoteCrossrefLink" href="#target_note_LCL295_308_26" title="Click to highlight in text"><sup class="lineRef">26</sup>re trepidationem<span class="italic"> r</span>: reparationem <span class="italic">B</span>: re desperationem <span class="italic">Walter</span></a></li><script type="text/javascript">document.getElementById('note_LCL295_308_26').style.display = "none";</script></ul></section></notes></section>