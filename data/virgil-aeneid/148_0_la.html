<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">Leucaspim et Lyciae ductorem classis Oronten,</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>quos simul a Troia ventosa per aequora vectos</span><span class="linebreak"></span>
<span class="line">obruit Auster, aqua involvens navemque virosque.</span><span class="linebreak"></span>
<span class="line indent2">Ecce gubernator sese Palinurus agebat,</span><span class="linebreak"></span>
<span class="line">qui Libyco nuper cursu, dum sidera servat,</span><span class="linebreak"></span>
<span class="line">exciderat puppi mediis effusus in undis.</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>hunc ubi vix multa maestum cognovit in umbra,</span><span class="linebreak"></span>
<span class="line">sic prior adloquitur: “quis te, Palinure, deorum</span><span class="linebreak"></span>
<span class="line">eripuit nobis medioque sub aequore mersit?</span><span class="linebreak"></span>
<span class="line">dic age. namque mihi, fallax haud ante repertus,</span><span class="linebreak"></span>
<span class="line">hoc uno responso animum delusit Apollo,</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>qui fore te ponto incolumem finisque canebat</span><span class="linebreak"></span>
<span class="line">venturum Ausonios. en haec promissa fides est?”</span><span class="linebreak"></span>
<span class="line">ille autem: “neque te Phoebi cortina fefellit,</span><span class="linebreak"></span>
<span class="line">dux Anchisiade, nec me deus aequore mersit.</span><span class="linebreak"></span>
<span class="line">namque gubernaclum multa vi forte revulsum,</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>cui datus haerebam custos cursusque regebam,</span><span class="linebreak"></span>
<span class="line">praecipitans traxi mecum. maria aspera iuro</span><span class="linebreak"></span>
<span class="line">non ullum pro me tantum cepisse timorem,</span><span class="linebreak"></span>
<span class="line">quam tua ne, spoliata armis, excussa magistro,</span><span class="linebreak"></span>
<span class="line">deficeret tantis navis surgentibus undis.</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>tris Notus hibernas immensa per aequora noctes</span><span class="linebreak"></span>
<span class="line">vexit me violentus aqua; vix lumine quarto</span><span class="linebreak"></span>
<span class="line">prospexi Italiam summa sublimis ab unda.</span><span class="linebreak"></span>
<span class="line">paulatim adnabam terrae; iam tuta tenebam,</span><span class="linebreak"></span>
<span class="line">ni gens crudelis madida cum veste gravatum,</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>prensantemque uncis manibus capita aspera montis,</span><span class="linebreak"></span>
<span class="line">ferro invasisset praedamque ignara putasset.</span><span class="linebreak"></span>
<span class="line">nunc me fluctus habet versantque in litore venti.</span><span class="linebreak"></span>
<span class="line">quod te per caeli iucundum lumen et auras,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_556_336"><sup class="lineRef">336</sup>virosque <span class="italic">MR</span>: -umque <span class="italic">P</span>
</li><li class="note text" id="note_LCL063_556_349"><sup class="lineRef">349</sup>vi forte <span class="italic">MR</span>: vix arte <span class="italic">P</span> (5.270)</li></ul></section></notes></section>