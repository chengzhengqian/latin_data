<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">isque ubi Dardanios habitus et Troïa vidit</span><span class="linebreak"></span>
<span class="line">arma procul, paulum aspectu conterritus haesit</span><span class="linebreak"></span>
<span class="line">continuitque gradum; mox sese ad litora praeceps</span><span class="linebreak"></span>
<span class="line">cum fletu precibusque tulit: ‘per sidera testor,</span><span class="linebreak"></span>
<span class="line"><span class="br"></span><span class="lineNumber">600</span><span class="br"></span>per superos atque hoc caeli spirabile lumen,</span><span class="linebreak"></span>
<span class="line">tollite me, Teucri; quascumque abducite terras;</span><span class="linebreak"></span>
<span class="line">hoc sat erit. scio me Danais e classibus unum,</span><span class="linebreak"></span>
<span class="line">et bello Iliacos fateor petiisse Penates.</span><span class="linebreak"></span>
<span class="line">pro quo, si sceleris tanta est iniuria nostri,</span><span class="linebreak"></span>
<span class="line"><span class="br"></span><span class="lineNumber">605</span><span class="br"></span>spargite me in fluctus vastoque immergite ponto:</span><span class="linebreak"></span>
<span class="line">si pereo, hominum manibus periisse iuvabit.’</span><span class="linebreak"></span>
<span class="line">dixerat et genua amplexus genibusque volutans</span><span class="linebreak"></span>
<span class="line">haerebat. qui sit fari, quo sanguine cretus,</span><span class="linebreak"></span>
<span class="line">hortamur, quae deinde agitet fortuna, fateri.</span><span class="linebreak"></span>
<span class="line"><span class="br"></span><span class="lineNumber">610</span><span class="br"></span>ipse pater dextram Anchises, haud multa moratus,</span><span class="linebreak"></span>
<span class="line">dat iuveni atque animum praesenti pignore firmat.</span><span class="linebreak"></span>
<span class="line">ille haec, deposita tandem formidine, fatur:</span><span class="linebreak"></span>
<span class="line indent2">“‘Sum patria ex Ithaca, comes infelicis Ulixi,</span><span class="linebreak"></span>
<span class="line">nomine Achaemenides, Troiam genitore Adamasto</span><span class="linebreak"></span>
<span class="line"><span class="br"></span><span class="lineNumber">615</span><span class="br"></span>paupere (mansissetque utinam fortuna!) profectus.</span><span class="linebreak"></span>
<span class="line">hic me, dum trepidi crudelia limina linquunt,</span><span class="linebreak"></span>
<span class="line">immemores socii vasto Cyclopis in antro</span><span class="linebreak"></span>
<span class="line">deseruere. domus sanie dapibusque cruentis,</span><span class="linebreak"></span>
<span class="line">intus opaca, ingens. ipse arduus, altaque pulsat</span><span class="linebreak"></span>
<span class="line"><span class="br"></span><span class="lineNumber">620</span><span class="br"></span>sidera—di, talem terris avertite pestem!—</span><span class="linebreak"></span>
<span class="line">nec visu facilis nec dictu adfabilis ulli.</span><span class="linebreak"></span>
<span class="line">visceribus miserorum et sanguine vescitur atro.</span><span class="linebreak"></span>
<span class="line">vidi egomet, duo de numero cum corpora nostro</span><span class="linebreak"></span>
<span class="line">prensa manu magna medio resupinus in antro</span><span class="linebreak"></span>
<span class="line"><span class="br"></span><span class="lineNumber">625</span><span class="br"></span>frangeret ad saxum, sanieque aspersa natarent</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_412_600"><sup class="lineRef">600</sup>lumen <span class="italic">M</span>
<sup>2</sup>
<span class="italic">P</span>
<sup>2</sup>
<span class="italic">a</span>: numen <span class="italic">MP</span>
</li></ul></section></notes></section>