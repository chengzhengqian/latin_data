<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">cum fremit ilicibus quantus gaudetque nivali</span><span class="linebreak"></span>
<span class="line">vertice se attollens pater Appenninus ad auras.</span><span class="linebreak"></span>
<span class="line">iam vero et Rutuli certatim et Troes et omnes</span><span class="linebreak"></span>
<span class="line"><span class="br"></span><span class="lineNumber">705</span><span class="br"></span>convertere oculos Itali, quique alta tenebant</span><span class="linebreak"></span>
<span class="line">moenia quique imos pulsabant ariete muros,</span><span class="linebreak"></span>
<span class="line">armaque deposuere umeris. stupet ipse Latinus</span><span class="linebreak"></span>
<span class="line">ingentis, genitos diversis partibus orbis,</span><span class="linebreak"></span>
<span class="line">inter se coiisse viros et cernere ferro.</span><span class="linebreak"></span>
<span class="line"><span class="br"></span><span class="lineNumber">710</span><span class="br"></span>atque illi, ut vacuo patuerunt aequore campi,</span><span class="linebreak"></span>
<span class="line">procursu rapido coniectis eminus hastis</span><span class="linebreak"></span>
<span class="line">invadunt Martem clipeis atque aere sonoro.</span><span class="linebreak"></span>
<span class="line">dat gemitum tellus; tum crebros ensibus ictus</span><span class="linebreak"></span>
<span class="line">congeminant, fors et virtus miscentur in unum.</span><span class="linebreak"></span>
<span class="line"><span class="br"></span><span class="lineNumber">715</span><span class="br"></span>ac velut ingenti Sila summove Taburno</span><span class="linebreak"></span>
<span class="line">cum duo conversis inimica in proelia tauri</span><span class="linebreak"></span>
<span class="line">frontibus incurrunt, pavidi cessere magistri,</span><span class="linebreak"></span>
<span class="line">stat pecus omne metu mutum, mussantque iuvencae</span><span class="linebreak"></span>
<span class="line">
<span class="marginNote left">
<span class="sc">mpr</span>
</span> quis nemori imperitet, quem tota armenta sequantur;</span><span class="linebreak"></span>
<span class="line"><span class="br"></span><span class="lineNumber">720</span><span class="br"></span>illi inter sese multa vi vulnera miscent</span><span class="linebreak"></span>
<span class="line">cornuaque obnixi infigunt et sanguine largo</span><span class="linebreak"></span>
<span class="line">colla armosque lavant, gemitu nemus omne remugit:</span><span class="linebreak"></span>
<span class="line">non aliter Tros Aeneas et Daunius heros</span><span class="linebreak"></span>
<span class="line">concurrunt clipeis, ingens fragor aethera complet.</span><span class="linebreak"></span>
<span class="line"><span class="br"></span><span class="lineNumber">725</span><span class="br"></span>Iuppiter ipse duas aequato examine lances</span><span class="linebreak"></span>
<span class="line">sustinet et fata imponit diversa duorum,</span><span class="linebreak"></span>
<span class="line">quem damnet labor et quo vergat pondere letum.</span><span class="linebreak"></span>
<span class="line indent2">Emicat hic impune putans et corpore toto</span><span class="linebreak"></span>
<span class="line">alte sublatum consurgit Turnus in ensem</span><span class="linebreak"></span>
<span class="line"><span class="br"></span><span class="lineNumber">730</span><span class="br"></span>et ferit; exclamant Troes trepidique Latini,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_350_709"><sup class="lineRef">709</sup>et cernere <span class="italic">P, Seneca</span> (Ep.58.3): et decernere <span class="italic">MRV</span>
</li><li class="note text" id="note_LCL064_350_714"><sup class="lineRef">714</sup>miscentur <span class="italic">MPR:</span> miscetur <span class="italic">V</span>
</li></ul></section></notes></section>