<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">115</span><span class="br"></span>quattuor ex omni delectae classe carinae.</span><span class="linebreak"></span>
<span class="line">velocem Mnestheus agit acri remige Pristim,</span><span class="linebreak"></span>
<span class="line">mox Italus Mnestheus, genus a quo nomine Memmi,</span><span class="linebreak"></span>
<span class="line">ingentemque Gyas ingenti mole Chimaeram,</span><span class="linebreak"></span>
<span class="line">urbis opus, triplici pubes quam Dardana versu</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>impellunt, terno consurgunt ordine remi;</span><span class="linebreak"></span>
<span class="line">Sergestusque, domus tenet a quo Sergia nomen,</span><span class="linebreak"></span>
<span class="line">Centauro invehitur magna, Scyllaque Cloanthus</span><span class="linebreak"></span>
<span class="line">caerulea, genus unde tibi, Romane Cluenti.</span><span class="linebreak"></span>
<span class="line indent2">Est procul in pelago saxum spumantia contra</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>litora, quod tumidis submersum tunditur olim</span><span class="linebreak"></span>
<span class="line">fluctibus, hiberni condunt ubi sidera Cori;</span><span class="linebreak"></span>
<span class="line">tranquillo silet immotaque attollitur unda</span><span class="linebreak"></span>
<span class="line">campus et apricis statio gratissima mergis.</span><span class="linebreak"></span>
<span class="line">hic viridem Aeneas frondenti ex ilice metam</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>constituit signum nautis pater, unde reverti</span><span class="linebreak"></span>
<span class="line">scirent et longos ubi circumflectere cursus.</span><span class="linebreak"></span>
<span class="line">tum loca sorte legunt, ipsique in puppibus auro</span><span class="linebreak"></span>
<span class="line">ductores longe effulgent ostroque decori;</span><span class="linebreak"></span>
<span class="line">cetera populea velatur fronde iuventus</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>nudatosque umeros oleo perfusa nitescit.</span><span class="linebreak"></span>
<span class="line">considunt transtris, intentaque bracchia remis;</span><span class="linebreak"></span>
<span class="line">intenti exspectant signum, exsultantiaque haurit</span><span class="linebreak"></span>
<span class="line">corda pavor pulsans laudumque arrecta cupido.</span><span class="linebreak"></span>
<span class="line">inde ubi clara dedit sonitum tuba, finibus omnes,</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>haud mora, prosiluere suis; ferit aethera clamor</span><span class="linebreak"></span>
<span class="line">nauticus, adductis spumant freta versa lacertis.</span><span class="linebreak"></span>
<span class="line">infindunt pariter sulcos, totumque dehiscit</span><span class="linebreak"></span>
</p></section><notes></notes></section>