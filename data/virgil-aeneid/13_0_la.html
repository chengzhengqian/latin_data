<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">Phoenicum et magno miserae dilectus amore,</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>cui pater intactam dederat primisque iugarat</span><span class="linebreak"></span>
<span class="line">ominibus. sed regna Tyri germanus habebat</span><span class="linebreak"></span>
<span class="line">Pygmalion, scelere ante alios immanior omnis.</span><span class="linebreak"></span>
<span class="line">quos inter medius venit furor. ille Sychaeum</span><span class="linebreak"></span>
<span class="line">impius ante aras atque auri caecus amore</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>clam ferro incautum superat, securus amorum</span><span class="linebreak"></span>
<span class="line">germanae; factumque diu celavit et aegram</span><span class="linebreak"></span>
<span class="line">multa malus simulans vana spe lusit amantem.</span><span class="linebreak"></span>
<span class="line">ipsa sed in somnis inhumati venit imago</span><span class="linebreak"></span>
<span class="line">coniugis; ora modis attollens pallida miris</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>crudelis aras traiectaque pectora ferro</span><span class="linebreak"></span>
<span class="line">nudavit, caecumque domus scelus omne retexit.</span><span class="linebreak"></span>
<span class="line">tum celerare fugam patriaque excedere suadet</span><span class="linebreak"></span>
<span class="line">auxiliumque viae veteres tellure recludit</span><span class="linebreak"></span>
<span class="line">thesauros, ignotum argenti pondus et auri.</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>his commota fugam Dido sociosque parabat.</span><span class="linebreak"></span>
<span class="line">conveniunt quibus aut odium crudele tyranni</span><span class="linebreak"></span>
<span class="line">aut metus acer erat; navis, quae forte paratae,</span><span class="linebreak"></span>
<span class="line">corripiunt onerantque auro; portantur avari</span><span class="linebreak"></span>
<span class="line">Pygmalionis opes pelago; dux femina facti.</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>devenere locos ubi nunc ingentia cernes</span><span class="linebreak"></span>
<span class="line">moenia surgentemque novae Karthaginis arcem,</span><span class="linebreak"></span>
<span class="line">mercatique solum, facti de nomine Byrsam,</span><span class="linebreak"></span>
<span class="line">taurino quantum possent circumdare tergo.</span><span class="linebreak"></span>
<span class="line"><span class="br"></span><span class="lineNumber">426</span><span class="br"></span>iura magistratusque legunt sanctumque senatum.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_286_365"><sup class="lineRef">365</sup>cernes <span class="italic">PR</span>: -is <span class="italic">M</span></li></ul></section></notes></section>