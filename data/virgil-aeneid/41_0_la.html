<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">haud secus Androgeos visu tremefactus abibat.</span><span class="linebreak"></span>
<span class="line">inruimus densis et circumfundimur armis,</span><span class="linebreak"></span>
<span class="line">ignarosque loci passim et formidine captos</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>sternimus. adspirat primo Fortuna labori.</span><span class="linebreak"></span>
<span class="line">atque hic successu exsultans animisque Coroebus,</span><span class="linebreak"></span>
<span class="line">‘o socii, qua prima’ inquit ‘fortuna salutis</span><span class="linebreak"></span>
<span class="line">monstrat iter, quaque ostendit se dextra, sequamur:</span><span class="linebreak"></span>
<span class="line">mutemus clipeos Danaumque insignia nobis</span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>aptemus. dolus an virtus, quis in hoste requirat?</span><span class="linebreak"></span>
<span class="line">arma dabunt ipsi.’ sic fatus deinde comantem</span><span class="linebreak"></span>
<span class="line">Androgei galeam clipeique insigne decorum</span><span class="linebreak"></span>
<span class="line">induitur laterique Argivum accommodat ensem.</span><span class="linebreak"></span>
<span class="line">hoc Rhipeus, hoc ipse Dymas omnisque iuventus</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>laeta facit; spoliis se quisque recentibus armat.</span><span class="linebreak"></span>
<span class="line">vadimus immixti Danais haud numine nostro,</span><span class="linebreak"></span>
<span class="line">multaque per caecam congressi proelia noctem</span><span class="linebreak"></span>
<span class="line">conserimus, multos Danaum demittimus Orco.</span><span class="linebreak"></span>
<span class="line">diffugiunt alii ad navis et litora cursu</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>fida petunt, pars ingentem formidine turpi</span><span class="linebreak"></span>
<span class="line">scandunt rursus equum et nota conduntur in alvo.</span><span class="linebreak"></span>
<span class="line indent2">“Heu! nihil invitis fas quemquam fidere divis!</span><span class="linebreak"></span>
<span class="line">ecce trahebatur passis Priameia virgo</span><span class="linebreak"></span>
<span class="line">crinibus a templo Cassandra adytisque Minervae,</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>ad caelum tendens ardentia lumina frustra,</span><span class="linebreak"></span>
<span class="line">lumina, nam teneras arcebant vincula palmas.</span><span class="linebreak"></span>
<span class="line">non tulit hanc speciem furiata mente Coroebus</span><span class="linebreak"></span>
<span class="line">et sese medium iniecit periturus in agmen.</span><span class="linebreak"></span>
<span class="line">consequimur cuncti et densis incurrimus armis.</span><span class="linebreak"></span>
<span class="line"><span class="br"></span><span class="lineNumber">410</span><span class="br"></span>hic primum ex alto delubri culmine telis</span><span class="linebreak"></span>
<span class="line">nostrorum obruimur oriturque miserrima caedes</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_342_383"><sup class="lineRef">383</sup>circumfundimur <span class="italic">M</span>: -fundimus <span class="italic">a</span>: -fudimus <span class="italic">P</span>
</li><li class="note text" id="note_LCL063_342_396"><sup class="lineRef">396</sup>immixti <span class="italic">Pa</span>: -is <span class="italic">M</span>
</li><li class="note text" id="note_LCL063_342_398"><sup class="lineRef">398</sup>demittimus <span class="italic">a</span> (9.527): di- <span class="italic">MP</span>
</li></ul></section></notes></section>