<section class="div1 language" lang="la"><header><hgroup><h1>Aeneid</h1></hgroup></header><section class="div2"><p class="lineGroup">
<span class="line">vobis Mercurius pater est, quem candida Maia</span><span class="linebreak"></span>
<span class="line">Cyllenae gelido conceptum vertice fudit;</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>at Maiam, auditis si quicquam credimus, Atlas,</span><span class="linebreak"></span>
<span class="line">idem Atlas generat caeli qui sidera tollit.</span><span class="linebreak"></span>
<span class="line">sic genus amborum scindit se sanguine ab uno.</span><span class="linebreak"></span>
<span class="line">his fretus non legatos neque prima per artem</span><span class="linebreak"></span>
<span class="line">temptamenta tui pepigi; me, me ipse meumque</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>obieci caput et supplex ad limina veni.</span><span class="linebreak"></span>
<span class="line">gens eadem, quae te, crudeli Daunia bello</span><span class="linebreak"></span>
<span class="line">insequitur; nos si pellant nihil afore credunt</span><span class="linebreak"></span>
<span class="line">quin omnem Hesperiam penitus sua sub iuga mittant,</span><span class="linebreak"></span>
<span class="line">et mare quod supra teneant quodque adluit infra.</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>accipe daque fidem. sunt nobis fortia bello</span><span class="linebreak"></span>
<span class="line">pectora, sunt animi et rebus spectata iuventus.”</span><span class="linebreak"></span>
<span class="line indent2">Dixerat Aeneas. ille os oculosque loquentis</span><span class="linebreak"></span>
<span class="line">iamdudum et totum lustrabat lumine corpus.</span><span class="linebreak"></span>
<span class="line">tum sic pauca refert: “ut te, fortissime Teucrum,</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>accipio agnoscoque libens! ut verba parentis</span><span class="linebreak"></span>
<span class="line">et vocem Anchisae magni vultumque recordor!</span><span class="linebreak"></span>
<span class="line">nam memini Hesionae visentem regna sororis</span><span class="linebreak"></span>
<span class="line">Laomedontiaden Priamum Salamina petentem</span><span class="linebreak"></span>
<span class="line">protinus Arcadiae gelidos invisere finis.</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>tum mihi prima genas vestibat flore iuventas,</span><span class="linebreak"></span>
<span class="line">mirabarque duces Teucros, mirabar et ipsum</span><span class="linebreak"></span>
<span class="line">Laomedontiaden; sed cunctis altior ibat</span><span class="linebreak"></span>
<span class="line">Anchises. mihi mens iuvenali ardebat amore</span><span class="linebreak"></span>
<span class="line">compellare virum et dextrae coniungere dextram;</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>accessi et cupidus Phenei sub moenia duxi.</span><span class="linebreak"></span>
<span class="line">ille mihi insignem pharetram Lyciasque sagittas</span><span class="linebreak"></span>
<span class="line">discedens chlamydemque auro dedit intertextam,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_70_167"><sup class="lineRef">167</sup>intertextam <span class="italic">MP</span>
<sup>2</sup>: intertexto <span class="italic">PR, known to Servius</span>
</li></ul></section></notes></section>