<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">longa procul longis via dividit invia terris.</span><span class="linebreak"></span>
<span class="line">ante et Trinacria lentandus remus in unda</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>et salis Ausonii lustrandum navibus aequor</span><span class="linebreak"></span>
<span class="line">infernique lacus Aeaeaeque insula Circae,</span><span class="linebreak"></span>
<span class="line">quam tuta possis urbem componere terra.</span><span class="linebreak"></span>
<span class="line">signa tibi dicam, tu condita mente teneto.</span><span class="linebreak"></span>
<span class="line">cum tibi sollicito secreti ad fluminis undam</span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>litoreis ingens inventa sub ilicibus sus</span><span class="linebreak"></span>
<span class="line">triginta capitum fetus enixa iacebit,</span><span class="linebreak"></span>
<span class="line">alba solo recubans, albi circum ubera nati,</span><span class="linebreak"></span>
<span class="line">is locus urbis erit, requies ea certa laborum.</span><span class="linebreak"></span>
<span class="line">nec tu mensarum morsus horresce futuros;</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>fata viam invenient aderitque vocatus Apollo.</span><span class="linebreak"></span>
<span class="line">has autem terras Italique hanc litoris oram,</span><span class="linebreak"></span>
<span class="line">proxima quae nostri perfunditur aequoris aestu,</span><span class="linebreak"></span>
<span class="line">effuge; cuncta malis habitantur moenia Grais.</span><span class="linebreak"></span>
<span class="line">hic et Narycii posuerunt moenia Locri</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>et Sallentinos obsedit milite campos</span><span class="linebreak"></span>
<span class="line">Lyctius Idomeneus; hic illa ducis Meliboei</span><span class="linebreak"></span>
<span class="line">parva Philoctetae subnixa Petelia muro.</span><span class="linebreak"></span>
<span class="line">quin ubi transmissae steterint trans aequora classes</span><span class="linebreak"></span>
<span class="line">et positis aris iam vota in litore solves,</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>purpureo velare comas adopertus amictu,</span><span class="linebreak"></span>
<span class="line">ne qua inter sanctos ignis in honore deorum</span><span class="linebreak"></span>
<span class="line">hostilis facies occurrat et omina turbet.</span><span class="linebreak"></span>
<span class="line">hunc socii morem sacrorum, hunc ipse teneto;</span><span class="linebreak"></span>
<span class="line">hac casti maneant in religione nepotes.</span><span class="linebreak"></span>
<span class="line indent2"><span class="br"></span><span class="lineNumber">410</span><span class="br"></span> “‘Ast ubi digressum Siculae te admoverit orae</span><span class="linebreak"></span>
<span class="line">ventus et angusti rarescent claustra Pelori,</span><span class="linebreak"></span>
<span class="line">laeva tibi tellus et longo laeva petantur</span><span class="linebreak"></span>
<span class="line">aequora circuitu; dextrum fuge litus et undas.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_398_407"><sup class="lineRef">407</sup>omnia <span class="italic">M</span>
<sup>1</sup>
</li></ul></section></notes></section>