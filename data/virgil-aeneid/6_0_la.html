<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">maturate fugam regique haec dicite vestro:</span><span class="linebreak"></span>
<span class="line">non illi imperium pelagi saevumque tridentem,</span><span class="linebreak"></span>
<span class="line">sed mihi sorte datum. tenet ille immania saxa,</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>vestras, Eure, domos; illa se iactet in aula</span><span class="linebreak"></span>
<span class="line">Aeolus et clauso ventorum carcere regnet.”</span><span class="linebreak"></span>
<span class="line indent2">Sic ait, et dicto citius tumida aequora placat</span><span class="linebreak"></span>
<span class="line">collectasque fugat nubes solemque reducit.</span><span class="linebreak"></span>
<span class="line">Cymothoë simul et Triton adnixus acuto</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>detrudunt navis scopulo; levat ipse tridenti</span><span class="linebreak"></span>
<span class="line">et vastas aperit syrtis et temperat aequor</span><span class="linebreak"></span>
<span class="line">atque rotis summas levibus perlabitur undas.</span><span class="linebreak"></span>
<span class="line">ac veluti magno in populo cum saepe coorta est</span><span class="linebreak"></span>
<span class="line">seditio, saevitque animis ignobile vulgus,</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>iamque faces et saxa volant (furor arma ministrat),</span><span class="linebreak"></span>
<span class="line">tum pietate gravem ac meritis si forte virum quem</span><span class="linebreak"></span>
<span class="line">conspexere, silent arrectisque auribus astant;</span><span class="linebreak"></span>
<span class="line">ille regit dictis animos et pectora mulcet:</span><span class="linebreak"></span>
<span class="line">sic cunctus pelagi cecidit fragor, aequora postquam</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>prospiciens genitor caeloque invectus aperto</span><span class="linebreak"></span>
<span class="line">flectit equos curruque volans dat lora secundo.</span><span class="linebreak"></span>
<span class="line indent2">Defessi Aeneadae, quae proxima litora, cursu</span><span class="linebreak"></span>
<span class="line">contendunt petere, et Libyae vertuntur ad oras.</span><span class="linebreak"></span>
<span class="line">est in secessu longo locus: insula portum</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>efficit obiectu laterum, quibus omnis ab alto</span><span class="linebreak"></span>
<span class="line">frangitur inque sinus scindit sese unda reductos.</span><span class="linebreak"></span>
<span class="line">hinc atque hinc vastae rupes geminique minantur</span><span class="linebreak"></span>
<span class="line">in caelum scopuli, quorum sub vertice late</span><span class="linebreak"></span>
<span class="line">aequora tuta silent; tum silvis scaena coruscis</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>desuper, horrentique atrum nemus imminet umbra;</span><span class="linebreak"></span>
<span class="line">fronte sub adversa scopulis pendentibus antrum,</span><span class="linebreak"></span>
<span class="line">intus aquae dulces vivoque sedilia saxo,</span><span class="linebreak"></span>
<span class="line">Nympharum domus. hic fessas non vincula navis</span><span class="linebreak"></span>
</p>
</section><notes></notes></section>