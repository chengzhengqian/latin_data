<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">50</span><span class="br"></span>nec mortale sonans, adflata est numine quando</span><span class="linebreak"></span>
<span class="line">
<span class="marginNote left">
<span class="sc">mpr</span>
</span> iam propiore dei. “cessas in vota precesque,</span><span class="linebreak"></span>
<span class="line">Tros,” ait, “Aenea? cessas? neque enim ante dehiscent</span><span class="linebreak"></span>
<span class="line">attonitae magna ora domus.” et talia fata</span><span class="linebreak"></span>
<span class="line">conticuit. gelidus Teucris per dura cucurrit</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>ossa tremor, funditque preces rex pectore ab imo:</span><span class="linebreak"></span>
<span class="line">“Phoebe, gravis Troiae semper miserate labores,</span><span class="linebreak"></span>
<span class="line">Dardana qui Paridis derexti tela manusque</span><span class="linebreak"></span>
<span class="line">corpus in Aeacidae, magnas obeuntia terras</span><span class="linebreak"></span>
<span class="line">tot maria intravi duce te penitusque repostas</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>Massylum gentes praetentaque Syrtibus arva;</span><span class="linebreak"></span>
<span class="line">iam tandem Italiae fugientis prendimus oras;</span><span class="linebreak"></span>
<span class="line">hac Troiana tenus fuerit fortuna secuta.</span><span class="linebreak"></span>
<span class="line">vos quoque Pergameae iam fas est parcere genti,</span><span class="linebreak"></span>
<span class="line">dique deaeque omnes, quibus obstitit Ilium et ingens</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>gloria Dardaniae. tuque, o sanctissima vates,</span><span class="linebreak"></span>
<span class="line">praescia venturi, da (non indebita posco</span><span class="linebreak"></span>
<span class="line">regna meis fatis) Latio considere Teucros</span><span class="linebreak"></span>
<span class="line">errantisque deos agitataque numina Troiae.</span><span class="linebreak"></span>
<span class="line">tum Phoebo et Triviae solido de marmore templum</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>instituam festosque dies de nomine Phoebi.</span><span class="linebreak"></span>
<span class="line">te quoque magna manent regnis penetralia nostris.</span><span class="linebreak"></span>
<span class="line">hic ego namque tuas sortes arcanaque fata</span><span class="linebreak"></span>
<span class="line">dicta meae genti ponam, lectosque sacrabo,</span><span class="linebreak"></span>
<span class="line">alma, viros. foliis tantum ne carmina manda,</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>ne turbata volent rapidis ludibria ventis;</span><span class="linebreak"></span>
<span class="line">ipsa canas oro.” finem dedit ore loquendi.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_536_57"><sup class="lineRef">57</sup>derexti <span class="italic">Ribbeck</span>: di- <span class="italic">codd.</span>
</li></ul></section></notes></section>