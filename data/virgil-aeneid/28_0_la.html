<section class="div1 language" lang="la"><header><hgroup><h1>Aeneid</h1></hgroup></header><section class="div2">
</section>
<section class="div2">
<h2><span class="ac">Liber II</span></h2>
<p class="lineGroup">
<span class="line">
<span class="marginNote left">
<span class="sc">mpr</span>
</span> Conticuere omnes intentique ora tenebant.</span><span class="linebreak"></span>
<span class="line">inde toro pater Aeneas sic orsus ab alto:</span><span class="linebreak"></span>
<span class="line indent2">“Infandum, regina, iubes renovare dolorem,</span><span class="linebreak"></span>
<span class="line">Troianas ut opes et lamentabile regnum</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>eruerint Danai, quaeque ipse miserrima vidi</span><span class="linebreak"></span>
<span class="line">et quorum pars magna fui. quis talia fando</span><span class="linebreak"></span>
<span class="line">Myrmidonum Dolopumve aut duri miles Ulixi</span><span class="linebreak"></span>
<span class="line">temperet a lacrimis? et iam nox umida caelo</span><span class="linebreak"></span>
<span class="line">praecipitat suadentque cadentia sidera somnos.</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>sed si tantus amor casus cognoscere nostros</span><span class="linebreak"></span>
<span class="line">et breviter Troiae supremum audire laborem,</span><span class="linebreak"></span>
<span class="line">quamquam animus meminisse horret luctuque refugit,</span><span class="linebreak"></span>
<span class="line">incipiam.</span><span class="linebreak"></span>
<span class="line indent2">“Fracti bello fatisque repulsi</span><span class="linebreak"></span>
<span class="line">ductores Danaum, tot iam labentibus annis,</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>instar montis equum divina Palladis arte</span><span class="linebreak"></span>
<span class="line">aedificant sectaque intexunt abiete costas;</span><span class="linebreak"></span>
<span class="line">votum pro reditu simulant; ea fama vagatur.</span><span class="linebreak"></span>
<span class="line">huc delecta virum sortiti corpora furtim</span><span class="linebreak"></span>
<span class="line">includunt caeco lateri penitusque cavernas</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>ingentis uterumque armato milite complent.</span><span class="linebreak"></span>
<span class="line indent2">“Est in conspectu Tenedos, notissima fama</span><span class="linebreak"></span>
<span class="line">insula, dives opum, Priami dum regna manebant,</span><span class="linebreak"></span>
<span class="line">nunc tantum sinus et statio male fida carinis:</span><span class="linebreak"></span>
</p>
</section><notes></notes></section>