<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">245</span><span class="br"></span>dat signum caelo, quo non praesentius ullum</span><span class="linebreak"></span>
<span class="line">turbavit mentes Italas monstroque fefellit.</span><span class="linebreak"></span>
<span class="line">namque volans rubra fulvus Iovis ales in aethra</span><span class="linebreak"></span>
<span class="line">litoreas agitabat avis turbamque sonantem</span><span class="linebreak"></span>
<span class="line">agminis aligeri, subito cum lapsus ad undas</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>cycnum excellentem pedibus rapit improbus uncis.</span><span class="linebreak"></span>
<span class="line">arrexere animos Itali, cunctaeque volucres</span><span class="linebreak"></span>
<span class="line">convertunt clamore fugam (mirabile visu),</span><span class="linebreak"></span>
<span class="line">aetheraque obscurant pennis hostemque per auras</span><span class="linebreak"></span>
<span class="line">facta nube premunt, donec vi victus et ipso</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>pondere defecit praedamque ex unguibus ales</span><span class="linebreak"></span>
<span class="line">proiecit fluvio, penitusque in nubila fugit.</span><span class="linebreak"></span>
<span class="line indent2">Tum vero augurium Rutuli clamore salutant</span><span class="linebreak"></span>
<span class="line">expediuntque manus, primusque Tolumnius augur</span><span class="linebreak"></span>
<span class="line">“hoc erat, hoc votis” inquit “quod saepe petivi.</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>accipio agnoscoque deos; me, me duce ferrum</span><span class="linebreak"></span>
<span class="line">corripite, o miseri, quos improbus advena bello</span><span class="linebreak"></span>
<span class="line">territat invalidas ut avis, et litora vestra</span><span class="linebreak"></span>
<span class="line">vi populat. petet ille fugam penitusque profundo</span><span class="linebreak"></span>
<span class="line">vela dabit. vos unanimi densete catervas</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>et regem vobis pugna defendite raptum.”</span><span class="linebreak"></span>
<span class="line indent2">Dixit, et adversos telum contorsit in hostis</span><span class="linebreak"></span>
<span class="line">procurrens; sonitum dat stridula cornus et auras</span><span class="linebreak"></span>
<span class="line">certa secat. simul hoc, simul ingens clamor et omnes</span><span class="linebreak"></span>
<span class="line">turbati cunei calefactaque corda tumultu.</span><span class="linebreak"></span>
<span class="line"><span class="br"></span><span class="lineNumber">270</span><span class="br"></span>hasta volans, ut forte novem pulcherrima fratrum</span><span class="linebreak"></span>
<span class="line">corpora constiterant contra, quos fida crearat</span><span class="linebreak"></span>
<span class="line">una tot Arcadio coniunx Tyrrhena Gylippo,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_318_264"><sup class="lineRef">264</sup>densete <span class="italic">R:</span> densate <span class="italic">MP</span>
</li></ul></section></notes></section>