<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">congeritur. pueri et pavidae longo ordine matres</span><span class="linebreak"></span>
<span class="line">stant circum . . .</span><span class="linebreak"></span>
<span class="line">ausus quin etiam voces iactare per umbram</span><span class="linebreak"></span>
<span class="line">implevi clamore vias, maestusque Creusam</span><span class="linebreak"></span>
<span class="line"><span class="br"></span><span class="lineNumber">770</span><span class="br"></span>nequiquam ingeminans iterumque iterumque vocavi.</span><span class="linebreak"></span>
<span class="line">quaerenti et tectis urbis sine fine furenti</span><span class="linebreak"></span>
<span class="line">infelix simulacrum atque ipsius umbra Creusae</span><span class="linebreak"></span>
<span class="line">visa mihi ante oculos et nota maior imago.</span><span class="linebreak"></span>
<span class="line">obstipui, steteruntque comae et vox faucibus haesit.</span><span class="linebreak"></span>
<span class="line"><span class="br"></span><span class="lineNumber">775</span><span class="br"></span>tum sic adfari et curas his demere dictis:</span><span class="linebreak"></span>
<span class="line">‘quid tantum insano iuvat indulgere dolori,</span><span class="linebreak"></span>
<span class="line">o dulcis coniunx? non haec sine numine divum</span><span class="linebreak"></span>
<span class="line">eveniunt; nec te comitem hinc portare Creusam</span><span class="linebreak"></span>
<span class="line">fas aut ille sinit superi regnator Olympi.</span><span class="linebreak"></span>
<span class="line"><span class="br"></span><span class="lineNumber">780</span><span class="br"></span>longa tibi exsilia, et vastum maris aequor arandum;</span><span class="linebreak"></span>
<span class="line">et terram Hesperiam venies, ubi Lydius arva</span><span class="linebreak"></span>
<span class="line">inter opima virum leni fluit agmine Thybris.</span><span class="linebreak"></span>
<span class="line">illic res laetae regnumque et regia coniunx</span><span class="linebreak"></span>
<span class="line">parta tibi. lacrimas dilectae pelle Creusae.</span><span class="linebreak"></span>
<span class="line"><span class="br"></span><span class="lineNumber">785</span><span class="br"></span>non ego Myrmidonum sedes Dolopumve superbas</span><span class="linebreak"></span>
<span class="line">aspiciam aut Grais servitum matribus ibo,</span><span class="linebreak"></span>
<span class="line">Dardanis et divae Veneris nurus . . .</span><span class="linebreak"></span>
<span class="line">sed me magna deum genetrix his detinet oris.</span><span class="linebreak"></span>
<span class="line">iamque vale et nati serva communis amorem.’</span><span class="linebreak"></span>
<span class="line"><span class="br"></span><span class="lineNumber">790</span><span class="br"></span>haec ubi dicta dedit, lacrimantem et multa volentem</span><span class="linebreak"></span>
<span class="line">dicere deseruit, tenuisque recessit in auras.</span><span class="linebreak"></span>
<span class="line">ter conatus ibi collo dare bracchia circum;</span><span class="linebreak"></span>
<span class="line">ter frustra comprensa manus effugit imago,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_368_771"><sup class="lineRef">771</sup>furenti <span class="italic">Ma</span>: ruenti <span class="italic">P</span>
</li><li class="note text" id="note_LCL063_368_778"><sup class="lineRef">778</sup>portare <span class="italic">M</span>: asp. <span class="italic">Pa</span> (te hinc c. asportare <span class="italic">Servius</span>)</li><li class="note text" id="note_LCL063_368_783"><sup class="lineRef">783</sup>laetae <span class="italic">Pa</span>: Italae <span class="italic">M</span> (8.626)</li></ul></section></notes></section>