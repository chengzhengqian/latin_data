<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">actus aper, multos Vesulus quem pinifer annos</span><span class="linebreak"></span>
<span class="line">defendit multosque palus Laurentia silva</span><span class="linebreak"></span>
<span class="line"><span class="br"></span><span class="lineNumber">710</span><span class="br"></span>pascit harundinea, postquam inter retia ventum est,</span><span class="linebreak"></span>
<span class="line">substitit infremuitque ferox et inhorruit armos,</span><span class="linebreak"></span>
<span class="line">nec cuiquam irasci propiusve accedere virtus,</span><span class="linebreak"></span>
<span class="line">sed iaculis tutisque procul clamoribus instant;</span><span class="linebreak"></span>
<span class="line"><span class="br"></span><span class="lineNumber">717</span><span class="br"></span>ille autem impavidus partis cunctatur in omnis</span><span class="linebreak"></span>
<span class="line"><span class="br"></span><span class="lineNumber">718</span><span class="br"></span>dentibus infrendens et tergo decutit hastas:</span><span class="linebreak"></span>
<span class="line"><span class="br"></span><span class="lineNumber">714</span><span class="br"></span>haud aliter, iustae quibus est Mezentius irae,</span><span class="linebreak"></span>
<span class="line">non ulli est animus stricto concurrere ferro,</span><span class="linebreak"></span>
<span class="line">missilibus longe et vasto clamore lacessunt.</span><span class="linebreak"></span>
<span class="line indent2"><span class="br"></span><span class="lineNumber">719</span><span class="br"></span>Venerat antiquis Corythi de finibus Acron,</span><span class="linebreak"></span>
<span class="line"><span class="br"></span><span class="lineNumber">720</span><span class="br"></span>Graius homo, infectos linquens profugus hymenaeos.</span><span class="linebreak"></span>
<span class="line">hunc ubi miscentem longe media agmina vidit,</span><span class="linebreak"></span>
<span class="line">purpureum pennis et pactae coniugis ostro,</span><span class="linebreak"></span>
<span class="line">impastus stabula alta leo ceu saepe peragrans</span><span class="linebreak"></span>
<span class="line">(suadet enim vesana fames), si forte fugacem</span><span class="linebreak"></span>
<span class="line"><span class="br"></span><span class="lineNumber">725</span><span class="br"></span>conspexit capream aut surgentem in cornua cervum,</span><span class="linebreak"></span>
<span class="line">gaudet hians immane comasque arrexit et haeret</span><span class="linebreak"></span>
<span class="line">visceribus super incumbens; lavit improba taeter</span><span class="linebreak"></span>
<span class="line">ora cruorâ€¦ sic ruit in densos alacer Mezentius hostis.</span><span class="linebreak"></span>
<span class="line"><span class="br"></span><span class="lineNumber">730</span><span class="br"></span>sternitur infelix Acron et calcibus atram</span><span class="linebreak"></span>
<span class="line">tundit humum exspirans infractaque tela cruentat.</span><span class="linebreak"></span>
<span class="line">
<span class="marginNote left">
<span class="sc">mprv</span>
</span> atque idem fugientem haud est dignatus Oroden</span><span class="linebreak"></span>
<span class="line">sternere nec iacta caecum dare cuspide vulnus;</span><span class="linebreak"></span>
<span class="line">obvius adversoque occurrit seque viro vir</span><span class="linebreak"></span>
<span class="line"><span class="br"></span><span class="lineNumber">735</span><span class="br"></span>contulit, haud furto melior sed fortibus armis.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_222_710"><sup class="lineRef">710</sup>pascit <span class="italic">Bentley</span>: pastus <span class="italic">MPR</span>
</li><li class="note text" id="note_LCL064_222_712"><sup class="lineRef">712</sup>propiusve <span class="italic">MR</span>: propiusque <span class="italic">P</span>
</li><li class="note text" id="note_LCL064_222_727"><sup class="lineRef">727</sup>incumbens (5.858) <span class="italic">M</span>: accumbens <span class="italic">PR, Macrobius</span>
</li></ul></section></notes></section>