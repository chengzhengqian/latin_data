<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">tecta, simul divum templis indicit honorem.</span><span class="linebreak"></span>
<span class="line">nec minus interea sociis ad litora mittit</span><span class="linebreak"></span>
<span class="line">viginti tauros, magnorum horrentia centum</span><span class="linebreak"></span>
<span class="line"><span class="br"></span><span class="lineNumber">635</span><span class="br"></span>terga suum, pinguis centum cum matribus agnos,</span><span class="linebreak"></span>
<span class="line">munera laetitiamque dei . . .</span><span class="linebreak"></span>
<span class="line">at domus interior regali splendida luxu</span><span class="linebreak"></span>
<span class="line">instruitur, mediisque parant convivia tectis:</span><span class="linebreak"></span>
<span class="line">arte laboratae vestes ostroque superbo,</span><span class="linebreak"></span>
<span class="line"><span class="br"></span><span class="lineNumber">640</span><span class="br"></span>ingens argentum mensis, caelataque in auro</span><span class="linebreak"></span>
<span class="line">fortia facta patrum, series longissima rerum</span><span class="linebreak"></span>
<span class="line">per tot ducta viros antiqua ab origine gentis.</span><span class="linebreak"></span>
<span class="line indent2">Aeneas (neque enim patrius consistere mentem</span><span class="linebreak"></span>
<span class="line">passus amor) rapidum ad navis praemittit Achaten,</span><span class="linebreak"></span>
<span class="line"><span class="br"></span><span class="lineNumber">645</span><span class="br"></span>Ascanio ferat haec ipsumque ad moenia ducat;</span><span class="linebreak"></span>
<span class="line">omnis in Ascanio cari stat cura parentis.</span><span class="linebreak"></span>
<span class="line">munera praeterea, Iliacis erepta ruinis,</span><span class="linebreak"></span>
<span class="line">ferre iubet, pallam signis auroque rigentem,</span><span class="linebreak"></span>
<span class="line"><span class="marginNote left"><span class="sc">bmpr</span></span> et circumtextum croceo velamen acantho,</span><span class="linebreak"></span>
<span class="line"><span class="br"></span><span class="lineNumber">650</span><span class="br"></span>ornatus Argivae Helenae, quos illa Mycenis,</span><span class="linebreak"></span>
<span class="line">Pergama cum peteret inconcessosque hymenaeos,</span><span class="linebreak"></span>
<span class="line">extulerat, matris Ledae mirabile donum;</span><span class="linebreak"></span>
<span class="line">praeterea sceptrum, Ilione quod gesserat olim,</span><span class="linebreak"></span>
<span class="line">
<span class="marginNote left">
<span class="sc">bfmpr</span>
</span> maxima natarum Priami, colloque monile</span><span class="linebreak"></span>
<span class="line"><span class="br"></span><span class="lineNumber">655</span><span class="br"></span>bacatum et duplicem gemmis auroque coronam.</span><span class="linebreak"></span>
<span class="line">haec celerans iter ad navis tendebat Achates.</span><span class="linebreak"></span>
<span class="line indent2">At Cytherea novas artes, nova pectore versat</span><span class="linebreak"></span>
<span class="line">consilia, ut faciem mutatus et ora Cupido</span><span class="linebreak"></span>
<span class="line">pro dulci Ascanio veniat, donisque furentem</span><span class="linebreak"></span>
<span class="line"><span class="br"></span><span class="lineNumber">660</span><span class="br"></span>incendat reginam atque ossibus implicet ignem:</span><span class="linebreak"></span>
<span class="line">quippe domum timet ambiguam Tyriosque bilinguis;</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_306_636"><sup class="lineRef">636</sup>dei <span class="italic">MPR</span>: dii (‘= diei’) <span class="italic">Gellius</span> 9.14.8</li></ul></section></notes></section>