<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">135</span><span class="br"></span>aut collo decus aut capiti, vel quale per artem</span><span class="linebreak"></span>
<span class="line">inclusum buxo aut Oricia terebintho</span><span class="linebreak"></span>
<span class="line">lucet ebur; fusos cervix cui lactea crinis</span><span class="linebreak"></span>
<span class="line">accipit et molli subnectens circulus auro.</span><span class="linebreak"></span>
<span class="line">te quoque magnanimae viderunt, Ismare, gentes</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>vulnera derigere et calamos armare veneno,</span><span class="linebreak"></span>
<span class="line">Maeonia generose domo, ubi pinguia culta</span><span class="linebreak"></span>
<span class="line">exercentque viri Pactolusque inrigat auro.</span><span class="linebreak"></span>
<span class="line">adfuit et Mnestheus, quem pulsi pristina Turni</span><span class="linebreak"></span>
<span class="line">aggere murorum sublimem gloria tollit,</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>et Capys: hinc nomen Campanae ducitur urbi.</span><span class="linebreak"></span>
<span class="line indent2">Illi inter sese duri certamina belli</span><span class="linebreak"></span>
<span class="line">contulerant: media Aeneas freta nocte secabat.</span><span class="linebreak"></span>
<span class="line">namque ut ab Euandro castris ingressus Etruscis</span><span class="linebreak"></span>
<span class="line">regem adit et regi memorat nomenque genusque</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>quidve petat quidve ipse ferat, Mezentius arma</span><span class="linebreak"></span>
<span class="line">quae sibi conciliet, violentaque pectora Turni</span><span class="linebreak"></span>
<span class="line">edocet, humanis quae sit fiducia rebus</span><span class="linebreak"></span>
<span class="line">admonet immiscetque preces, haud fit mora, Tarchon</span><span class="linebreak"></span>
<span class="line">iungit opes foedusque ferit; tum libera fati</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>classem conscendit iussis gens Lydia divum</span><span class="linebreak"></span>
<span class="line">externo commissa duci. Aene√Øa puppis</span><span class="linebreak"></span>
<span class="line">prima tenet rostro Phrygios subiuncta leones,</span><span class="linebreak"></span>
<span class="line">imminet Ida super, profugis gratissima Teucris.</span><span class="linebreak"></span>
<span class="line">hic magnus sedet Aeneas secumque volutat</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>eventus belli varios, Pallasque sinistro</span><span class="linebreak"></span>
<span class="line">adfixus lateri iam quaerit sidera, opacae</span><span class="linebreak"></span>
<span class="line">noctis iter, iam quae passus terraque marique.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_182_138"><sup class="lineRef">138</sup>subnectens <span class="italic">PR</span>: subnectit <span class="italic">M</span>
</li><li class="note text" id="note_LCL064_182_144"><sup class="lineRef">144</sup>murorum] meorum <span class="italic">P</span> (<span class="italic">see on</span> 24)</li></ul></section></notes></section>