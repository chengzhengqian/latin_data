<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">bis Tusci Rutulos egere ad moenia versos,</span><span class="linebreak"></span>
<span class="line"><span class="br"></span><span class="lineNumber">630</span><span class="br"></span>bis reiecti armis respectant terga tegentes.</span><span class="linebreak"></span>
<span class="line">tertia sed postquam congressi in proelia totas</span><span class="linebreak"></span>
<span class="line">implicuere inter se acies legitque virum vir,</span><span class="linebreak"></span>
<span class="line">tum vero et gemitus morientum et sanguine in alto</span><span class="linebreak"></span>
<span class="line">armaque corporaque et permixti caede virorum</span><span class="linebreak"></span>
<span class="line"><span class="br"></span><span class="lineNumber">635</span><span class="br"></span>semianimes volvuntur equi, pugna aspera surgit.</span><span class="linebreak"></span>
<span class="line">Orsilochus Remuli, quando ipsum horrebat adire,</span><span class="linebreak"></span>
<span class="line">hastam intorsit equo ferrumque sub aure reliquit;</span><span class="linebreak"></span>
<span class="line">quo sonipes ictu furit arduus altaque iactat</span><span class="linebreak"></span>
<span class="line">vulneris impatiens arrecto pectore crura,</span><span class="linebreak"></span>
<span class="line"><span class="br"></span><span class="lineNumber">640</span><span class="br"></span>volvitur ille excussus humi. Catillus Iollan</span><span class="linebreak"></span>
<span class="line">ingentemque animis, ingentem corpore et armis</span><span class="linebreak"></span>
<span class="line">deicit Herminium, nudo cui vertice fulva</span><span class="linebreak"></span>
<span class="line">caesaries nudique umeri nec vulnera terrent;</span><span class="linebreak"></span>
<span class="line">tantus in arma patet. latos huic hasta per armos</span><span class="linebreak"></span>
<span class="line">
<span class="marginNote left">
<span class="sc">mr</span>
</span> acta tremit duplicatque virum transfixa dolore.</span><span class="linebreak"></span>
<span class="line"><span class="br"></span><span class="lineNumber">646</span><span class="br"></span>funditur ater ubique cruor; dant funera ferro</span><span class="linebreak"></span>
<span class="line">certantes pulchramque petunt per vulnera mortem.</span><span class="linebreak"></span>
<span class="line indent2">At medias inter caedes exsultat Amazon</span><span class="linebreak"></span>
<span class="line">unum exserta latus pugnae, pharetrata Camilla,</span><span class="linebreak"></span>
<span class="line"><span class="br"></span><span class="lineNumber">650</span><span class="br"></span>et nunc lenta manu spargens hastilia denset,</span><span class="linebreak"></span>
<span class="line">nunc validam dextra rapit indefessa bipennem;</span><span class="linebreak"></span>
<span class="line">aureus ex umero sonat arcus et arma Dianae.</span><span class="linebreak"></span>
<span class="line">illa etiam, si quando in tergum pulsa recessit,</span><span class="linebreak"></span>
<span class="line">spicula converso fugientia derigit arcu.</span><span class="linebreak"></span>
<span class="line"><span class="br"></span><span class="lineNumber">655</span><span class="br"></span>at circum lectae comites, Larinaque virgo</span><span class="linebreak"></span>
<span class="line">Tullaque et aeratam quatiens Tarpeia securim,</span><span class="linebreak"></span>
<span class="line">Italides, quas ipsa decus sibi dia Camilla</span><span class="linebreak"></span>
<span class="line">delegit pacisque bonas bellique ministras:</span><span class="linebreak"></span>
</p></section><notes></notes></section>