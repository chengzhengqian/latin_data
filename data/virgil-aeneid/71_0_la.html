<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">445</span><span class="br"></span>quaecumque in foliis descripsit carmina virgo,</span><span class="linebreak"></span>
<span class="line">digerit in numerum atque antro seclusa relinquit.</span><span class="linebreak"></span>
<span class="line">illa manent immota locis neque ab ordine cedunt;</span><span class="linebreak"></span>
<span class="line">verum eadem, verso tenuis cum cardine ventus</span><span class="linebreak"></span>
<span class="line">impulit et teneras turbavit ianua frondes,</span><span class="linebreak"></span>
<span class="line"><span class="br"></span><span class="lineNumber">450</span><span class="br"></span>numquam deinde cavo volitantia prendere saxo</span><span class="linebreak"></span>
<span class="line">nec revocare situs aut iungere carmina curat;</span><span class="linebreak"></span>
<span class="line">inconsulti abeunt sedemque odere Sibyllae.</span><span class="linebreak"></span>
<span class="line">hic tibi ne qua morae fuerint dispendia tanti,</span><span class="linebreak"></span>
<span class="line">quamvis increpitent socii et vi cursus in altum</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>vela vocet possisque sinus implere secundos,</span><span class="linebreak"></span>
<span class="line">quin adeas vatem precibusque oracula poscas</span><span class="linebreak"></span>
<span class="line">
<span class="marginNote left">
<span class="sc">gmp</span>
</span> ipsa canat vocemque volens atque ora resolvat.</span><span class="linebreak"></span>
<span class="line">illa tibi Italiae populos venturaque bella</span><span class="linebreak"></span>
<span class="line">et quo quemque modo fugiasque ferasque laborem,</span><span class="linebreak"></span>
<span class="line"><span class="br"></span><span class="lineNumber">460</span><span class="br"></span>expediet, cursusque dabit venerata secundos.</span><span class="linebreak"></span>
<span class="line">haec sunt, quae nostra liceat te voce moneri.</span><span class="linebreak"></span>
<span class="line">vade age et ingentem factis fer ad aethera Troiam.’</span><span class="linebreak"></span>
<span class="line indent2">“Quae postquam vates sic ore effatus amico est,</span><span class="linebreak"></span>
<span class="line">dona dehinc auro gravia ac secto elephanto</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>imperat ad navis ferri, stipatque carinis</span><span class="linebreak"></span>
<span class="line">ingens argentum Dodonaeosque lebetas,</span><span class="linebreak"></span>
<span class="line">loricam consertam hamis auroque trilicem,</span><span class="linebreak"></span>
<span class="line">et conum insignis galeae cristasque comantis,</span><span class="linebreak"></span>
<span class="line">arma Neoptolemi. sunt et sua dona parenti.</span><span class="linebreak"></span>
<span class="line"><span class="br"></span><span class="lineNumber">470</span><span class="br"></span>addit equos additque duces . . .</span><span class="linebreak"></span>
<span class="line">remigium supplet; socios simul instruit armis.</span><span class="linebreak"></span>
<span class="line indent2">“Interea classem velis aptare iubebat</span><span class="linebreak"></span>
<span class="line">Anchises, fieret vento mora ne qua ferenti.</span><span class="linebreak"></span>
<span class="line">quem Phoebi interpres multo compellat honore:</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_402_464"><sup class="lineRef">464</sup>ac secto <span class="italic">Schaper</span>: sectoque <span class="italic">codd.</span>
</li></ul></section></notes></section>