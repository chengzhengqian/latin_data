<section class="div1 language" lang="la"><header><hgroup><h1>Aeneid</h1></hgroup></header><section class="div2"><p class="lineGroup">
<span class="line">impulit. agnosco veteris vestigia flammae.</span><span class="linebreak"></span>
<span class="line">sed mihi vel tellus optem prius ima dehiscat</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>vel pater omnipotens adigat me fulmine ad umbras,</span><span class="linebreak"></span>
<span class="line">pallentis umbras Erebo noctemque profundam,</span><span class="linebreak"></span>
<span class="line">ante, Pudor, quam te violo aut tua iura resolvo.</span><span class="linebreak"></span>
<span class="line">ille meos, primus qui me sibi iunxit, amores</span><span class="linebreak"></span>
<span class="line">abstulit; ille habeat secum servetque sepulcro.”</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>sic effata sinum lacrimis implevit obortis.</span><span class="linebreak"></span>
<span class="line indent2">Anna refert: “o luce magis dilecta sorori,</span><span class="linebreak"></span>
<span class="line">solane perpetua maerens carpere iuventa,</span><span class="linebreak"></span>
<span class="line">nec dulcis natos Veneris nec praemia noris?</span><span class="linebreak"></span>
<span class="line">id cinerem aut Manis credis curare sepultos?</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>esto; aegram nulli quondam flexere mariti,</span><span class="linebreak"></span>
<span class="line">non Libyae, non ante Tyro; despectus Iarbas</span><span class="linebreak"></span>
<span class="line">ductoresque alii, quos Africa terra triumphis</span><span class="linebreak"></span>
<span class="line">
<span class="marginNote left">
<span class="sc">fmpr</span>
</span> dives alit; placitone etiam pugnabis amori?</span><span class="linebreak"></span>
<span class="line">nec venit in mentem, quorum consederis arvis?</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>hinc Gaetulae urbes, genus insuperabile bello,</span><span class="linebreak"></span>
<span class="line">et Numidae infreni cingunt et inhospita Syrtis;</span><span class="linebreak"></span>
<span class="line">hinc deserta siti regio lateque furentes</span><span class="linebreak"></span>
<span class="line">Barcaei. quid bella Tyro surgentia dicam</span><span class="linebreak"></span>
<span class="line">germanique minas . . .?</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>dis equidem auspicibus reor et Iunone secunda</span><span class="linebreak"></span>
<span class="line">hunc cursum Iliacas vento tenuisse carinas.</span><span class="linebreak"></span>
<span class="line">quam tu urbem, soror, hanc cernes, quae surgere regna</span><span class="linebreak"></span>
<span class="line">coniugio tali! Teucrum comitantibus armis,</span><span class="linebreak"></span>
<span class="line">Punica se quantis attollet gloria rebus!</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>tu modo posce deos veniam, sacrisque litatis</span><span class="linebreak"></span>
<span class="line">indulge hospitio causasque innecte morandi,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_424_26"><sup class="lineRef">26</sup>Erebo <span class="italic">FGPRp, Servius</span>: -i <span class="italic">M</span>
</li><li class="note text" id="note_LCL063_424_40"><sup class="lineRef">40</sup>insuperabile <span class="italic">FMPp</span>: intract- <span class="italic">R</span> (1.339)</li></ul></section></notes></section>