<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">haud procul hinc saxo incolitur fundata vetusto</span><span class="linebreak"></span>
<span class="line">urbis Agyllinae sedes, ubi Lydia quondam</span><span class="linebreak"></span>
<span class="line"><span class="br"></span><span class="lineNumber">480</span><span class="br"></span>gens, bello praeclara, iugis insedit Etruscis.</span><span class="linebreak"></span>
<span class="line">hanc multos florentem annos rex deinde superbo</span><span class="linebreak"></span>
<span class="line">imperio et saevis tenuit Mezentius armis.</span><span class="linebreak"></span>
<span class="line">quid memorem infandas caedes, quid facta tyranni</span><span class="linebreak"></span>
<span class="line">effera? di capiti ipsius generique reservent!</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>mortua quin etiam iungebat corpora vivis</span><span class="linebreak"></span>
<span class="line">componens manibusque manus atque oribus ora,</span><span class="linebreak"></span>
<span class="line">tormenti genus, et sanie taboque fluentis</span><span class="linebreak"></span>
<span class="line">complexu in misero longa sic morte necabat.</span><span class="linebreak"></span>
<span class="line">at fessi tandem cives infanda furentem</span><span class="linebreak"></span>
<span class="line"><span class="br"></span><span class="lineNumber">490</span><span class="br"></span>armati circumsistunt ipsumque domumque,</span><span class="linebreak"></span>
<span class="line">obtruncant socios, ignem ad fastigia iactant.</span><span class="linebreak"></span>
<span class="line">ille inter caedem Rutulorum elapsus in agros</span><span class="linebreak"></span>
<span class="line">confugere et Turni defendier hospitis armis.</span><span class="linebreak"></span>
<span class="line">ergo omnis furiis surrexit Etruria iustis,</span><span class="linebreak"></span>
<span class="line"><span class="br"></span><span class="lineNumber">495</span><span class="br"></span>regem ad supplicium praesenti Marte reposcunt.</span><span class="linebreak"></span>
<span class="line">his ego te, Aenea, ductorem milibus addam.</span><span class="linebreak"></span>
<span class="line">toto namque fremunt condensae litore puppes</span><span class="linebreak"></span>
<span class="line">signaque ferre iubent, retinet longaevus haruspex</span><span class="linebreak"></span>
<span class="line">fata canens: ‘o Maeoniae delecta iuventus,</span><span class="linebreak"></span>
<span class="line"><span class="br"></span><span class="lineNumber">500</span><span class="br"></span>flos veterum virtusque virum, quos iustus in hostem</span><span class="linebreak"></span>
<span class="line">fert dolor et merita accendit Mezentius ira,</span><span class="linebreak"></span>
<span class="line">nulli fas Italo tantam subiungere gentem:</span><span class="linebreak"></span>
<span class="line">externos optate duces.’ tum Etrusca resedit</span><span class="linebreak"></span>
<span class="line">hoc acies campo monitis exterrita divum.</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>ipse oratores ad me regnique coronam</span><span class="linebreak"></span>
<span class="line">cum sceptro misit mandatque insignia Tarchon,</span><span class="linebreak"></span>
<span class="line">succedam castris Tyrrhenaque regna capessam.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_94_492"><sup class="lineRef">492</sup>caedem <span class="italic">MR</span>: cedes <span class="italic">P</span>
</li></ul></section></notes></section>