<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">et viridi sedere solo. tum maximus heros</span><span class="linebreak"></span>
<span class="line">maternas agnovit aves laetusque precatur:</span><span class="linebreak"></span>
<span class="line">“este duces o, si qua via est, cursumque per auras</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>derigite in lucos, ubi pinguem dives opacat</span><span class="linebreak"></span>
<span class="line">ramus humum. tuque o, dubiis ne defice rebus,</span><span class="linebreak"></span>
<span class="line">diva parens.” sic effatus vestigia pressit,</span><span class="linebreak"></span>
<span class="line">observans, quae signa ferant, quo tendere pergant.</span><span class="linebreak"></span>
<span class="line">pascentes illae tantum prodire volando,</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>quantum acie possent oculi servare sequentum.</span><span class="linebreak"></span>
<span class="line">inde ubi venere ad fauces grave olentis Averni,</span><span class="linebreak"></span>
<span class="line">tollunt se celeres liquidumque per aëra lapsae</span><span class="linebreak"></span>
<span class="line">sedibus optatis geminae super arbore sidunt,</span><span class="linebreak"></span>
<span class="line">discolor unde auri per ramos aura refulsit.</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>quale solet silvis brumali frigore viscum</span><span class="linebreak"></span>
<span class="line">fronde virere nova, quod non sua seminat arbos,</span><span class="linebreak"></span>
<span class="line">et croceo fetu teretis circumdare truncos:</span><span class="linebreak"></span>
<span class="line">talis erat species auri frondentis opaca</span><span class="linebreak"></span>
<span class="line">ilice, sic leni crepitabat brattea vento.</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>corripit Aeneas extemplo avidusque refringit</span><span class="linebreak"></span>
<span class="line">cunctantem, et vatis portat sub tecta Sibyllae.</span><span class="linebreak"></span>
<span class="line indent2">Nec minus interea Misenum in litore Teucri</span><span class="linebreak"></span>
<span class="line">flebant, et cineri ingrato suprema ferebant.</span><span class="linebreak"></span>
<span class="line">principio pinguem taedis et robore secto</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>ingentem struxere pyram, cui frondibus atris</span><span class="linebreak"></span>
<span class="line">intexunt latera, et feralis ante cupressos</span><span class="linebreak"></span>
<span class="line">constituunt, decorantque super fulgentibus armis.</span><span class="linebreak"></span>
<span class="line">pars calidos latices et aëna undantia flammis</span><span class="linebreak"></span>
<span class="line">
<span class="marginNote left">
<span class="sc">fmpr</span>
</span> expediunt, corpusque lavant frigentis et ungunt.</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>fit gemitus. tum membra toro defleta reponunt</span><span class="linebreak"></span>
<span class="line">purpureasque super vestes, velamina nota,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_546_193"><sup class="lineRef">193</sup>agnovit <span class="italic">M</span>: -noscit <span class="italic">PR</span>
</li><li class="note text" id="note_LCL063_546_203"><sup class="lineRef">203</sup>geminae <span class="italic">R</span>: -a <span class="italic">MP</span>
</li></ul></section></notes></section>