<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">ducit Agyllina nequiquam ex urbe secutos</span><span class="linebreak"></span>
<span class="line">mille viros, dignus patriis qui laetior esset</span><span class="linebreak"></span>
<span class="line">imperiis et cui pater haud Mezentius esset.</span><span class="linebreak"></span>
<span class="line indent2"><span class="br"></span><span class="lineNumber">655</span><span class="br"></span>Post hos insignem palma per gramina currum</span><span class="linebreak"></span>
<span class="line">victoresque ostentat equos satus Hercule pulchro</span><span class="linebreak"></span>
<span class="line">pulcher Aventinus, clipeoque insigne paternum</span><span class="linebreak"></span>
<span class="line">centum anguis cinctamque gerit serpentibus Hydram;</span><span class="linebreak"></span>
<span class="line">collis Aventini silva quem Rhea sacerdos</span><span class="linebreak"></span>
<span class="line"><span class="br"></span><span class="lineNumber">660</span><span class="br"></span>furtivum partu sub luminis edidit oras,</span><span class="linebreak"></span>
<span class="line">mixta deo mulier, postquam Laurentia victor</span><span class="linebreak"></span>
<span class="line">Geryone exstincto Tirynthius attigit arva,</span><span class="linebreak"></span>
<span class="line">Tyrrhenoque boves in flumine lavit Hiberas.</span><span class="linebreak"></span>
<span class="line">
<span class="marginNote left">
<span class="sc">mrpv</span>
</span> pila manu saevosque gerunt in bella dolones,</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>et tereti pugnant mucrone veruque Sabello.</span><span class="linebreak"></span>
<span class="line">ipse pedes, tegimen torquens immane leonis,</span><span class="linebreak"></span>
<span class="line">terribili impexum saeta cum dentibus albis</span><span class="linebreak"></span>
<span class="line">indutus capiti, sic regia tecta subibat,</span><span class="linebreak"></span>
<span class="line">horridus Herculeoque umeros innexus amictu.</span><span class="linebreak"></span>
<span class="line indent2"><span class="br"></span><span class="lineNumber">670</span><span class="br"></span>Tum gemini fratres Tiburtia moenia linquunt,</span><span class="linebreak"></span>
<span class="line">fratris Tiburti dictam cognomine gentem,</span><span class="linebreak"></span>
<span class="line">Catillusque acerque Coras, Argiva iuventus,</span><span class="linebreak"></span>
<span class="line">et primam ante aciem densa inter tela feruntur:</span><span class="linebreak"></span>
<span class="line">ceu duo nubigenae cum vertice montis ab alto</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>descendunt Centauri Homolen Othrymque nivalem</span><span class="linebreak"></span>
<span class="line">linquentes cursu rapido; dat euntibus ingens</span><span class="linebreak"></span>
<span class="line">silva locum et magno cedunt virgulta fragore.</span><span class="linebreak"></span>
<span class="line indent2">Nec Praenestinae fundator defuit urbis,</span><span class="linebreak"></span>
<span class="line">Volcano genitum pecora inter agrestia regem</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_48_671"><sup class="lineRef">671</sup>cognomine <span class="italic">MRV:</span> de nomine <span class="italic">P</span> (1.563)</li></ul></section></notes></section>