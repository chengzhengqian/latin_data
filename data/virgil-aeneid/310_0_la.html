<section class="div1 language" lang="la"><header><hgroup><h1>Aeneid</h1></hgroup></header><section class="div2"><p class="lineGroup">
<span class="line">quales Threiciae cum flumina Thermodontis</span><span class="linebreak"></span>
<span class="line"><span class="br"></span><span class="lineNumber">660</span><span class="br"></span>pulsant et pictis bellantur Amazones armis,</span><span class="linebreak"></span>
<span class="line">seu circum Hippolyten seu cum se Martia curru</span><span class="linebreak"></span>
<span class="line">Penthesilea refert, magnoque ululante tumultu</span><span class="linebreak"></span>
<span class="line">feminea exsultant lunatis agmina peltis.</span><span class="linebreak"></span>
<span class="line indent2">Quem telo primum, quem postremum, aspera virgo,</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>deicis? aut quot humi morientia corpora fundis?</span><span class="linebreak"></span>
<span class="line">Eunaeum Clytio primum patre, cuius apertum</span><span class="linebreak"></span>
<span class="line">adversi longa transverberat abiete pectus.</span><span class="linebreak"></span>
<span class="line">sanguinis ille vomens rivos cadit atque cruentam</span><span class="linebreak"></span>
<span class="line">mandit humum moriensque suo se in vulnere versat.</span><span class="linebreak"></span>
<span class="line"><span class="br"></span><span class="lineNumber">670</span><span class="br"></span>tum Lirim Pagasumque super, quorum alter habenas</span><span class="linebreak"></span>
<span class="line">suffosso revolutus equo dum colligit, alter</span><span class="linebreak"></span>
<span class="line">dum subit ac dextram labenti tendit inermem,</span><span class="linebreak"></span>
<span class="line">praecipites pariterque ruunt. his addit Amastrum</span><span class="linebreak"></span>
<span class="line">Hippotaden, sequiturque incumbens eminus hasta</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>Tereaque Harpalycumque et Demophoonta Chrominque;</span><span class="linebreak"></span>
<span class="line">quotque emissa manu contorsit spicula virgo,</span><span class="linebreak"></span>
<span class="line">tot Phrygii cecidere viri. procul Ornytus armis</span><span class="linebreak"></span>
<span class="line">ignotis et equo venator Iapyge fertur,</span><span class="linebreak"></span>
<span class="line">cui pellis latos umeros erepta iuvenco</span><span class="linebreak"></span>
<span class="line"><span class="br"></span><span class="lineNumber">680</span><span class="br"></span>pugnatori operit, caput ingens oris hiatus</span><span class="linebreak"></span>
<span class="line">et malae texere lupi cum dentibus albis,</span><span class="linebreak"></span>
<span class="line">agrestisque manus armat sparus; ipse catervis</span><span class="linebreak"></span>
<span class="line">vertitur in mediis et toto vertice supra est.</span><span class="linebreak"></span>
<span class="line">hunc illa exceptum (neque enim labor agmine verso)</span><span class="linebreak"></span>
<span class="line"><span class="br"></span><span class="lineNumber">685</span><span class="br"></span>traicit et super haec inimico pectore fatur:</span><span class="linebreak"></span>
<span class="line">“silvis te, Tyrrhene, feras agitare putasti?</span><span class="linebreak"></span>
<span class="line">advenit qui vestra dies muliebribus armis</span><span class="linebreak"></span>
<span class="line">verba redarguerit. nomen tamen haud leve patrum</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_282_671"><sup class="lineRef">671</sup>suffosso <span class="italic">M:</span> suffuso <span class="italic">γR</span>
</li><li class="note text" id="note_LCL064_282_688"><sup class="lineRef">688</sup>redarguerit <span class="italic">Priscian GLK</span> 2.503.12: redargueret <span class="italic">MγR</span>
</li></ul></section></notes></section>