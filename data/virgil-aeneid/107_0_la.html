<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">25</span><span class="br"></span>si modo rite memor servata remetior astra.”</span><span class="linebreak"></span>
<span class="line">tum pius Aeneas: “equidem sic poscere ventos</span><span class="linebreak"></span>
<span class="line">iamdudum et frustra cerno te tendere contra</span><span class="linebreak"></span>
<span class="line">flecte viam velis. an sit mihi gratior ulla,</span><span class="linebreak"></span>
<span class="line">quove magis fessas optem demittere navis,</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>quam quae Dardanium tellus mihi servat Acesten</span><span class="linebreak"></span>
<span class="line">et patris Anchisae gremio complectitur ossa?”</span><span class="linebreak"></span>
<span class="line">haec ubi dicta, petunt portus, et vela secundi</span><span class="linebreak"></span>
<span class="line">intendunt Zephyri; fertur cita gurgite classis,</span><span class="linebreak"></span>
<span class="line">et tandem laeti notae advertuntur harenae.</span><span class="linebreak"></span>
<span class="line indent2"><span class="br"></span><span class="lineNumber">35</span><span class="br"></span> At procul ex celso miratus vertice montis</span><span class="linebreak"></span>
<span class="line">adventum sociasque rates occurrit Acestes,</span><span class="linebreak"></span>
<span class="line">
<span class="marginNote left">
<span class="sc">mpr</span>
</span> horridus in iaculis et pelle Libystidis ursae,</span><span class="linebreak"></span>
<span class="line">Troïa Crimiso conceptum flumine mater</span><span class="linebreak"></span>
<span class="line">quem genuit. veterum non immemor ille parentum</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>gratatur reduces et gaza laetus agresti</span><span class="linebreak"></span>
<span class="line">excipit, ac fessos opibus solatur amicis.</span><span class="linebreak"></span>
<span class="line indent2">Postera cum primo stellas Oriente fugarat</span><span class="linebreak"></span>
<span class="line">clara dies, socios in coetum litore ab omni</span><span class="linebreak"></span>
<span class="line">advocat Aeneas tumulique ex aggere fatur:</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>“Dardanidae magni, genus alto a sanguine divum,</span><span class="linebreak"></span>
<span class="line">annuus exactis completur mensibus orbis,</span><span class="linebreak"></span>
<span class="line">ex quo reliquias divinique ossa parentis</span><span class="linebreak"></span>
<span class="line">condidimus terra maestasque sacravimus aras.</span><span class="linebreak"></span>
<span class="line">iamque dies, nisi fallor, adest, quem semper acerbum,</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>semper honoratum (sic di voluistis) habebo.</span><span class="linebreak"></span>
<span class="line">hunc ego Gaetulis agerem si Syrtibus exsul,</span><span class="linebreak"></span>
<span class="line">Argolicove mari deprensus et urbe Mycenae,</span><span class="linebreak"></span>
<span class="line">annua vota tamen sollemnisque ordine pompas</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_474_29"><sup class="lineRef">29</sup>demittere <span class="italic">p</span>: di- <span class="italic">MPa</span>
</li><li class="note text" id="note_LCL063_474_38"><sup class="lineRef">38</sup>Crimiso <span class="italic">Güthling</span>: Criniso <span class="italic">codd.</span>
</li><li class="note text" id="note_LCL063_474_52"><sup class="lineRef">52</sup>urbe <span class="italic">MRp</span>: arce <span class="italic">P</span> | Mycenae <span class="italic">MP</span>: -is <span class="italic">R</span>: -am <span class="italic">p</span>
</li></ul></section></notes></section>