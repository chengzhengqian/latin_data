<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">290</span><span class="br"></span>hostis habet muros; ruit alto a culmine Troia.</span><span class="linebreak"></span>
<span class="line">sat patriae Priamoque datum: si Pergama dextra</span><span class="linebreak"></span>
<span class="line">defendi possent, etiam hac defensa fuissent.</span><span class="linebreak"></span>
<span class="line">sacra suosque tibi commendat Troia Penates:</span><span class="linebreak"></span>
<span class="line">hos cape fatorum comites, his moenia quaere</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>magna, pererrato statues quae denique ponto.</span><span class="linebreak"></span>
<span class="line">sic ait, et manibus vittas Vestamque potentem</span><span class="linebreak"></span>
<span class="line">aeternumque adytis effert penetralibus ignem.</span><span class="linebreak"></span>
<span class="line indent2">“Diverso interea miscentur moenia luctu,</span><span class="linebreak"></span>
<span class="line">et magis atque magis, quamquam secreta parentis</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>Anchisae domus arboribusque obtecta recessit,</span><span class="linebreak"></span>
<span class="line">clarescunt sonitus armorumque ingruit horror.</span><span class="linebreak"></span>
<span class="line">excutior somno et summi fastigia tecti</span><span class="linebreak"></span>
<span class="line">ascensu supero atque arrectis auribus adsto:</span><span class="linebreak"></span>
<span class="line">in segetem veluti cum flamma furentibus Austris</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>incidit, aut rapidus montano flumine torrens</span><span class="linebreak"></span>
<span class="line">sternit agros, sternit sata laeta boumque labores</span><span class="linebreak"></span>
<span class="line">praecipitesque trahit silvas; stupet inscius alto</span><span class="linebreak"></span>
<span class="line">accipiens sonitum saxi de vertice pastor.</span><span class="linebreak"></span>
<span class="line">tum vero manifesta fides, Danaumque patescunt</span><span class="linebreak"></span>
<span class="line">
<span class="marginNote left">
<span class="sc">mpv</span>
</span> insidiae. iam Deiphobi dedit ampla ruinam</span><span class="linebreak"></span>
<span class="line"><span class="br"></span><span class="lineNumber">311</span><span class="br"></span>Volcano superante domus; iam proximus ardet</span><span class="linebreak"></span>
<span class="line">Ucalegon; Sigea igni freta lata relucent.</span><span class="linebreak"></span>
<span class="line">exoritur clamorque virum clangorque tubarum.</span><span class="linebreak"></span>
<span class="line">
<span class="marginNote left">
<span class="sc">mp</span>
</span> arma amens capio; nec sat rationis in armis,</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>sed glomerare manum bello et concurrere in arcem</span><span class="linebreak"></span>
<span class="line">cum sociis ardent animi; furor iraque mentem</span><span class="linebreak"></span>
<span class="line">praecipitant, pulchrumque mori succurrit in armis.</span><span class="linebreak"></span>
<span class="line indent2">“Ecce autem telis Panthus elapsus Achivum,</span><span class="linebreak"></span>
<span class="line">Panthus Othryades, arcis Phoebique sacerdos,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_336_317"><sup class="lineRef">317</sup>praecipitant <span class="italic">Ma</span>: -at <span class="italic">P</span>
</li></ul></section></notes></section>