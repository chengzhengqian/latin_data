<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">quo perii, superimponas; abolere nefandi</span><span class="linebreak"></span>
<span class="line">cuncta viri monumenta iuvat, monstratque sacerdos.”</span><span class="linebreak"></span>
<span class="line">haec effata silet; pallor simul occupat ora.</span><span class="linebreak"></span>
<span class="line"><span class="br"></span><span class="lineNumber">500</span><span class="br"></span>non tamen Anna novis praetexere funera sacris</span><span class="linebreak"></span>
<span class="line">germanam credit, nec tantos mente furores</span><span class="linebreak"></span>
<span class="line">concipit aut graviora timet quam morte Sychaei.</span><span class="linebreak"></span>
<span class="line">ergo iussa parat . . .</span><span class="linebreak"></span>
<span class="line indent2">At regina, pyra penetrali in sede sub auras</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>erecta ingenti taedis atque ilice secta,</span><span class="linebreak"></span>
<span class="line">intenditque locum sertis et fronde coronat</span><span class="linebreak"></span>
<span class="line">funerea; super exuvias ensemque relictum</span><span class="linebreak"></span>
<span class="line">effigiemque toro locat, haud ignara futuri.</span><span class="linebreak"></span>
<span class="line">stant arae circum et crinis effusa sacerdos</span><span class="linebreak"></span>
<span class="line"><span class="br"></span><span class="lineNumber">510</span><span class="br"></span>ter centum tonat ore deos, Erebumque Chaosque</span><span class="linebreak"></span>
<span class="line">tergeminamque Hecaten, tria virginis ora Dianae.</span><span class="linebreak"></span>
<span class="line">sparserat et latices simulatos fontis Averni;</span><span class="linebreak"></span>
<span class="line">falcibus et messae ad lunam quaeruntur aënis</span><span class="linebreak"></span>
<span class="line">pubentes herbae nigri cum lacte veneni;</span><span class="linebreak"></span>
<span class="line"><span class="br"></span><span class="lineNumber">515</span><span class="br"></span>quaeritur et nascentis equi de fronte revulsus</span><span class="linebreak"></span>
<span class="line">et matri praereptus amor . . .</span><span class="linebreak"></span>
<span class="line">ipsa mola manibusque piis altaria iuxta,</span><span class="linebreak"></span>
<span class="line">unum exuta pedem vinclis, in veste recincta,</span><span class="linebreak"></span>
<span class="line">testatur moritura deos et conscia fati</span><span class="linebreak"></span>
<span class="line"><span class="br"></span><span class="lineNumber">520</span><span class="br"></span>sidera; tum, si quod non aequo foedere amantis</span><span class="linebreak"></span>
<span class="line">curae numen habet iustumque memorque, precatur.</span><span class="linebreak"></span>
<span class="line indent2">
<span class="marginNote left">
<span class="sc">mp</span>
</span> Nox erat, et placidum carpebant fessa soporem</span><span class="linebreak"></span>
<span class="line">corpora per terras, silvaeque et saeva quierant</span><span class="linebreak"></span>
<span class="line">aequora, cum medio volvuntur sidera lapsu,</span><span class="linebreak"></span>
<span class="line"><span class="br"></span><span class="lineNumber">525</span><span class="br"></span>cum tacet omnis ager, pecudes pictaeque volucres,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_456_497"><sup class="lineRef">497</sup>superimponas <span class="italic">Pa</span>: -ant <span class="italic">FMp</span>
</li><li class="note text" id="note_LCL063_456_498"><sup class="lineRef">498</sup>iuvat <span class="italic">Fap</span>: iubet <span class="italic">MP</span>
</li><li class="note text" id="note_LCL063_456_517"><sup class="lineRef">517</sup>mola <span class="italic">Fap, Servius</span>: molam <span class="italic">MP</span>
</li></ul></section></notes></section>