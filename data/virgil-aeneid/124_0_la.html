<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">535</span><span class="br"></span>ipsius Anchisae longaevi hoc munus habebis,</span><span class="linebreak"></span>
<span class="line">cratera impressum signis, quem Thracius olim</span><span class="linebreak"></span>
<span class="line">Anchisae genitori in magno munere Cisseus</span><span class="linebreak"></span>
<span class="line">ferre sui dederat monumentum et pignus amoris.”</span><span class="linebreak"></span>
<span class="line">sic fatus cingit viridanti tempora lauro</span><span class="linebreak"></span>
<span class="line"><span class="br"></span><span class="lineNumber">540</span><span class="br"></span>et primum ante omnis victorem appellat Acesten.</span><span class="linebreak"></span>
<span class="line">nec bonus Eurytion praelato invidit honori,</span><span class="linebreak"></span>
<span class="line">quamvis solus avem caelo deiecit ab alto.</span><span class="linebreak"></span>
<span class="line">proximus ingreditur donis, qui vincula rupit;</span><span class="linebreak"></span>
<span class="line">extremus, volucri qui fixit harundine malum.</span><span class="linebreak"></span>
<span class="line indent2"><span class="br"></span><span class="lineNumber">545</span><span class="br"></span> At pater Aeneas nondum certamine misso</span><span class="linebreak"></span>
<span class="line">custodem ad sese comitemque impubis Iuli</span><span class="linebreak"></span>
<span class="line">Epytiden vocat et fidam sic fatur ad aurem:</span><span class="linebreak"></span>
<span class="line">“vade age et Ascanio, si iam puerile paratum</span><span class="linebreak"></span>
<span class="line">agmen habet secum cursusque instruxit equorum</span><span class="linebreak"></span>
<span class="line"><span class="br"></span><span class="lineNumber">550</span><span class="br"></span>ducat avo turmas et sese ostendat in armis,</span><span class="linebreak"></span>
<span class="line">dic,” ait. ipse omnem longo decedere circo</span><span class="linebreak"></span>
<span class="line">infusum populum et campos iubet esse patentis.</span><span class="linebreak"></span>
<span class="line">incedunt pueri pariterque ante ora parentum</span><span class="linebreak"></span>
<span class="line">frenatis lucent in equis, quos omnis euntis</span><span class="linebreak"></span>
<span class="line"><span class="br"></span><span class="lineNumber">555</span><span class="br"></span>Trinacriae mirata fremit Troiaeque iuventus.</span><span class="linebreak"></span>
<span class="line">omnibus in morem tonsa coma pressa corona;</span><span class="linebreak"></span>
<span class="line">cornea bina ferunt praefixa hastilia ferro,</span><span class="linebreak"></span>
<span class="line">pars levis umero pharetras; it pectore summo</span><span class="linebreak"></span>
<span class="line">flexilis obtorti per collum circulus auri.</span><span class="linebreak"></span>
<span class="line"><span class="br"></span><span class="lineNumber">560</span><span class="br"></span>tres equitum numero turmae ternique vagantur</span><span class="linebreak"></span>
<span class="line">ductores; pueri bis seni quemque secuti</span><span class="linebreak"></span>
<span class="line">agmine partito fulgent paribusque magistris.</span><span class="linebreak"></span>
<span class="line">una acies iuvenum, ducit quam parvus ovantem</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_508_551"><sup class="lineRef">551</sup>decedere <span class="italic">MRp</span>: dis- <span class="italic">P</span>
</li><li class="note text" id="note_LCL063_508_558"><sup class="lineRef">558</sup>it <span class="italic">M</span>
<sup>2</sup>, <span class="italic">Servius</span>: et <span class="italic">MRp</span>: iet <span class="italic">P</span> (<span class="italic">conflation of variants</span>)</li></ul></section></notes></section>