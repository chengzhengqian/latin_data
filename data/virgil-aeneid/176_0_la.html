<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">aut acris tendunt arcus aut lenta lacertis</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>spicula contorquent, cursuque ictuque lacessunt:</span><span class="linebreak"></span>
<span class="line">cum praevectus equo longaevi regis ad auris</span><span class="linebreak"></span>
<span class="line">nuntius ingentis ignota in veste reportat</span><span class="linebreak"></span>
<span class="line">advenisse viros. ille intra tecta vocari</span><span class="linebreak"></span>
<span class="line">imperat et solio medius consedit avito.</span><span class="linebreak"></span>
<span class="line indent2"><span class="br"></span><span class="lineNumber">170</span><span class="br"></span>Tectum augustum, ingens, centum sublime columnis</span><span class="linebreak"></span>
<span class="line">urbe fuit summa, Laurentis regia Pici,</span><span class="linebreak"></span>
<span class="line">horrendum silvis et religione parentum.</span><span class="linebreak"></span>
<span class="line">hic sceptra accipere et primos attollere fascis</span><span class="linebreak"></span>
<span class="line">regibus omen erat; hoc illis curia templum,</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>hae sacris sedes epulis; hic ariete caeso</span><span class="linebreak"></span>
<span class="line">perpetuis soliti patres considere mensis.</span><span class="linebreak"></span>
<span class="line">quin etiam veterum effigies ex ordine avorum</span><span class="linebreak"></span>
<span class="line">antiqua e cedro, Italusque paterque Sabinus</span><span class="linebreak"></span>
<span class="line">
<span class="marginNote left">
<span class="sc">fmpr</span>
</span> vitisator curvam servans sub imagine falcem,</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>Saturnusque senex Ianique bifrontis imago</span><span class="linebreak"></span>
<span class="line">vestibulo astabant, aliique ab origine reges,</span><span class="linebreak"></span>
<span class="line">Martiaque ob patriam pugnando vulnera passi.</span><span class="linebreak"></span>
<span class="line">multaque praeterea sacris in postibus arma,</span><span class="linebreak"></span>
<span class="line">captivi pendent currus curvaeque secures</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>et cristae capitum et portarum ingentia claustra</span><span class="linebreak"></span>
<span class="line">spiculaque clipeique ereptaque rostra carinis.</span><span class="linebreak"></span>
<span class="line">ipse Quirinali lituo parvaque sedebat</span><span class="linebreak"></span>
<span class="line">succinctus trabea laevaque ancile gerebat</span><span class="linebreak"></span>
<span class="line">Picus, equum domitor, quem capta cupidine coniunx</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>aurea percussum virga versumque venenis</span><span class="linebreak"></span>
<span class="line">fecit avem Circe sparsitque coloribus alas.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_14_182"><sup class="lineRef">182</sup>Martiaque <span class="italic">PR</span>: Martia qui <span class="italic">FM</span>
</li></ul></section></notes></section>