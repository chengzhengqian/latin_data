<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">incipit Aeneas heros: “non ulla laborum,</span><span class="linebreak"></span>
<span class="line">o virgo, nova mi facies inopinave surgit;</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>omnia praecepi atque animo mecum ante peregi.</span><span class="linebreak"></span>
<span class="line">unum oro: quando hic inferni ianua regis</span><span class="linebreak"></span>
<span class="line">dicitur et tenebrosa palus Acheronte refuso,</span><span class="linebreak"></span>
<span class="line">ire ad conspectum cari genitoris et ora</span><span class="linebreak"></span>
<span class="line">contingat; doceas iter et sacra ostia pandas.</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>illum ego per flammas et mille sequentia tela</span><span class="linebreak"></span>
<span class="line">eripui his umeris medioque ex hoste recepi;</span><span class="linebreak"></span>
<span class="line">ille meum comitatus iter maria omnia mecum</span><span class="linebreak"></span>
<span class="line">atque omnis pelagique minas caelique ferebat,</span><span class="linebreak"></span>
<span class="line">invalidus, vires ultra sortemque senectae.</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>quin, ut te supplex peterem et tua limina adirem,</span><span class="linebreak"></span>
<span class="line">idem orans mandata dabat. gnatique patrisque,</span><span class="linebreak"></span>
<span class="line">alma, precor, miserere; potes namque omnia, nec te</span><span class="linebreak"></span>
<span class="line">nequiquam lucis Hecate praefecit Avernis.</span><span class="linebreak"></span>
<span class="line">si potuit Manis accersere coniugis Orpheus</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>Threicia fretus cithara fidibusque canoris;</span><span class="linebreak"></span>
<span class="line">si fratrem Pollux alterna morte redemit</span><span class="linebreak"></span>
<span class="line">itque reditque viam totiens—quid Thesea, magnum</span><span class="linebreak"></span>
<span class="line">quid memorem Alciden?—et mi genus ab Iove summo.”</span><span class="linebreak"></span>
<span class="line indent2">Talibus orabat dictis arasque tenebat,</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>cum sic orsa loqui vates: “sate sanguine divum,</span><span class="linebreak"></span>
<span class="line">Tros Anchisiade, facilis descensus Averno:</span><span class="linebreak"></span>
<span class="line">noctes atque dies patet atri ianua Ditis;</span><span class="linebreak"></span>
<span class="line">sed revocare gradum superasque evadere ad auras,</span><span class="linebreak"></span>
<span class="line">hoc opus, hic labor est. pauci, quos aequus amavit</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>Iuppiter aut ardens evexit ad aethera virtus,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_540_113"><sup class="lineRef">113</sup>pelagique . . . caelique <span class="italic">PR</span>: c. . . . p. <span class="italic">M</span>
</li><li class="note text" id="note_LCL063_540_126"><sup class="lineRef">126</sup>Averno <span class="italic">MP</span>: -i <span class="italic">R</span>: <span class="italic">Servius knows both</span>
</li></ul></section></notes></section>