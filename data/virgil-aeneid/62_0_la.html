<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">velatasque comas praesentiaque ora videbar;</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>tum gelidus toto manabat corpore sudor)</span><span class="linebreak"></span>
<span class="line">corripio e stratis corpus tendoque supinas</span><span class="linebreak"></span>
<span class="line">ad caelum cum voce manus et munera libo</span><span class="linebreak"></span>
<span class="line">intemerata focis. perfecto laetus honore</span><span class="linebreak"></span>
<span class="line">Anchisen facio certum remque ordine pando.</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>agnovit prolem ambiguam geminosque parentes,</span><span class="linebreak"></span>
<span class="line">seque novo veterum deceptum errore locorum.</span><span class="linebreak"></span>
<span class="line">tum memorat: ‘nate, Iliacis exercite fatis,</span><span class="linebreak"></span>
<span class="line">sola mihi talis casus Cassandra canebat.</span><span class="linebreak"></span>
<span class="line">nunc repeto haec generi portendere debita nostro,</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>et saepe Hesperiam, saepe Itala regna vocare.</span><span class="linebreak"></span>
<span class="line">sed quis ad Hesperiae venturos litora Teucros</span><span class="linebreak"></span>
<span class="line">crederet? aut quem tum vates Cassandra moveret?</span><span class="linebreak"></span>
<span class="line">cedamus Phoebo et moniti meliora sequamur.’</span><span class="linebreak"></span>
<span class="line">sic ait et cuncti dicto paremus ovantes.</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>hanc quoque deserimus sedem paucisque relictis</span><span class="linebreak"></span>
<span class="line">
<span class="marginNote left">
<span class="sc">fgmp</span>
</span> vela damus vastumque cava trabe currimus aequor.</span><span class="linebreak"></span>
<span class="line indent2">“Postquam altum tenuere rates nec iam amplius ullae</span><span class="linebreak"></span>
<span class="line">apparent terrae, caelum undique et undique pontus,</span><span class="linebreak"></span>
<span class="line">tum mihi caeruleus supra caput adstitit imber,</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>noctem hiememque ferens, et inhorruit unda tenebris.</span><span class="linebreak"></span>
<span class="line">continuo venti volvunt mare magnaque surgunt</span><span class="linebreak"></span>
<span class="line">aequora; dispersi iactamur gurgite vasto.</span><span class="linebreak"></span>
<span class="line">involvere diem nimbi et nox umida caelum</span><span class="linebreak"></span>
<span class="line">abstulit; ingeminant abruptis nubibus ignes.</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>excutimur cursu et caecis erramus in undis.</span><span class="linebreak"></span>
<span class="line">ipse diem noctemque negat discernere caelo</span><span class="linebreak"></span>
<span class="line">nec meminisse viae media Palinurus in unda.</span><span class="linebreak"></span>
<span class="line">tris adeo incertos caeca caligine soles</span><span class="linebreak"></span>
<span class="line">erramus pelago, totidem sine sidere noctes.</span><span class="linebreak"></span>
</p>
</section><notes></notes></section>