<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">progeniem sed enim Troiano a sanguine duci</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>audierat, Tyrias olim quae verteret arces;</span><span class="linebreak"></span>
<span class="line">hinc populum late regem belloque superbum</span><span class="linebreak"></span>
<span class="line">venturum excidio Libyae: sic volvere Parcas.</span><span class="linebreak"></span>
<span class="line">id metuens veterisque memor Saturnia belli,</span><span class="linebreak"></span>
<span class="line">prima quod ad Troiam pro caris gesserat Argis</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>(necdum etiam causae irarum saevique dolores</span><span class="linebreak"></span>
<span class="line">exciderant animo; manet alta mente repostum</span><span class="linebreak"></span>
<span class="line"><span class="marginNote left"><span class="sc">mr</span></span> iudicium Paridis spretaeque iniuria formae,</span><span class="linebreak"></span>
<span class="line">et genus invisum et rapti Ganymedis honores)—</span><span class="linebreak"></span>
<span class="line">his accensa super, iactatos aequore toto</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>Troas, reliquias Danaum atque immitis Achilli,</span><span class="linebreak"></span>
<span class="line">arcebat longe Latio; multosque per annos</span><span class="linebreak"></span>
<span class="line">errabant, acti fatis, maria omnia circum.</span><span class="linebreak"></span>
<span class="line">tantae molis erat Romanam condere gentem.</span><span class="linebreak"></span>
<span class="line indent2">Vix e conspectu Siculae telluris in altum</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>vela dabant laeti et spumas salis aere ruebant,</span><span class="linebreak"></span>
<span class="line">cum Iuno, aeternum servans sub pectore vulnus,</span><span class="linebreak"></span>
<span class="line">haec secum: “mene incepto desistere victam</span><span class="linebreak"></span>
<span class="line">nec posse Italia Teucrorum avertere regem!</span><span class="linebreak"></span>
<span class="line">quippe vetor fatis. Pallasne exurere classem</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>Argivum atque ipsos potuit submergere ponto</span><span class="linebreak"></span>
<span class="line">unius ob noxam et furias Aiacis Oilei?</span><span class="linebreak"></span>
<span class="line">ipsa Iovis rapidum iaculata e nubibus ignem</span><span class="linebreak"></span>
<span class="line">disiecitque rates evertitque aequora ventis;</span><span class="linebreak"></span>
<span class="line">illum exspirantem transfixo pectore flammas</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>turbine corripuit scopuloque infixit acuto;</span><span class="linebreak"></span>
<span class="line">ast ego, quae divum incedo regina, Iovisque</span><span class="linebreak"></span>
</p></section><notes></notes></section>