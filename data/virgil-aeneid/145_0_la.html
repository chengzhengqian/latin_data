<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">ense ferit sterilemque tibi, Proserpina, vaccam.</span><span class="linebreak"></span>
<span class="line">tum Stygio regi nocturnas incohat aras</span><span class="linebreak"></span>
<span class="line">et solida imponit taurorum viscera flammis,</span><span class="linebreak"></span>
<span class="line">pingue super oleum fundens ardentibus extis.</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>ecce autem primi sub lumina solis et ortus</span><span class="linebreak"></span>
<span class="line">sub pedibus mugire solum et iuga coepta moveri</span><span class="linebreak"></span>
<span class="line">silvarum, visaeque canes ululare per umbram</span><span class="linebreak"></span>
<span class="line">adventante dea. “procul o, procul este, profani,”</span><span class="linebreak"></span>
<span class="line">conclamat vates, “totoque absistite luco;</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>tuque invade viam vaginaque eripe ferrum:</span><span class="linebreak"></span>
<span class="line">nunc animis opus, Aenea, nunc pectore firmo.”</span><span class="linebreak"></span>
<span class="line">tantum effata furens antro se immisit aperto;</span><span class="linebreak"></span>
<span class="line">ille ducem haud timidis vadentem passibus aequat.</span><span class="linebreak"></span>
<span class="line indent2">Di, quibus imperium est animarum, umbraeque silentes</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>et Chaos et Phlegethon, loca nocte tacentia late,</span><span class="linebreak"></span>
<span class="line">sit mihi fas audita loqui; sit numine vestro</span><span class="linebreak"></span>
<span class="line">pandere res alta terra et caligine mersas.</span><span class="linebreak"></span>
<span class="line indent2">Ibant obscuri sola sub nocte per umbram</span><span class="linebreak"></span>
<span class="line">perque domos Ditis vacuas et inania regna,</span><span class="linebreak"></span>
<span class="line"><span class="br"></span><span class="lineNumber">270</span><span class="br"></span>quale per incertam lunam sub luce maligna</span><span class="linebreak"></span>
<span class="line">est iter in silvis, ubi caelum condidit umbra</span><span class="linebreak"></span>
<span class="line">Iuppiter, et rebus nox abstulit atra colorem.</span><span class="linebreak"></span>
<span class="line">
<span class="marginNote left">
<span class="sc">mpr</span>
</span> vestibulum ante ipsum primisque in faucibus Orci</span><span class="linebreak"></span>
<span class="line">Luctus et ultrices posuere cubilia Curae,</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>pallentesque habitant Morbi tristisque Senectus</span><span class="linebreak"></span>
<span class="line">et Metus et malesuada Fames ac turpis Egestas,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_550_254"><sup class="lineRef">254</sup>super χ: superque <span class="italic">codd.</span>
</li><li class="note text" id="note_LCL063_550_255"><sup class="lineRef">255</sup>lumina <span class="italic">PR</span>: limina <span class="italic">FM</span>
</li></ul></section></notes></section>