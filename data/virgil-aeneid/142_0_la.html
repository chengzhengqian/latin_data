<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">quem socium exanimem vates, quod corpus humandum</span><span class="linebreak"></span>
<span class="line">diceret. atque illi Misenum in litore sicco,</span><span class="linebreak"></span>
<span class="line">ut venere, vident indigna morte peremptum,</span><span class="linebreak"></span>
<span class="line">Misenum Aeoliden, quo non praestantior alter</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>aere ciere viros Martemque accendere cantu.</span><span class="linebreak"></span>
<span class="line">Hectoris hic magni fuerat comes, Hectora circum</span><span class="linebreak"></span>
<span class="line">et lituo pugnas insignis obibat et hasta.</span><span class="linebreak"></span>
<span class="line">postquam illum vita victor spoliavit Achilles,</span><span class="linebreak"></span>
<span class="line">Dardanio Aeneae sese fortissimus heros</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>addiderat socium, non inferiora secutus.</span><span class="linebreak"></span>
<span class="line">sed tum, forte cava dum personat aequora concha,</span><span class="linebreak"></span>
<span class="line">demens, et cantu vocat in certamina divos,</span><span class="linebreak"></span>
<span class="line">aemulus exceptum Triton, si credere dignum est,</span><span class="linebreak"></span>
<span class="line">inter saxa virum spumosa immerserat unda.</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>ergo omnes magno circum clamore fremebant,</span><span class="linebreak"></span>
<span class="line">praecipue pius Aeneas. tum iussa Sibyllae,</span><span class="linebreak"></span>
<span class="line">haud mora, festinant flentes aramque sepulcri</span><span class="linebreak"></span>
<span class="line">congerere arboribus caeloque educere certant.</span><span class="linebreak"></span>
<span class="line">itur in antiquam silvam, stabula alta ferarum;</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>procumbunt piceae, sonat icta securibus ilex</span><span class="linebreak"></span>
<span class="line">fraxineaeque trabes cuneis et fissile robur</span><span class="linebreak"></span>
<span class="line">scinditur, advolvunt ingentis montibus ornos.</span><span class="linebreak"></span>
<span class="line indent2">Nec non Aeneas opera inter talia primus</span><span class="linebreak"></span>
<span class="line">hortatur socios paribusque accingitur armis.</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>atque haec ipse suo tristi cum corde volutat,</span><span class="linebreak"></span>
<span class="line">aspectans silvam immensam, et sic forte precatur:</span><span class="linebreak"></span>
<span class="line">“si nunc se nobis ille aureus arbore ramus</span><span class="linebreak"></span>
<span class="line">ostendat nemore in tanto! quando omnia vere</span><span class="linebreak"></span>
<span class="line">heu nimium de te vates, Misene, locuta est.”</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>vix ea fatus erat, geminae cum forte columbae</span><span class="linebreak"></span>
<span class="line">ipsa sub ora viri caelo venere volantes</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_544_161"><sup class="lineRef">161</sup>exanimem <span class="italic">M</span>: -um <span class="italic">PR</span>
</li><li class="note text" id="note_LCL063_544_177"><sup class="lineRef">177</sup>sepulchri <span class="italic">MR</span>: -o <span class="italic">P</span>
</li><li class="note text" id="note_LCL063_544_186"><sup class="lineRef">186</sup>forte <span class="italic">MP</span>: voce <span class="italic">R</span> (9.403)</li></ul></section></notes></section>