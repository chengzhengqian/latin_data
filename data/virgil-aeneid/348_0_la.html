<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">illud te, nulla fati quod lege tenetur,</span><span class="linebreak"></span>
<span class="line"><span class="br"></span><span class="lineNumber">820</span><span class="br"></span>pro Latio obtestor, pro maiestate tuorum:</span><span class="linebreak"></span>
<span class="line">cum iam conubiis pacem felicibus (esto)</span><span class="linebreak"></span>
<span class="line">component, cum iam leges et foedera iungent,</span><span class="linebreak"></span>
<span class="line">ne vetus indigenas nomen mutare Latinos</span><span class="linebreak"></span>
<span class="line">neu Troas fieri iubeas Teucrosque vocari</span><span class="linebreak"></span>
<span class="line"><span class="br"></span><span class="lineNumber">825</span><span class="br"></span>aut vocem mutare viros aut vertere vestem.</span><span class="linebreak"></span>
<span class="line">sit Latium, sint Albani per saecula reges,</span><span class="linebreak"></span>
<span class="line">sit Romana potens Itala virtute propago:</span><span class="linebreak"></span>
<span class="line">occidit, occideritque sinas cum nomine Troia.”</span><span class="linebreak"></span>
<span class="line indent2">Olli subridens hominum rerumque repertor:</span><span class="linebreak"></span>
<span class="line"><span class="br"></span><span class="lineNumber">830</span><span class="br"></span>“es germana Iovis Saturnique altera proles,</span><span class="linebreak"></span>
<span class="line">
<span class="marginNote left">
<span class="sc">mpr</span>
</span> irarum tantos volvis sub pectore fluctus.</span><span class="linebreak"></span>
<span class="line">verum age et inceptum frustra summitte furorem:</span><span class="linebreak"></span>
<span class="line">do quod vis, et me victusque volensque remitto.</span><span class="linebreak"></span>
<span class="line">sermonem Ausonii patrium moresque tenebunt,</span><span class="linebreak"></span>
<span class="line"><span class="br"></span><span class="lineNumber">835</span><span class="br"></span>utque est nomen erit; commixti corpore tantum</span><span class="linebreak"></span>
<span class="line">subsident Teucri. morem ritusque sacrorum</span><span class="linebreak"></span>
<span class="line">adiciam faciamque omnis uno ore Latinos.</span><span class="linebreak"></span>
<span class="line">hinc genus Ausonio mixtum quod sanguine surget,</span><span class="linebreak"></span>
<span class="line">supra homines, supra ire deos pietate videbis,</span><span class="linebreak"></span>
<span class="line"><span class="br"></span><span class="lineNumber">840</span><span class="br"></span>nec gens ulla tuos aeque celebrabit honores.”</span><span class="linebreak"></span>
<span class="line">adnuit his Iuno et mentem laetata retorsit;</span><span class="linebreak"></span>
<span class="line">interea excedit caelo nubemque relinquit.</span><span class="linebreak"></span>
<span class="line indent2">His actis aliud genitor secum ipse volutat</span><span class="linebreak"></span>
<span class="line">Iuturnamque parat fratris dimittere ab armis.</span><span class="linebreak"></span>
<span class="line"><span class="br"></span><span class="lineNumber">845</span><span class="br"></span>dicuntur geminae pestes cognomine Dirae,</span><span class="linebreak"></span>
<span class="line">quas et Tartaream Nox intempesta Megaeram</span><span class="linebreak"></span>
<span class="line">uno eodemque tulit partu, paribusque revinxit</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_358_825"><sup class="lineRef">825</sup>vestem <span class="italic">M:</span> vestes <span class="italic">P</span>
</li><li class="note text" id="note_LCL064_358_835"><sup class="lineRef">835</sup>tantum <span class="italic">MP:</span> tanto <span class="italic">R</span>
</li></ul></section></notes></section>