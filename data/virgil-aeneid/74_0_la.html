<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">tondentis campum late, candore nivali.</span><span class="linebreak"></span>
<span class="line">et pater Anchises: ‘bellum, o terra hospita, portas;</span><span class="linebreak"></span>
<span class="line"><span class="br"></span><span class="lineNumber">540</span><span class="br"></span>bello armantur equi, bellum haec armenta minantur.</span><span class="linebreak"></span>
<span class="line">sed tamen idem olim curru succedere sueti</span><span class="linebreak"></span>
<span class="line">quadrupedes et frena iugo concordia ferre:</span><span class="linebreak"></span>
<span class="line">spes et pacis,’ ait. Tum numina sancta precamur</span><span class="linebreak"></span>
<span class="line">Palladis armisonae, quae prima accepit ovantis,</span><span class="linebreak"></span>
<span class="line"><span class="br"></span><span class="lineNumber">545</span><span class="br"></span>et capita ante aras Phrygio velamur amictu,</span><span class="linebreak"></span>
<span class="line">praeceptisque Heleni, dederat quae maxima, rite</span><span class="linebreak"></span>
<span class="line">Iunoni Argivae iussos adolemus honores.</span><span class="linebreak"></span>
<span class="line indent2">“Haud mora, continuo perfectis ordine votis</span><span class="linebreak"></span>
<span class="line">cornua velatarum obvertimus antemnarum</span><span class="linebreak"></span>
<span class="line"><span class="br"></span><span class="lineNumber">550</span><span class="br"></span>Graiugenumque domos suspectaque linquimus arva.</span><span class="linebreak"></span>
<span class="line">hinc sinus Herculei, si vera est fama, Tarenti</span><span class="linebreak"></span>
<span class="line">cernitur; attollit se diva Lacinia contra</span><span class="linebreak"></span>
<span class="line">Caulonisque arces et navifragum Scylaceum.</span><span class="linebreak"></span>
<span class="line">tum procul e fluctu Trinacria cernitur Aetna,</span><span class="linebreak"></span>
<span class="line"><span class="br"></span><span class="lineNumber">555</span><span class="br"></span>et gemitum ingentem pelagi pulsataque saxa</span><span class="linebreak"></span>
<span class="line">audimus longe fractasque ad litora voces,</span><span class="linebreak"></span>
<span class="line">exsultantque vada atque aestu miscentur harenae.</span><span class="linebreak"></span>
<span class="line">et pater Anchises: ‘nimirum hic illa Charybdis;</span><span class="linebreak"></span>
<span class="line">hos Helenus scopulos, haec saxa horrenda canebat.</span><span class="linebreak"></span>
<span class="line"><span class="br"></span><span class="lineNumber">560</span><span class="br"></span>eripite, o socii, pariterque insurgite remis.’</span><span class="linebreak"></span>
<span class="line">
<span class="marginNote left">
<span class="sc">mpv</span>
</span> haud minus ac iussi faciunt, primusque rudentem</span><span class="linebreak"></span>
<span class="line">contorsit laevas proram Palinurus ad undas;</span><span class="linebreak"></span>
<span class="line">laevam cuncta cohors remis ventisque petivit.</span><span class="linebreak"></span>
<span class="line">tollimur in caelum curvato gurgite et idem</span><span class="linebreak"></span>
<span class="line"><span class="br"></span><span class="lineNumber">565</span><span class="br"></span>subducta ad Manis imos desedimus unda;</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_408_556"><sup class="lineRef">556</sup>ad litora <span class="italic">MPa</span>: ab -e <span class="italic">M</span>
<sup>2</sup>
</li><li class="note text" id="note_LCL063_408_558"><sup class="lineRef">558</sup>hic <span class="italic">MP</span>: haec <span class="italic">γa</span>
</li><li class="note text" id="note_LCL063_408_563"><sup class="lineRef">563</sup>remis ventisque <span class="italic">Pa</span>: ventis remisque <span class="italic">M</span>
</li></ul></section></notes></section>