<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">puberibus caulem foliis et flore comantem</span><span class="linebreak"></span>
<span class="line">purpureo; non illa feris incognita capris</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>gramina, cum tergo volucres haesere sagittae.</span><span class="linebreak"></span>
<span class="line">hoc Venus obscuro faciem circumdata nimbo</span><span class="linebreak"></span>
<span class="line">detulit, hoc fusum labris splendentibus amnem</span><span class="linebreak"></span>
<span class="line">inficit occulte medicans, spargitque salubris</span><span class="linebreak"></span>
<span class="line">ambrosiae sucos et odoriferam panaceam.</span><span class="linebreak"></span>
<span class="line"><span class="br"></span><span class="lineNumber">420</span><span class="br"></span>fovit ea vulnus lympha longaevus Iapyx</span><span class="linebreak"></span>
<span class="line">ignorans, subitoque omnis de corpore fugit</span><span class="linebreak"></span>
<span class="line">quippe dolor, omnis stetit imo vulnere sanguis.</span><span class="linebreak"></span>
<span class="line">iamque secuta manum, nullo cogente, sagitta</span><span class="linebreak"></span>
<span class="line">excidit, atque novae rediere in pristina vires.</span><span class="linebreak"></span>
<span class="line"><span class="br"></span><span class="lineNumber">425</span><span class="br"></span>“arma citi properate viro! quid statis?” Iapyx</span><span class="linebreak"></span>
<span class="line">conclamat primusque animos accendit in hostem.</span><span class="linebreak"></span>
<span class="line">“non haec humanis opibus, non arte magistra</span><span class="linebreak"></span>
<span class="line">proveniunt, neque te, Aenea, mea dextera servat:</span><span class="linebreak"></span>
<span class="line">maior agit deus atque opera ad maiora remittit.”</span><span class="linebreak"></span>
<span class="line"><span class="br"></span><span class="lineNumber">430</span><span class="br"></span>ille avidus pugnae suras incluserat auro</span><span class="linebreak"></span>
<span class="line">hinc atque hinc oditque moras hastamque coruscat.</span><span class="linebreak"></span>
<span class="line">postquam habilis lateri clipeus loricaque tergo est,</span><span class="linebreak"></span>
<span class="line">Ascanium fusis circum complectitur armis</span><span class="linebreak"></span>
<span class="line">summaque per galeam delibans oscula fatur:</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>“disce, puer, virtutem ex me verumque laborem,</span><span class="linebreak"></span>
<span class="line">fortunam ex aliis. nunc te mea dextera bello</span><span class="linebreak"></span>
<span class="line">defensum dabit et magna inter praemia ducet.</span><span class="linebreak"></span>
<span class="line">tu facito, mox cum matura adoleverit aetas,</span><span class="linebreak"></span>
<span class="line">sis memor et te animo repetentem exempla tuorum</span><span class="linebreak"></span>
<span class="line"><span class="br"></span><span class="lineNumber">440</span><span class="br"></span>et pater Aeneas et avunculus excitet Hector.”</span><span class="linebreak"></span>
<span class="line indent2">Haec ubi dicta dedit, portis sese extulit ingens,</span><span class="linebreak"></span>
<span class="line">telum immane manu quatiens; simul agmine denso</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_330_440"><sup class="lineRef">440</sup>= 3.343</li></ul></section></notes></section>