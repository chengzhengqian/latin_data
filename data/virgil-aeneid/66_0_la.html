<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">295</span><span class="br"></span>Priamiden Helenum Graias regnare per urbes,</span><span class="linebreak"></span>
<span class="line">coniugio Aeacidae Pyrrhi sceptrisque potitum,</span><span class="linebreak"></span>
<span class="line">et patrio Andromachen iterum cessisse marito.</span><span class="linebreak"></span>
<span class="line">obstipui, miroque incensum pectus amore</span><span class="linebreak"></span>
<span class="line">compellare virum et casus cognoscere tantos.</span><span class="linebreak"></span>
<span class="line">
<span class="marginNote left">
<span class="sc">fmp</span>
</span> progredior portu, classis et litora linquens,</span><span class="linebreak"></span>
<span class="line"><span class="br"></span><span class="lineNumber">301</span><span class="br"></span>sollemnis cum forte dapes et tristia dona</span><span class="linebreak"></span>
<span class="line">ante urbem in luco falsi Simoentis ad undam</span><span class="linebreak"></span>
<span class="line">libabat cineri Andromache, Manisque vocabat</span><span class="linebreak"></span>
<span class="line">Hectoreum ad tumulum, viridi quem caespite inanem</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>et geminas, causam lacrimis, sacraverat aras.</span><span class="linebreak"></span>
<span class="line">ut me conspexit venientem et Troïa circum</span><span class="linebreak"></span>
<span class="line">arma amens vidit, magnis exterrita monstris</span><span class="linebreak"></span>
<span class="line">deriguit visu in medio, calor ossa reliquit,</span><span class="linebreak"></span>
<span class="line">labitur et longo vix tandem tempore fatur:</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>‘verane te facies, verus mihi nuntius adfers,</span><span class="linebreak"></span>
<span class="line">nate dea? vivisne? aut si lux alma recessit,</span><span class="linebreak"></span>
<span class="line">Hector ubi est?’ dixit lacrimasque effudit et omnem</span><span class="linebreak"></span>
<span class="line">implevit clamore locum. vix pauca furenti</span><span class="linebreak"></span>
<span class="line">subicio et raris turbatus vocibus hisco:</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>‘vivo equidem vitamque extrema per omnia duco;</span><span class="linebreak"></span>
<span class="line">ne dubita, nam vera vides . . .</span><span class="linebreak"></span>
<span class="line">heu! quis te casus deiectam coniuge tanto</span><span class="linebreak"></span>
<span class="line">excipit? aut quae digna satis fortuna revisit,</span><span class="linebreak"></span>
<span class="line">Hectoris Andromache? Pyrrhin conubia servas?’</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>deiecit vultum et demissa voce locuta est:</span><span class="linebreak"></span>
<span class="line indent2">“‘O felix una ante alias Priameia virgo,</span><span class="linebreak"></span>
<span class="line">hostilem ad tumulum Troiae sub moenibus altis</span><span class="linebreak"></span>
<span class="line">iussa mori, quae sortitus non pertulit ullos</span><span class="linebreak"></span>
<span class="line">nec victoris eri tetigit captiva cubile!</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_392_312"><sup class="lineRef">312</sup>effudit <span class="italic">FMa</span>: -fundit <span class="italic">P</span>
</li></ul></section></notes></section>