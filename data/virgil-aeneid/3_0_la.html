<section class="div1 language" lang="la"><header><hgroup><h1>Aeneid</h1></hgroup></header><section class="div2"><p class="lineGroup">
<span class="line">et soror et coniunx, una cum gente tot annos</span><span class="linebreak"></span>
<span class="line">bella gero. et quisquam numen Iunonis adorat</span><span class="linebreak"></span>
<span class="line">praeterea aut supplex aris imponet honorem?”</span><span class="linebreak"></span>
<span class="line indent2"><span class="br"></span><span class="lineNumber">50</span><span class="br"></span> Talia flammato secum dea corde volutans</span><span class="linebreak"></span>
<span class="line">nimborum in patriam, loca feta furentibus Austris,</span><span class="linebreak"></span>
<span class="line">Aeoliam venit. hic vasto rex Aeolus antro</span><span class="linebreak"></span>
<span class="line">luctantis ventos tempestatesque sonoras</span><span class="linebreak"></span>
<span class="line">imperio premit ac vinclis et carcere frenat.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>illi indignantes magno cum murmure montis</span><span class="linebreak"></span>
<span class="line">circum claustra fremunt; celsa sedet Aeolus arce</span><span class="linebreak"></span>
<span class="line">sceptra tenens, mollitque animos et temperat iras;</span><span class="linebreak"></span>
<span class="line">ni faciat, maria ac terras caelumque profundum</span><span class="linebreak"></span>
<span class="line">quippe ferant rapidi secum verrantque per auras.</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>sed pater omnipotens speluncis abdidit atris,</span><span class="linebreak"></span>
<span class="line">hoc metuens, molemque et montis insuper altos</span><span class="linebreak"></span>
<span class="line">imposuit regemque dedit, qui foedere certo</span><span class="linebreak"></span>
<span class="line">et premere et laxas sciret dare iussus habenas.</span><span class="linebreak"></span>
<span class="line">ad quem tum Iuno supplex his vocibus usa est:</span><span class="linebreak"></span>
<span class="line indent2"><span class="br"></span><span class="lineNumber">65</span><span class="br"></span> “Aeole, namque tibi divum pater atque hominum rex</span><span class="linebreak"></span>
<span class="line">et mulcere dedit fluctus et tollere vento,</span><span class="linebreak"></span>
<span class="line">gens inimica mihi Tyrrhenum navigat aequor,</span><span class="linebreak"></span>
<span class="line">Ilium in Italiam portans victosque Penates:</span><span class="linebreak"></span>
<span class="line">incute vim ventis submersasque obrue puppes,</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>aut age diversos et disice corpora ponto.</span><span class="linebreak"></span>
<span class="line">sunt mihi bis septem praestanti corpore Nymphae:</span><span class="linebreak"></span>
<span class="line">quarum quae forma pulcherrima, Deiopea,</span><span class="linebreak"></span>
<span class="line">conubio iungam stabili propriamque dicabo,</span><span class="linebreak"></span>
<span class="line">omnis ut tecum meritis pro talibus annos</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>exigat et pulchra faciat te prole parentem.”</span><span class="linebreak"></span>
<span class="line indent2">Aeolus haec contra: “tuus, o regina, quid optes,</span><span class="linebreak"></span>
<span class="line">explorare labor; mihi iussa capessere fas est.</span><span class="linebreak"></span>
</p>
</section><notes></notes></section>