<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">pectora, nunc totis in vulnera viribus itur.</span><span class="linebreak"></span>
<span class="line indent2">Murranum hic, atavos et avorum antiqua sonantem</span><span class="linebreak"></span>
<span class="line"><span class="br"></span><span class="lineNumber">530</span><span class="br"></span>nomina per regesque actum genus omne Latinos,</span><span class="linebreak"></span>
<span class="line">praecipitem scopulo atque ingentis turbine saxi</span><span class="linebreak"></span>
<span class="line">excutit effunditque solo; hunc lora et iuga subter</span><span class="linebreak"></span>
<span class="line">provolvere rotae, crebro super ungula pulsu</span><span class="linebreak"></span>
<span class="line">incita nec domini memorum proculcat equorum.</span><span class="linebreak"></span>
<span class="line"><span class="br"></span><span class="lineNumber">535</span><span class="br"></span>ille ruenti Hyllo animisque immane frementi</span><span class="linebreak"></span>
<span class="line">occurrit telumque aurata ad tempora torquet:</span><span class="linebreak"></span>
<span class="line">olli per galeam fixo stetit hasta cerebro.</span><span class="linebreak"></span>
<span class="line">dextera nec tua te, Graium fortissime Cretheu,</span><span class="linebreak"></span>
<span class="line">eripuit Turno, nec di texere Cupencum</span><span class="linebreak"></span>
<span class="line"><span class="br"></span><span class="lineNumber">540</span><span class="br"></span>Aenea veniente sui: dedit obvia ferro</span><span class="linebreak"></span>
<span class="line">pectora, nec misero clipei mora profuit aerei.</span><span class="linebreak"></span>
<span class="line">te quoque Laurentes viderunt, Aeole, campi</span><span class="linebreak"></span>
<span class="line">oppetere et late terram consternere tergo.</span><span class="linebreak"></span>
<span class="line">occidis, Argivae quem non potuere phalanges</span><span class="linebreak"></span>
<span class="line"><span class="br"></span><span class="lineNumber">545</span><span class="br"></span>sternere nec Priami regnorum eversor Achilles;</span><span class="linebreak"></span>
<span class="line">hic tibi mortis erant metae, domus alta sub Ida,</span><span class="linebreak"></span>
<span class="line">Lyrnesi domus alta, solo Laurente sepulcrum.</span><span class="linebreak"></span>
<span class="line">totae adeo conversae acies omnesque Latini,</span><span class="linebreak"></span>
<span class="line">omnes Dardanidae, Mnestheus acerque Serestus</span><span class="linebreak"></span>
<span class="line"><span class="br"></span><span class="lineNumber">550</span><span class="br"></span>et Messapus equum domitor et fortis Asilas</span><span class="linebreak"></span>
<span class="line">Tuscorumque phalanx Euandrique Arcades alae,</span><span class="linebreak"></span>
<span class="line">pro se quisque viri summa nituntur opum vi;</span><span class="linebreak"></span>
<span class="line">nec mora nec requies, vasto certamine tendunt.</span><span class="linebreak"></span>
<span class="line indent2">Hic mentem Aeneae genetrix pulcherrima misit</span><span class="linebreak"></span>
<span class="line"><span class="br"></span><span class="lineNumber">555</span><span class="br"></span>iret ut ad muros urbique adverteret agmen</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_338_541"><sup class="lineRef">541</sup>aerei <span class="italic">Aldine ed.</span> (1501): aeris <span class="italic">MPR</span>
</li></ul></section></notes></section>