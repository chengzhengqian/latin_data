<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">ter scopuli clamorem inter cava saxa dedere,</span><span class="linebreak"></span>
<span class="line">ter spumam elisam et rorantia vidimus astra.</span><span class="linebreak"></span>
<span class="line">interea fessos ventus cum sole reliquit,</span><span class="linebreak"></span>
<span class="line">ignarique viae Cyclopum adlabimur oris.</span><span class="linebreak"></span>
<span class="line indent2"><span class="br"></span><span class="lineNumber">570</span><span class="br"></span> “Portus ab accessu ventorum immotus et ingens</span><span class="linebreak"></span>
<span class="line">ipse, sed horrificis iuxta tonat Aetna ruinis,</span><span class="linebreak"></span>
<span class="line">interdumque atram prorumpit ad aethera nubem,</span><span class="linebreak"></span>
<span class="line">turbine fumantem piceo et candente favilla,</span><span class="linebreak"></span>
<span class="line">attollitque globos flammarum et sidera lambit;</span><span class="linebreak"></span>
<span class="line"><span class="br"></span><span class="lineNumber">575</span><span class="br"></span>interdum scopulos avulsaque viscera montis</span><span class="linebreak"></span>
<span class="line">erigit eructans, liquefactaque saxa sub auras</span><span class="linebreak"></span>
<span class="line">cum gemitu glomerat, fundoque exaestuat imo.</span><span class="linebreak"></span>
<span class="line">fama est Enceladi semustum fulmine corpus</span><span class="linebreak"></span>
<span class="line">urgeri mole hac ingentemque insuper Aetnam</span><span class="linebreak"></span>
<span class="line"><span class="br"></span><span class="lineNumber">580</span><span class="br"></span>impositam ruptis flammam exspirare caminis,</span><span class="linebreak"></span>
<span class="line">et fessum quotiens mutet latus, intremere omnem</span><span class="linebreak"></span>
<span class="line">murmure Trinacriam et caelum subtexere fumo.</span><span class="linebreak"></span>
<span class="line">noctem illam tecti silvis immania monstra</span><span class="linebreak"></span>
<span class="line">perferimus nec, quae sonitum det causa, videmus.</span><span class="linebreak"></span>
<span class="line"><span class="br"></span><span class="lineNumber">585</span><span class="br"></span>nam neque erant astrorum ignes nec lucidus aethra</span><span class="linebreak"></span>
<span class="line">siderea polus, obscuro sed nubila caelo,</span><span class="linebreak"></span>
<span class="line">
<span class="marginNote left">
<span class="sc">mp</span>
</span> et lunam in nimbo nox intempesta tenebat.</span><span class="linebreak"></span>
<span class="line indent2">“Postera iamque dies primo surgebat Eoo</span><span class="linebreak"></span>
<span class="line">umentemque Aurora polo dimoverat umbram,</span><span class="linebreak"></span>
<span class="line"><span class="br"></span><span class="lineNumber">590</span><span class="br"></span>cum subito e silvis, macie confecta suprema,</span><span class="linebreak"></span>
<span class="line">ignoti nova forma viri miserandaque cultu</span><span class="linebreak"></span>
<span class="line">procedit supplexque manus ad litora tendit.</span><span class="linebreak"></span>
<span class="line">respicimus. dira inluvies, immissaque barba,</span><span class="linebreak"></span>
<span class="line">consertum tegumen spinis; at cetera Graius,</span><span class="linebreak"></span>
<span class="line"><span class="br"></span><span class="lineNumber">595</span><span class="br"></span>et quondam patriis ad Troiam missus in armis.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_410_581"><sup class="lineRef">581</sup>mutet <span class="italic">MPa</span>: -at <span class="italic">M</span>
<sup>2</sup>
<span class="italic">P</span>
<sup>2</sup>
</li></ul></section></notes></section>