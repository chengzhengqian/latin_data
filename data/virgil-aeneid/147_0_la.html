<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">ipse ratem conto subigit velisque ministrat</span><span class="linebreak"></span>
<span class="line">et ferruginea subvectat corpora cumba,</span><span class="linebreak"></span>
<span class="line">iam senior, sed cruda deo viridisque senectus.</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>huc omnis turba ad ripas effusa ruebat,</span><span class="linebreak"></span>
<span class="line">matres atque viri, defunctaque corpora vita</span><span class="linebreak"></span>
<span class="line">magnanimum heroum, pueri innuptaeque puellae</span><span class="linebreak"></span>
<span class="line">impositique rogis iuvenes ante ora parentum:</span><span class="linebreak"></span>
<span class="line">quam multa in silvis autumni frigore primo</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>lapsa cadunt folia, aut ad terram gurgite ab alto</span><span class="linebreak"></span>
<span class="line">quam multae glomerantur aves, ubi frigidus annus</span><span class="linebreak"></span>
<span class="line">trans pontum fugat et terris immittit apricis.</span><span class="linebreak"></span>
<span class="line">stabant orantes primi transmittere cursum</span><span class="linebreak"></span>
<span class="line">tendebantque manus ripae ulterioris amore.</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>navita sed tristis nunc hos nunc accipit illos,</span><span class="linebreak"></span>
<span class="line">ast alios longe submotos arcet harena.</span><span class="linebreak"></span>
<span class="line indent2">Aeneas miratus enim motusque tumultu</span><span class="linebreak"></span>
<span class="line">“dic,” ait, “o virgo, quid vult concursus ad amnem?</span><span class="linebreak"></span>
<span class="line">quidve petunt animae? vel quo discrimine ripas</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>hae linquunt, illae remis vada livida verrunt?”</span><span class="linebreak"></span>
<span class="line">olli sic breviter fata est longaeva sacerdos:</span><span class="linebreak"></span>
<span class="line">“Anchisa generate, deum certissima proles,</span><span class="linebreak"></span>
<span class="line">Cocyti stagna alta vides Stygiamque paludem,</span><span class="linebreak"></span>
<span class="line">di cuius iurare timent et fallere numen.</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>haec omnis, quam cernis, inops inhumataque turba est;</span><span class="linebreak"></span>
<span class="line">portitor ille Charon; hi, quos vehit unda, sepulti;</span><span class="linebreak"></span>
<span class="line">nec ripas datur horrendas et rauca fluenta</span><span class="linebreak"></span>
<span class="line">transportare prius quam sedibus ossa quierunt.</span><span class="linebreak"></span>
<span class="line">centum errant annos volitantque haec litora circum;</span><span class="linebreak"></span>
<span class="line"><span class="br"></span><span class="lineNumber">330</span><span class="br"></span>tum demum admissi stagna exoptata revisunt.”</span><span class="linebreak"></span>
<span class="line">constitit Anchisa satus et vestigia pressit,</span><span class="linebreak"></span>
<span class="line">multa putans sortemque animo miseratus iniquam.</span><span class="linebreak"></span>
<span class="line">cernit ibi maestos et mortis honore carentis</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_554_332"><sup class="lineRef">332</sup>animo <span class="italic">PR</span>: -i <span class="italic">M</span>
</li></ul></section></notes></section>