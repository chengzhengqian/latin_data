<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">aude, hospes, contemnere opes et te quoque dignum</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>finge deo, rebusque veni non asper egenis.”</span><span class="linebreak"></span>
<span class="line">dixit, et angusti subter fastigia tecti</span><span class="linebreak"></span>
<span class="line">ingentem Aenean duxit stratisque locavit</span><span class="linebreak"></span>
<span class="line">effultum foliis et pelle Libystidis ursae:</span><span class="linebreak"></span>
<span class="line">nox ruit et fuscis tellurem amplectitur alis.</span><span class="linebreak"></span>
<span class="line indent2"><span class="br"></span><span class="lineNumber">370</span><span class="br"></span>At Venus haud animo nequiquam exterrita mater</span><span class="linebreak"></span>
<span class="line">Laurentumque minis et duro mota tumultu</span><span class="linebreak"></span>
<span class="line">Volcanum adloquitur, thalamoque haec coniugis aureo</span><span class="linebreak"></span>
<span class="line">incipit et dictis divinum aspirat amorem:</span><span class="linebreak"></span>
<span class="line">“dum bello Argolici vastabant Pergama reges</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>debita casurasque inimicis ignibus arces,</span><span class="linebreak"></span>
<span class="line">non ullum auxilium miseris, non arma rogavi</span><span class="linebreak"></span>
<span class="line">artis opisque tuae, nec te, carissime coniunx,</span><span class="linebreak"></span>
<span class="line">incassumve tuos volui exercere labores,</span><span class="linebreak"></span>
<span class="line">quamvis et Priami deberem plurima natis,</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>et durum Aeneae flevissem saepe laborem.</span><span class="linebreak"></span>
<span class="line">nunc Iovis imperiis Rutulorum constitit oris:</span><span class="linebreak"></span>
<span class="line">ergo eadem supplex venio et sanctum mihi numen</span><span class="linebreak"></span>
<span class="line">arma rogo, genetrix nato. te filia Nerei,</span><span class="linebreak"></span>
<span class="line">te potuit lacrimis Tithonia flectere coniunx.</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>aspice qui coeant populi, quae moenia clausis</span><span class="linebreak"></span>
<span class="line">ferrum acuant portis in me excidiumque meorum.”</span><span class="linebreak"></span>
<span class="line indent2">Dixerat et niveis hinc atque hinc diva lacertis</span><span class="linebreak"></span>
<span class="line">cunctantem amplexu molli fovet. ille repente</span><span class="linebreak"></span>
<span class="line">accepit solitam flammam, notusque medullas</span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>intravit calor et labefacta per ossa cucurrit,</span><span class="linebreak"></span>
<span class="line">non secus atque olim tonitru cum rupta corusco</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_86_391"><sup class="lineRef">391</sup>non <span class="italic">PR</span>: haut (414) <span class="italic">M</span>
</li></ul></section></notes></section>