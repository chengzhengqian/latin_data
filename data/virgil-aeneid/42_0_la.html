<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">armorum facie et Graiarum errore iubarum.</span><span class="linebreak"></span>
<span class="line">tum Danai gemitu atque ereptae virginis ira</span><span class="linebreak"></span>
<span class="line">undique collecti invadunt, acerrimus Aiax</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>et gemini Atridae Dolopumque exercitus omnis:</span><span class="linebreak"></span>
<span class="line">adversi rupto ceu quondam turbine venti</span><span class="linebreak"></span>
<span class="line">confligunt, Zephyrusque Notusque et laetus Eois</span><span class="linebreak"></span>
<span class="line">Eurus equis; stridunt silvae saevitque tridenti</span><span class="linebreak"></span>
<span class="line">spumeus atque imo Nereus ciet aequora fundo.</span><span class="linebreak"></span>
<span class="line"><span class="br"></span><span class="lineNumber">420</span><span class="br"></span>illi etiam, si quos obscura nocte per umbram</span><span class="linebreak"></span>
<span class="line">fudimus insidiis totaque agitavimus urbe,</span><span class="linebreak"></span>
<span class="line">apparent; primi clipeos mentitaque tela</span><span class="linebreak"></span>
<span class="line">agnoscunt atque ora sono discordia signant.</span><span class="linebreak"></span>
<span class="line">ilicet obruimur numero, primusque Coroebus</span><span class="linebreak"></span>
<span class="line"><span class="br"></span><span class="lineNumber">425</span><span class="br"></span>Penelei dextra divae armipotentis ad aram</span><span class="linebreak"></span>
<span class="line">procumbit; cadit et Rhipeus, iustissimus unus</span><span class="linebreak"></span>
<span class="line">qui fuit in Teucris et servantissimus aequi</span><span class="linebreak"></span>
<span class="line">(dis aliter visum); pereunt Hypanisque Dymasque</span><span class="linebreak"></span>
<span class="line">confixi a sociis; nec te tua plurima, Panthu,</span><span class="linebreak"></span>
<span class="line"><span class="br"></span><span class="lineNumber">430</span><span class="br"></span>labentem pietas nec Apollinis infula texit.</span><span class="linebreak"></span>
<span class="line">Iliaci cineres et flamma extrema meorum,</span><span class="linebreak"></span>
<span class="line">testor, in occasu vestro nec tela nec ullas</span><span class="linebreak"></span>
<span class="line">vitavisse vices, Danaum et, si fata fuissent</span><span class="linebreak"></span>
<span class="line">ut caderem, meruisse, manu. divellimur inde,</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>Iphitus et Pelias mecum (quorum Iphitus aevo</span><span class="linebreak"></span>
<span class="line">iam gravior, Pelias et vulnere tardus Ulixi),</span><span class="linebreak"></span>
<span class="line">
<span class="marginNote left">
<span class="sc">fmp</span>
</span> protinus ad sedes Priami clamore vocati.</span><span class="linebreak"></span>
<span class="line indent2">â€œHic vero ingentem pugnam, ceu cetera nusquam</span><span class="linebreak"></span>
<span class="line">bella forent, nulli tota morerentur in urbe,</span><span class="linebreak"></span>
<span class="line"><span class="br"></span><span class="lineNumber">440</span><span class="br"></span>sic Martem indomitum Danaosque ad tecta ruentis</span><span class="linebreak"></span>
<span class="line">cernimus obsessumque acta testudine limen.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_344_422"><sup class="lineRef">422</sup>primi <span class="italic">Ma</span>: Priami <span class="italic">P</span>
</li></ul></section></notes></section>