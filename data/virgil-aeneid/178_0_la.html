<section class="div1 language" lang="la"><header><hgroup><h1>Aeneid</h1></hgroup></header><section class="div2"><p class="lineGroup">
<span class="line">Troïus Aeneas tua nos ad limina misit.</span><span class="linebreak"></span>
<span class="line">quanta per Idaeos saevis effusa Mycenis</span><span class="linebreak"></span>
<span class="line">tempestas ierit campos, quibus actus uterque</span><span class="linebreak"></span>
<span class="line">Europae atque Asiae fatis concurrerit orbis,</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>audiit et si quem tellus extrema refuso</span><span class="linebreak"></span>
<span class="line">summovet Oceano et si quem extenta plagarum</span><span class="linebreak"></span>
<span class="line">quattuor in medio dirimit plaga solis iniqui.</span><span class="linebreak"></span>
<span class="line">diluvio ex illo tot vasta per aequora vecti</span><span class="linebreak"></span>
<span class="line">dis sedem exiguam patriis litusque rogamus</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>innocuum et cunctis undamque auramque patentem.</span><span class="linebreak"></span>
<span class="line">non erimus regno indecores, nec vestra feretur</span><span class="linebreak"></span>
<span class="line">fama levis tantique abolescet gratia facti,</span><span class="linebreak"></span>
<span class="line">nec Troiam Ausonios gremio excepisse pigebit.</span><span class="linebreak"></span>
<span class="line">fata per Aeneae iuro dextramque potentem,</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>sive fide seu quis bello est expertus et armis:</span><span class="linebreak"></span>
<span class="line">multi nos populi, multae (ne temne, quod ultro</span><span class="linebreak"></span>
<span class="line">praeferimus manibus vittas ac verba precantia)</span><span class="linebreak"></span>
<span class="line">et petiere sibi et voluere adiungere gentes;</span><span class="linebreak"></span>
<span class="line">sed nos fata deum vestras exquirere terras</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>imperiis egere suis. hinc Dardanus ortus,</span><span class="linebreak"></span>
<span class="line">huc repetit iussisque ingentibus urget Apollo</span><span class="linebreak"></span>
<span class="line">Tyrrhenum ad Thybrim et fontis vada sacra Numici.</span><span class="linebreak"></span>
<span class="line">dat tibi praeterea fortunae parva prioris</span><span class="linebreak"></span>
<span class="line">munera, reliquias Troia ex ardente receptas.</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>hoc pater Anchises auro libabat ad aras,</span><span class="linebreak"></span>
<span class="line">hoc Priami gestamen erat cum iura vocatis</span><span class="linebreak"></span>
<span class="line">more daret populis, sceptrumque sacerque tiaras</span><span class="linebreak"></span>
<span class="line">
<span class="marginNote left">
<span class="sc">fmprv</span>
</span> Iliadumque labor vestes . . .”</span><span class="linebreak"></span>
</p></section><notes></notes></section>