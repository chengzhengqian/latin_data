<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">330</span><span class="br"></span>proterit aut raptas fugientibus ingerit hastas.</span><span class="linebreak"></span>
<span class="line">qualis apud gelidi cum flumina concitus Hebri</span><span class="linebreak"></span>
<span class="line">sanguineus Mavors clipeo increpat atque furentis</span><span class="linebreak"></span>
<span class="line">bella movens immittit equos, illi aequore aperto</span><span class="linebreak"></span>
<span class="line">ante Notos Zephyrumque volant, gemit ultima pulsu</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>Thraca pedum circumque atrae Formidinis ora</span><span class="linebreak"></span>
<span class="line">Iraeque Insidiaeque, dei comitatus, aguntur:</span><span class="linebreak"></span>
<span class="line">talis equos alacer media inter proelia Turnus</span><span class="linebreak"></span>
<span class="line">fumantis sudore quatit, miserabile caesis</span><span class="linebreak"></span>
<span class="line">hostibus insultans; spargit rapida ungula rores</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>sanguineos mixtaque cruor calcatur harena.</span><span class="linebreak"></span>
<span class="line">iamque neci Sthenelumque dedit Thamyrumque Pholumque,</span><span class="linebreak"></span>
<span class="line">hunc congressus et hunc, illum eminus; eminus ambo</span><span class="linebreak"></span>
<span class="line">Imbrasidas, Glaucum atque Laden, quos Imbrasus ipse</span><span class="linebreak"></span>
<span class="line">nutrierat Lycia paribusque ornaverat armis</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>vel conferre manum vel equo praevertere ventos.</span><span class="linebreak"></span>
<span class="line indent2">Parte alia media Eumedes in proelia fertur,</span><span class="linebreak"></span>
<span class="line">antiqui proles bello praeclara Dolonis,</span><span class="linebreak"></span>
<span class="line">nomine avum referens, animo manibusque parentem,</span><span class="linebreak"></span>
<span class="line">qui quondam, castra ut Danaum speculator adiret,</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>ausus Pelidae pretium sibi poscere currus;</span><span class="linebreak"></span>
<span class="line">illum Tydides alio pro talibus ausis</span><span class="linebreak"></span>
<span class="line">adfecit pretio nec equis aspirat Achilli.</span><span class="linebreak"></span>
<span class="line">hunc procul ut campo Turnus prospexit aperto,</span><span class="linebreak"></span>
<span class="line">ante levi iaculo longum per inane secutus</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>sistit equos biiugis et curru desilit atque</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_324_330"><sup class="lineRef">330</sup>aut <span class="italic">MP</span>:et <span class="italic">R</span>
</li><li class="note text" id="note_LCL064_324_332"><sup class="lineRef">332</sup>increpat <span class="italic">P:</span> intonat (9.709) <span class="italic">MR</span>
</li></ul></section></notes></section>