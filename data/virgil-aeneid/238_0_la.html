<section class="div1 language" lang="la"><header><hgroup><h1>Aeneid</h1></hgroup></header><section class="div2"><p class="lineGroup">
<span class="line">luserat, insignis facie, multoque iacebat</span><span class="linebreak"></span>
<span class="line">membra deo victus—felix, si protinus illum</span><span class="linebreak"></span>
<span class="line">aequasset nocti ludum in lucemque tulisset:</span><span class="linebreak"></span>
<span class="line">impastus ceu plena leo per ovilia turbans</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>(suadet enim vesana fames) manditque trahitque</span><span class="linebreak"></span>
<span class="line">molle pecus mutumque metu, fremit ore cruento.</span><span class="linebreak"></span>
<span class="line">nec minor Euryali caedes; incensus et ipse</span><span class="linebreak"></span>
<span class="line">perfurit ac multam in medio sine nomine plebem,</span><span class="linebreak"></span>
<span class="line">Fadumque Herbesumque subit Rhoetumque Abarimque</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>ignaros; Rhoetum vigilantem et cuncta videntem,</span><span class="linebreak"></span>
<span class="line">sed magnum metuens se post cratera tegebat.</span><span class="linebreak"></span>
<span class="line">pectore in adverso totum cui comminus ensem</span><span class="linebreak"></span>
<span class="line">condidit adsurgenti et multa morte recepit.</span><span class="linebreak"></span>
<span class="line">purpuream vomit ille animam et cum sanguine mixta</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>vina refert moriens, hic furto fervidus instat.</span><span class="linebreak"></span>
<span class="line">iamque ad Messapi socios tendebat; ibi ignem</span><span class="linebreak"></span>
<span class="line">deficere extremum et religatos rite videbat</span><span class="linebreak"></span>
<span class="line">carpere gramen equos, breviter cum talia Nisus</span><span class="linebreak"></span>
<span class="line">
<span class="marginNote left">
<span class="sc">mprv</span>
</span>(sensit enim nimia caede atque cupidine ferri)</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>“absistamus” ait, “nam lux inimica propinquat.</span><span class="linebreak"></span>
<span class="line">poenarum exhaustum satis est, via facta per hostis.”</span><span class="linebreak"></span>
<span class="line">multa virum solido argento perfecta relinquunt</span><span class="linebreak"></span>
<span class="line">armaque craterasque simul pulchrosque tapetas.</span><span class="linebreak"></span>
<span class="line">Euryalus phaleras Rhamnetis et aurea bullis</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>cingula, Tiburti Remulo ditissimus olim</span><span class="linebreak"></span>
<span class="line">quae mittit dona, hospitio cum iungeret absens,</span><span class="linebreak"></span>
<span class="line">Caedicus; ille suo moriens dat habere nepoti;</span><span class="linebreak"></span>
<span class="line">post mortem bello Rutuli pugnaque potiti:</span><span class="linebreak"></span>
<span class="line">haec rapit atque umeris nequiquam fortibus aptat.</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>tum galeam Messapi habilem cristisque decoram</span><span class="linebreak"></span>
</p></section><notes></notes></section>