<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">ulla tenent, unco non alligat ancora morsu.</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>huc septem Aeneas collectis navibus omni</span><span class="linebreak"></span>
<span class="line">ex numero subit, ac magno telluris amore</span><span class="linebreak"></span>
<span class="line">egressi optata potiuntur Troes harena</span><span class="linebreak"></span>
<span class="line">et sale tabentis artus in litore ponunt.</span><span class="linebreak"></span>
<span class="line">ac primum silici scintillam excudit Achates</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>succepitque ignem foliis atque arida circum</span><span class="linebreak"></span>
<span class="line">nutrimenta dedit rapuitque in fomite flammam.</span><span class="linebreak"></span>
<span class="line">tum Cererem corruptam undis Cerealiaque arma</span><span class="linebreak"></span>
<span class="line">expediunt fessi rerum, frugesque receptas</span><span class="linebreak"></span>
<span class="line">et torrere parant flammis et frangere saxo.</span><span class="linebreak"></span>
<span class="line indent2"><span class="br"></span><span class="lineNumber">180</span><span class="br"></span> Aeneas scopulum interea conscendit et omne</span><span class="linebreak"></span>
<span class="line">prospectum late pelago petit, Anthea si quem</span><span class="linebreak"></span>
<span class="line">iactatum vento videat Phrygiasque biremis,</span><span class="linebreak"></span>
<span class="line">aut Capyn, aut celsis in puppibus arma Caici.</span><span class="linebreak"></span>
<span class="line">navem in conspectu nullam, tris litore cervos</span><span class="linebreak"></span>
<span class="line"><span class="marginNote left"><span class="sc">fmr</span></span> prospicit errantis; hos tota armenta sequuntur</span><span class="linebreak"></span>
<span class="line"><span class="br"></span><span class="lineNumber">186</span><span class="br"></span>a tergo et longum per vallis pascitur agmen.</span><span class="linebreak"></span>
<span class="line">constitit hic arcumque manu celerisque sagittas</span><span class="linebreak"></span>
<span class="line">corripuit, fidus quae tela gerebat Achates,</span><span class="linebreak"></span>
<span class="line">ductoresque ipsos primum, capita alta ferentis</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>cornibus arboreis, sternit, tum vulgus et omnem</span><span class="linebreak"></span>
<span class="line">miscet agens telis nemora inter frondea turbam;</span><span class="linebreak"></span>
<span class="line">nec prius absistit, quam septem ingentia victor</span><span class="linebreak"></span>
<span class="line">corpora fundat humi et numerum cum navibus aequet.</span><span class="linebreak"></span>
<span class="line">hinc portum petit et socios partitur in omnis.</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>vina bonus quae deinde cadis onerarat Acestes</span><span class="linebreak"></span>
<span class="line">litore Trinacrio dederatque abeuntibus heros</span><span class="linebreak"></span>
<span class="line">dividit, et dictis maerentia pectora mulcet:</span><span class="linebreak"></span>
<span class="line indent2">“O socii (neque enim ignari sumus ante malorum),</span><span class="linebreak"></span>
<span class="line">o passi graviora, dabit deus his quoque finem.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_274_193"><sup class="lineRef">193</sup>humi <span class="italic">Servius</span> (5.78): humo <span class="italic">FMγ</span>
<span class="italic">R</span> (<span class="italic">G.</span> 2.460)</li></ul></section></notes></section>