<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">nox operit terras, quotiens astra ignea surgunt,</span><span class="linebreak"></span>
<span class="line">admonet in somnis et turbida terret imago;</span><span class="linebreak"></span>
<span class="line">me puer Ascanius capitisque iniuria cari,</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>quem regno Hesperiae fraudo et fatalibus arvis.</span><span class="linebreak"></span>
<span class="line">nunc etiam interpres divum, Iove missus ab ipso</span><span class="linebreak"></span>
<span class="line">(testor utrumque caput), celeris mandata per auras</span><span class="linebreak"></span>
<span class="line">detulit; ipse deum manifesto in lumine vidi</span><span class="linebreak"></span>
<span class="line">intrantem muros vocemque his auribus hausi.</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>desine meque tuis incendere teque querelis.</span><span class="linebreak"></span>
<span class="line">Italiam non sponte sequor . . .”</span><span class="linebreak"></span>
<span class="line indent2">Talia dicentem iamdudum aversa tuetur,</span><span class="linebreak"></span>
<span class="line">huc illuc volvens oculos, totumque pererrat</span><span class="linebreak"></span>
<span class="line">luminibus tacitis et sic accensa profatur:</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>“nec tibi diva parens, generis nec Dardanus auctor,</span><span class="linebreak"></span>
<span class="line">perfide, sed duris genuit te cautibus horrens</span><span class="linebreak"></span>
<span class="line">Caucasus, Hyrcanaeque admorunt ubera tigres.</span><span class="linebreak"></span>
<span class="line">nam quid dissimulo aut quae me ad maiora reservo?</span><span class="linebreak"></span>
<span class="line">num fletu ingemuit nostro? num lumina flexit?</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>num lacrimas victus dedit aut miseratus amantem est?</span><span class="linebreak"></span>
<span class="line">quae quibus anteferam? iam iam nec maxima Iuno</span><span class="linebreak"></span>
<span class="line">nec Saturnius haec oculis pater aspicit aequis.</span><span class="linebreak"></span>
<span class="line">nusquam tuta fides. eiectum litore, egentem</span><span class="linebreak"></span>
<span class="line">excepi et regni demens in parte locavi;</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>amissam classem, socios a morte reduxi.</span><span class="linebreak"></span>
<span class="line">heu! furiis incensa feror: nunc augur Apollo,</span><span class="linebreak"></span>
<span class="line">nunc Lyciae sortes, nunc et Iove missus ab ipso</span><span class="linebreak"></span>
<span class="line">interpres divum fert horrida iussa per auras.</span><span class="linebreak"></span>
<span class="line">scilicet is superis labor est, ea cura quietos</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>sollicitat. neque te teneo neque dicta refello:</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_446_378"><sup class="lineRef">378</sup>iussa <span class="italic">Pap</span>: dicta <span class="italic">M</span> (226)</li></ul></section></notes></section>