<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">80</span><span class="br"></span>tempore quo primum Phrygia formabat in Ida</span><span class="linebreak"></span>
<span class="line">Aeneas classem et pelagi petere alta parabat,</span><span class="linebreak"></span>
<span class="line">ipsa deum fertur genetrix Berecyntia magnum</span><span class="linebreak"></span>
<span class="line">vocibus his adfata Iovem: “da, nate, petenti,</span><span class="linebreak"></span>
<span class="line">quod tua cara parens domito te poscit Olympo.</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>pinea silva mihi multos dilecta per annos,</span><span class="linebreak"></span>
<span class="line">lucus in arce fuit summa, quo sacra ferebant,</span><span class="linebreak"></span>
<span class="line">nigranti picea trabibusque obscurus acernis.</span><span class="linebreak"></span>
<span class="line">has ego Dardanio iuveni, cum classis egeret,</span><span class="linebreak"></span>
<span class="line">laeta dedi; nunc sollicitam timor anxius angit.</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>solve metus atque hoc precibus sine posse parentem,</span><span class="linebreak"></span>
<span class="line">ne cursu quassatae ullo neu turbine venti</span><span class="linebreak"></span>
<span class="line">vincantur: prosit nostris in montibus ortas.”</span><span class="linebreak"></span>
<span class="line indent2">Filius huic contra, torquet qui sidera mundi:</span><span class="linebreak"></span>
<span class="line">“o genetrix, quo fata vocas? aut quid petis istis?</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>mortaline manu factae immortale carinae</span><span class="linebreak"></span>
<span class="line">fas habeant? certusque incerta pericula lustret</span><span class="linebreak"></span>
<span class="line">Aeneas? cui tanta deo permissa potestas?</span><span class="linebreak"></span>
<span class="line">immo, ubi defunctae finem portusque tenebunt</span><span class="linebreak"></span>
<span class="line">Ausonios olim, quaecumque evaserit undis</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>Dardaniumque ducem Laurentia vexerit arva,</span><span class="linebreak"></span>
<span class="line">mortalem eripiam formam magnique iubebo</span><span class="linebreak"></span>
<span class="line">aequoris esse deas, qualis Nereïa Doto</span><span class="linebreak"></span>
<span class="line">et Galatea secant spumantem pectore pontum.”</span><span class="linebreak"></span>
<span class="line">dixerat idque ratum Stygii per flumina fratris,</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>per pice torrentis atraque voragine ripas</span><span class="linebreak"></span>
<span class="line">adnuit, et totum nutu tremefecit Olympum.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_120_91"><sup class="lineRef">91</sup>ne <span class="italic">P</span>: neu <span class="italic">MR</span> (9.42)</li></ul></section></notes></section>