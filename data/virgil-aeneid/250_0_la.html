<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">armati ferro et cristis capita alta corusci:</span><span class="linebreak"></span>
<span class="line">quales aériae liquentia flumina circum</span><span class="linebreak"></span>
<span class="line"><span class="br"></span><span class="lineNumber">680</span><span class="br"></span>sive Padi ripis Athesim seu propter amoenum</span><span class="linebreak"></span>
<span class="line">consurgunt geminae quercus intonsaque caelo</span><span class="linebreak"></span>
<span class="line">attollunt capita et sublimi vertice nutant.</span><span class="linebreak"></span>
<span class="line">inrumpunt aditus Rutuli ut videre patentis:</span><span class="linebreak"></span>
<span class="line">continuo Quercens et pulcher Aquiculus armis</span><span class="linebreak"></span>
<span class="line"><span class="br"></span><span class="lineNumber">685</span><span class="br"></span>et praeceps animi Tmarus et Mavortius Haemon</span><span class="linebreak"></span>
<span class="line">agminibus totis aut versi terga dedere</span><span class="linebreak"></span>
<span class="line">aut ipso portae posuere in limine vitam.</span><span class="linebreak"></span>
<span class="line">tum magis increscunt animis discordibus irae,</span><span class="linebreak"></span>
<span class="line">et iam collecti Troes glomerantur eodem</span><span class="linebreak"></span>
<span class="line"><span class="br"></span><span class="lineNumber">690</span><span class="br"></span>et conferre manum et procurrere longius audent.</span><span class="linebreak"></span>
<span class="line indent2">Ductori Turno diversa in parte furenti</span><span class="linebreak"></span>
<span class="line">turbantique viros perfertur nuntius, hostem</span><span class="linebreak"></span>
<span class="line">fervere caede nova et portas praebere patentis.</span><span class="linebreak"></span>
<span class="line">deserit inceptum atque immani concitus ira</span><span class="linebreak"></span>
<span class="line"><span class="br"></span><span class="lineNumber">695</span><span class="br"></span>Dardaniam ruit ad portam fratresque superbos.</span><span class="linebreak"></span>
<span class="line">et primum Antiphaten (is enim se primus agebat),</span><span class="linebreak"></span>
<span class="line">Thebana de matre nothum Sarpedonis alti,</span><span class="linebreak"></span>
<span class="line">coniecto sternit iaculo: volat Itala cornus</span><span class="linebreak"></span>
<span class="line">aéra per tenerum stomachoque infixa sub altum</span><span class="linebreak"></span>
<span class="line"><span class="br"></span><span class="lineNumber">700</span><span class="br"></span>pectus abit; reddit specus atri vulneris undam</span><span class="linebreak"></span>
<span class="line">spumantem, et fixo ferrum in pulmone tepescit.</span><span class="linebreak"></span>
<span class="line">tum Meropem atque Erymanta manu, tum sternit Aphidnum,</span><span class="linebreak"></span>
<span class="line">tum Bitian ardentem oculis animisque frementem,</span><span class="linebreak"></span>
<span class="line">non iaculo (neque enim iaculo vitam ille dedisset),</span><span class="linebreak"></span>
<span class="line"><span class="br"></span><span class="lineNumber">705</span><span class="br"></span>sed magnum stridens contorta phalarica venit</span><span class="linebreak"></span>
<span class="line">fulminis acta modo, quam nec duo taurea terga</span><span class="linebreak"></span>
<span class="line">nec duplici squama lorica fidelis et auro</span><span class="linebreak"></span>
<span class="line">sustinuit; conlapsa ruunt immania membra,</span><span class="linebreak"></span>
</p></section><notes></notes></section>