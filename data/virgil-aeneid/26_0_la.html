<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">720</span><span class="br"></span>matris Acidaliae paulatim abolere Sychaeum</span><span class="linebreak"></span>
<span class="line">incipit et vivo temptat praevertere amore</span><span class="linebreak"></span>
<span class="line">iam pridem resides animos desuetaque corda.</span><span class="linebreak"></span>
<span class="line indent2">
<span class="marginNote left">
<span class="sc">mpr</span>
</span> Postquam prima quies epulis mensaeque remotae,</span><span class="linebreak"></span>
<span class="line">crateras magnos statuunt et vina coronant.</span><span class="linebreak"></span>
<span class="line"><span class="br"></span><span class="lineNumber">725</span><span class="br"></span>fit strepitus tectis vocemque per ampla volutant</span><span class="linebreak"></span>
<span class="line">atria; dependent lychni laquearibus aureis</span><span class="linebreak"></span>
<span class="line">incensi et noctem flammis funalia vincunt.</span><span class="linebreak"></span>
<span class="line">hic regina gravem gemmis auroque poposcit</span><span class="linebreak"></span>
<span class="line">
<span class="marginNote left">
<span class="sc">bmpr</span>
</span> implevitque mero pateram, quam Belus et omnes</span><span class="linebreak"></span>
<span class="line"><span class="br"></span><span class="lineNumber">730</span><span class="br"></span>a Belo soliti; tum facta silentia tectis.</span><span class="linebreak"></span>
<span class="line">“Iuppiter, hospitibus nam te dare iura loquuntur,</span><span class="linebreak"></span>
<span class="line">hunc laetum Tyriisque diem Troiaque profectis</span><span class="linebreak"></span>
<span class="line">esse velis, nostrosque huius meminisse minores.</span><span class="linebreak"></span>
<span class="line">adsit laetitiae Bacchus dator et bona Iuno;</span><span class="linebreak"></span>
<span class="line"><span class="br"></span><span class="lineNumber">735</span><span class="br"></span>et vos, o, coetum, Tyrii, celebrate faventes.”</span><span class="linebreak"></span>
<span class="line">dixit et in mensam laticum libavit honorem</span><span class="linebreak"></span>
<span class="line">primaque libato summo tenus attigit ore;</span><span class="linebreak"></span>
<span class="line">tum Bitiae dedit increpitans; ille impiger hausit</span><span class="linebreak"></span>
<span class="line">spumantem pateram et pleno se proluit auro;</span><span class="linebreak"></span>
<span class="line"><span class="br"></span><span class="lineNumber">740</span><span class="br"></span>post alii proceres. cithara crinitus Iopas</span><span class="linebreak"></span>
<span class="line">personat aurata, docuit quem maximus Atlas.</span><span class="linebreak"></span>
<span class="line">hic canit errantem lunam solisque labores,</span><span class="linebreak"></span>
<span class="line">unde hominum genus et pecudes, unde imber et ignes,</span><span class="linebreak"></span>
<span class="line">Arcturum pluviasque Hyadas geminosque Triones;</span><span class="linebreak"></span>
<span class="line"><span class="br"></span><span class="lineNumber">745</span><span class="br"></span>quid tantum Oceano properent se tinguere soles</span><span class="linebreak"></span>
<span class="line">hiberni, vel quae tardis mora noctibus obstet.</span><span class="linebreak"></span>
<span class="line">ingeminant plausu Tyrii, Troesque sequuntur.</span><span class="linebreak"></span>
<span class="line">nec non et vario noctem sermone trahebat</span><span class="linebreak"></span>
<span class="line">
<span class="marginNote left">
<span class="sc">mpr</span>
</span> infelix Dido longumque bibebat amorem,</span><span class="linebreak"></span>
<span class="line"><span class="br"></span><span class="lineNumber">750</span><span class="br"></span>multa super Priamo rogitans, super Hectore multa;</span><span class="linebreak"></span>
<span class="line">nunc, quibus Aurorae venisset filius armis,</span><span class="linebreak"></span>
</p>
</section><notes></notes></section>