<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">tecti auro fulvum mandunt sub dentibus aurum),</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>absenti Aeneae currum geminosque iugalis</span><span class="linebreak"></span>
<span class="line">semine ab aetherio spirantis naribus ignem,</span><span class="linebreak"></span>
<span class="line">illorum de gente patri quos daedala Circe</span><span class="linebreak"></span>
<span class="line">supposita de matre nothos furata creavit.</span><span class="linebreak"></span>
<span class="line">talibus Aeneadae donis dictisque Latini</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>sublimes in equis redeunt pacemque reportant.</span><span class="linebreak"></span>
<span class="line indent2">Ecce autem Inachiis sese referebat ab Argis</span><span class="linebreak"></span>
<span class="line">saeva Iovis coniunx aurasque invecta tenebat,</span><span class="linebreak"></span>
<span class="line">et laetum Aenean classemque ex aethere longe</span><span class="linebreak"></span>
<span class="line">Dardaniam Siculo prospexit ab usque Pachyno.</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>moliri iam tecta videt, iam fidere terrae,</span><span class="linebreak"></span>
<span class="line">deseruisse rates: stetit acri fixa dolore.</span><span class="linebreak"></span>
<span class="line">tum quassans caput haec effundit pectore dicta:</span><span class="linebreak"></span>
<span class="line">â€œheu stirpem invisam et fatis contraria nostris</span><span class="linebreak"></span>
<span class="line">fata Phrygum! num Sigeis occumbere campis,</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>num capti potuere capi? num incensa cremavit</span><span class="linebreak"></span>
<span class="line">Troia viros? medias acies mediosque per ignis</span><span class="linebreak"></span>
<span class="line">invenere viam. at, credo, mea numina tandem</span><span class="linebreak"></span>
<span class="line">fessa iacent, odiis aut exsaturata quievi.</span><span class="linebreak"></span>
<span class="line">quin etiam patria excussos infesta per undas</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>ausa sequi et profugis toto me opponere ponto.</span><span class="linebreak"></span>
<span class="line">absumptae in Teucros vires caelique marisque.</span><span class="linebreak"></span>
<span class="line">quid Syrtes aut Scylla mihi, quid vasta Charybdis</span><span class="linebreak"></span>
<span class="line">profuit? optato conduntur Thybridis alveo</span><span class="linebreak"></span>
<span class="line">securi pelagi atque mei. Mars perdere gentem</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>immanem Lapithum valuit, concessit in iras</span><span class="linebreak"></span>
<span class="line">ipse deum antiquam genitor Calydona Dianae,</span><span class="linebreak"></span>
</p></section><notes></notes></section>