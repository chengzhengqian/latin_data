<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">corripit obiectam, atque immania terga resolvit</span><span class="linebreak"></span>
<span class="line">fusus humi totoque ingens extenditur antro.</span><span class="linebreak"></span>
<span class="line">
<span class="marginNote left">
<span class="sc">mpr</span>
</span> occupat Aeneas aditum custode sepulto</span><span class="linebreak"></span>
<span class="line"><span class="br"></span><span class="lineNumber">425</span><span class="br"></span>evaditque celer ripam inremeabilis undae.</span><span class="linebreak"></span>
<span class="line indent2">Continuo auditae voces vagitus et ingens</span><span class="linebreak"></span>
<span class="line">infantumque animae flentes, in limine primo</span><span class="linebreak"></span>
<span class="line">quos dulcis vitae exsortis et ab ubere raptos</span><span class="linebreak"></span>
<span class="line">abstulit atra dies et funere mersit acerbo.</span><span class="linebreak"></span>
<span class="line"><span class="br"></span><span class="lineNumber">430</span><span class="br"></span>hos iuxta falso damnati crimine mortis.</span><span class="linebreak"></span>
<span class="line">nec vero hae sine sorte datae, sine iudice, sedes:</span><span class="linebreak"></span>
<span class="line">quaesitor Minos urnam movet; ille silentum</span><span class="linebreak"></span>
<span class="line">consiliumque vocat, vitasque et crimina discit.</span><span class="linebreak"></span>
<span class="line">proxima deinde tenent maesti loca, qui sibi letum</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>insontes peperere manu lucemque perosi</span><span class="linebreak"></span>
<span class="line">proiecere animas. quam vellent aethere in alto</span><span class="linebreak"></span>
<span class="line">nunc et pauperiem et duros perferre labores!</span><span class="linebreak"></span>
<span class="line">fas obstat tristisque palus inamabilis undae</span><span class="linebreak"></span>
<span class="line">alligat et noviens Styx interfusa coercet.</span><span class="linebreak"></span>
<span class="line indent2"><span class="br"></span><span class="lineNumber">440</span><span class="br"></span> Nec procul hinc partem fusi monstrantur in omnem</span><span class="linebreak"></span>
<span class="line">Lugentes Campi; sic illos nomine dicunt.</span><span class="linebreak"></span>
<span class="line">hic, quos durus amor crudeli tabe peredit,</span><span class="linebreak"></span>
<span class="line">secreti celant calles et myrtea circum</span><span class="linebreak"></span>
<span class="line">silva tegit; curae non ipsa in morte relinquunt.</span><span class="linebreak"></span>
<span class="line"><span class="br"></span><span class="lineNumber">445</span><span class="br"></span>his Phaedram Procrinque locis maestamque Eriphylen,</span><span class="linebreak"></span>
<span class="line">crudelis nati monstrantem vulnera, cernit,</span><span class="linebreak"></span>
<span class="line">Euadnenque et PasiphaÃ«n; his Laodamia</span><span class="linebreak"></span>
<span class="line">it comes et iuvenis quondam, nunc femina, Caeneus</span><span class="linebreak"></span>
<span class="line">rursus et in veterem fato revoluta figuram.</span><span class="linebreak"></span>
<span class="line"><span class="br"></span><span class="lineNumber">450</span><span class="br"></span>inter quas Phoenissa recens a vulnere Dido</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_562_433"><sup class="lineRef">433</sup>consiliumque <span class="italic">P</span>: conc- <span class="italic">MR</span>
</li></ul></section></notes></section>