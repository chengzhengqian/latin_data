<section class="div1 language" lang="la"><header><hgroup><h1>Aeneid</h1></hgroup></header><section class="div2"><p class="lineGroup">
<span class="line">convulsum remis rostrisque tridentibus aequor.</span><span class="linebreak"></span>
<span class="line">non tam praecipites biiugo certamine campum</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>corripuere ruuntque effusi carcere currus;</span><span class="linebreak"></span>
<span class="line">nec sic immissis aurigae undantia lora</span><span class="linebreak"></span>
<span class="line">concussere iugis pronique in verbera pendent.</span><span class="linebreak"></span>
<span class="line">tum plausu fremituque virum studiisque faventum</span><span class="linebreak"></span>
<span class="line">consonat omne nemus, vocemque inclusa volutant</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>litora, pulsati colles clamore resultant.</span><span class="linebreak"></span>
<span class="line indent2">Effugit ante alios primisque elabitur undis</span><span class="linebreak"></span>
<span class="line">turbam inter fremitumque Gyas; quem deinde Cloanthus</span><span class="linebreak"></span>
<span class="line">consequitur, melior remis, sed pondere pinus</span><span class="linebreak"></span>
<span class="line">tarda tenet. post hos aequo discrimine Pristis</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>Centaurusque locum tendunt superare priorem;</span><span class="linebreak"></span>
<span class="line">et nunc Pristis habet, nunc victam praeterit ingens</span><span class="linebreak"></span>
<span class="line">Centaurus, nunc una ambae iunctisque feruntur</span><span class="linebreak"></span>
<span class="line">frontibus et longa sulcant vada salsa carina.</span><span class="linebreak"></span>
<span class="line">
<span class="marginNote left">
<span class="sc">mpr</span>
</span> iamque propinquabant scopulo metamque tenebant,</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>cum princeps medioque Gyas in gurgite victor</span><span class="linebreak"></span>
<span class="line">rectorem navis compellat voce Menoeten:</span><span class="linebreak"></span>
<span class="line">“quo tantum mihi dexter abis? huc derige gressum;</span><span class="linebreak"></span>
<span class="line">litus ama et laeva stringat sine palmula cautes;</span><span class="linebreak"></span>
<span class="line">altum alii teneant.” dixit, sed caeca Menoetes</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>saxa timens proram pelagi detorquet ad undas.</span><span class="linebreak"></span>
<span class="line">“quo diversus abis?” iterum “pete saxa, Menoete!”</span><span class="linebreak"></span>
<span class="line">cum clamore Gyas revocabat, et ecce Cloanthum</span><span class="linebreak"></span>
<span class="line">respicit instantem tergo et propiora tenentem.</span><span class="linebreak"></span>
<span class="line">ille inter navemque Gyae scopulosque sonantis</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>radit iter laevum interior subitoque priorem</span><span class="linebreak"></span>
<span class="line">praeterit et metis tenet aequora tuta relictis.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_482_162"><sup class="lineRef">162</sup>derige <span class="italic">PR</span>: di- <span class="italic">Mp</span> | gressum <span class="italic">MPR</span>: cursum <span class="italic">p, Seneca, benef.</span> 6.7</li><li class="note text" id="note_LCL063_482_163"><sup class="lineRef">163</sup>laeva <span class="italic">MPp</span>: -as <span class="italic">R</span>
</li></ul></section></notes></section>