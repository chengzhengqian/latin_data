<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">aera lacu; gemit impositis incudibus antrum;</span><span class="linebreak"></span>
<span class="line">illi inter sese multa vi bracchia tollunt</span><span class="linebreak"></span>
<span class="line">in numerum, versantque tenaci forcipe massam.</span><span class="linebreak"></span>
<span class="line indent2">Haec pater Aeoliis properat dum Lemnius oris,</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>Euandrum ex humili tecto lux suscitat alma</span><span class="linebreak"></span>
<span class="line">et matutini volucrum sub culmine cantus.</span><span class="linebreak"></span>
<span class="line">consurgit senior tunicaque inducitur artus</span><span class="linebreak"></span>
<span class="line">et Tyrrhena pedum circumdat vincula plantis.</span><span class="linebreak"></span>
<span class="line">tum lateri atque umeris Tegeaeum subligat ensem</span><span class="linebreak"></span>
<span class="line"><span class="br"></span><span class="lineNumber">460</span><span class="br"></span>demissa ab laeva pantherae terga retorquens.</span><span class="linebreak"></span>
<span class="line">nec non et gemini custodes limine ab alto</span><span class="linebreak"></span>
<span class="line">praecedunt gressumque canes comitantur erilem.</span><span class="linebreak"></span>
<span class="line">hospitis Aeneae sedem et secreta petebat</span><span class="linebreak"></span>
<span class="line">sermonum memor et promissi muneris heros.</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>nec minus Aeneas se matutinus agebat;</span><span class="linebreak"></span>
<span class="line">filius huic Pallas, illi comes ibat Achates.</span><span class="linebreak"></span>
<span class="line">congressi iungunt dextras mediisque residunt</span><span class="linebreak"></span>
<span class="line">aedibus et licito tandem sermone fruuntur.</span><span class="linebreak"></span>
<span class="line indent2">Rex prior haec . . .</span><span class="linebreak"></span>
<span class="line"><span class="br"></span><span class="lineNumber">470</span><span class="br"></span>â€œmaxime Teucrorum ductor, quo sospite numquam</span><span class="linebreak"></span>
<span class="line">res equidem Troiae victas aut regna fatebor,</span><span class="linebreak"></span>
<span class="line">nobis ad belli auxilium pro nomine tanto</span><span class="linebreak"></span>
<span class="line">exiguae vires; hinc Tusco claudimur amni,</span><span class="linebreak"></span>
<span class="line">hinc Rutulus premit et murum circumsonat armis.</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>sed tibi ego ingentis populos opulentaque regnis</span><span class="linebreak"></span>
<span class="line">iungere castra paro, quam fors inopina salutem</span><span class="linebreak"></span>
<span class="line">ostentat: fatis huc te poscentibus adfers.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_92_462"><sup class="lineRef">462</sup>praecedunt <span class="italic">MR</span>: procedunt <span class="italic">P</span>
</li></ul></section></notes></section>