<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line indent2">Extemplo Libyae magnas it Fama per urbes,</span><span class="linebreak"></span>
<span class="line">Fama, malum qua non aliud velocius ullum.</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>mobilitate viget viresque adquirit eundo;</span><span class="linebreak"></span>
<span class="line">parva metu primo, mox sese attollit in auras</span><span class="linebreak"></span>
<span class="line">ingrediturque solo et caput inter nubila condit.</span><span class="linebreak"></span>
<span class="line">illam Terra parens, ira inritata deorum,</span><span class="linebreak"></span>
<span class="line">extremam, ut perhibent, Coeo Enceladoque sororem</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>progenuit, pedibus celerem et pernicibus alis,</span><span class="linebreak"></span>
<span class="line">monstrum horrendum, ingens, cui, quot sunt corpore</span><span class="linebreak"></span>
<span class="line indent2">plumae,</span><span class="linebreak"></span>
<span class="line">tot vigiles oculi subter (mirabile dictu),</span><span class="linebreak"></span>
<span class="line">tot linguae, totidem ora sonant, tot subrigit auris.</span><span class="linebreak"></span>
<span class="line">nocte volat caeli medio terraeque per umbram,</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>stridens, nec dulci declinat lumina somno;</span><span class="linebreak"></span>
<span class="line">luce sedet custos aut summi culmine tecti,</span><span class="linebreak"></span>
<span class="line">turribus aut altis, et magnas territat urbes,</span><span class="linebreak"></span>
<span class="line">tam ficti pravique tenax quam nuntia veri.</span><span class="linebreak"></span>
<span class="line">haec tum multiplici populos sermone replebat</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>gaudens, et pariter facta atque infecta canebat:</span><span class="linebreak"></span>
<span class="line">venisse Aenean, Troiano sanguine cretum,</span><span class="linebreak"></span>
<span class="line">cui se pulchra viro dignetur iungere Dido;</span><span class="linebreak"></span>
<span class="line">nunc hiemem inter se luxu, quam longa, fovere</span><span class="linebreak"></span>
<span class="line">regnorum immemores turpique cupidine captos.</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>haec passim dea foeda virum diffundit in ora.</span><span class="linebreak"></span>
<span class="line">
<span class="marginNote left">
<span class="sc">mpr</span>
</span> protinus ad regem cursus detorquet Iarban</span><span class="linebreak"></span>
<span class="line">incenditque animum dictis atque aggerat iras.</span><span class="linebreak"></span>
<span class="line indent2">Hic Hammone satus, rapta Garamantide Nympha,</span><span class="linebreak"></span>
<span class="line">templa Iovi centum latis immania regnis,</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>centum aras posuit vigilemque sacraverat ignem,</span><span class="linebreak"></span>
<span class="line">excubias divum aeternas; pecudumque cruore</span><span class="linebreak"></span>
<span class="line">pingue solum et variis florentia limina sertis.</span><span class="linebreak"></span>
<span class="line">isque amens animi et rumore accensus amaro</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_434_174"><sup class="lineRef">174</sup>qua <span class="italic">MPR</span>(<span class="italic">p</span>): quo <span class="italic">V</span>: <span class="italic">Servius knows both</span>
</li></ul></section></notes></section>