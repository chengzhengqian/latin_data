<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">stricturae Chalybum et fornacibus ignis anhelat,</span><span class="linebreak"></span>
<span class="line">Volcani domus et Volcania nomine tellus.</span><span class="linebreak"></span>
<span class="line">huc tunc ignipotens caelo descendit ab alto.</span><span class="linebreak"></span>
<span class="line indent2">Ferrum exercebant vasto Cyclopes in antro,</span><span class="linebreak"></span>
<span class="line"><span class="br"></span><span class="lineNumber">425</span><span class="br"></span>Brontesque Steropesque et nudus membra Pyracmon.</span><span class="linebreak"></span>
<span class="line">his informatum manibus iam parte polita</span><span class="linebreak"></span>
<span class="line">fulmen erat, toto genitor quae plurima caelo</span><span class="linebreak"></span>
<span class="line">deicit in terras, pars imperfecta manebat.</span><span class="linebreak"></span>
<span class="line">tris imbris torti radios, tris nubis aquosae</span><span class="linebreak"></span>
<span class="line"><span class="br"></span><span class="lineNumber">430</span><span class="br"></span>addiderant, rutili tris ignis et alitis Austri.</span><span class="linebreak"></span>
<span class="line">fulgores nunc terrificos sonitumque metumque</span><span class="linebreak"></span>
<span class="line">miscebant operi flammisque sequacibus iras.</span><span class="linebreak"></span>
<span class="line">parte alia Marti currumque rotasque volucris</span><span class="linebreak"></span>
<span class="line">instabant, quibus ille viros, quibus excitat urbes;</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>aegidaque horriferam, turbatae Palladis arma,</span><span class="linebreak"></span>
<span class="line">certatim squamis serpentum auroque polibant</span><span class="linebreak"></span>
<span class="line">conexosque anguis ipsamque in pectore divae</span><span class="linebreak"></span>
<span class="line">Gorgona desecto vertentem lumina collo.</span><span class="linebreak"></span>
<span class="line">“tollite cuncta” inquit “coeptosque auferte labores,</span><span class="linebreak"></span>
<span class="line"><span class="br"></span><span class="lineNumber">440</span><span class="br"></span>Aetnaei Cyclopes, et huc advertite mentem:</span><span class="linebreak"></span>
<span class="line">arma acri facienda viro. nunc viribus usus,</span><span class="linebreak"></span>
<span class="line">nunc manibus rapidis, omni nunc arte magistra.</span><span class="linebreak"></span>
<span class="line">praecipitate moras.” nec plura effatus, at illi</span><span class="linebreak"></span>
<span class="line">ocius incubuere omnes pariterque laborem</span><span class="linebreak"></span>
<span class="line"><span class="br"></span><span class="lineNumber">445</span><span class="br"></span>sortiti. fluit aes rivis aurique metallum</span><span class="linebreak"></span>
<span class="line">vulnificusque chalybs vasta fornace liquescit.</span><span class="linebreak"></span>
<span class="line">ingentem clipeum informant, unum omnia contra</span><span class="linebreak"></span>
<span class="line">tela Latinorum, septenosque orbibus orbis</span><span class="linebreak"></span>
<span class="line">impediunt. alii ventosis follibus auras</span><span class="linebreak"></span>
<span class="line"><span class="br"></span><span class="lineNumber">450</span><span class="br"></span>accipiunt redduntque, alii stridentia tingunt</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_90_423"><sup class="lineRef">423</sup>huc <span class="italic">P</span>: hoc <span class="italic">MR</span> (<span class="italic">archaic form of</span> huc, <span class="italic">say Servius, Priscian</span>)</li></ul></section></notes></section>