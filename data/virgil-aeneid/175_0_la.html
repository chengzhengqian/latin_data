<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line indent2"><span class="br"></span><span class="lineNumber">135</span><span class="br"></span>Sic deinde effatus frondenti tempora ramo</span><span class="linebreak"></span>
<span class="line">implicat et geniumque loci primamque deorum</span><span class="linebreak"></span>
<span class="line">Tellurem Nymphasque et adhuc ignota precatur</span><span class="linebreak"></span>
<span class="line">flumina, tum Noctem Noctisque orientia signa</span><span class="linebreak"></span>
<span class="line">Idaeumque Iovem Phrygiamque ex ordine matrem</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>invocat, et duplicis caeloque Ereboque parentis.</span><span class="linebreak"></span>
<span class="line">hic pater omnipotens ter caelo clarus ab alto</span><span class="linebreak"></span>
<span class="line">intonuit, radiisque ardentem lucis et auro</span><span class="linebreak"></span>
<span class="line">ipse manu quatiens ostendit ab aethere nubem.</span><span class="linebreak"></span>
<span class="line">diditur hic subito Troiana per agmina rumor</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>advenisse diem quo debita moenia condant.</span><span class="linebreak"></span>
<span class="line">certatim instaurant epulas atque omine magno</span><span class="linebreak"></span>
<span class="line">crateras laeti statuunt et vina coronant.</span><span class="linebreak"></span>
<span class="line indent2">Postera cum prima lustrabat lampade terras</span><span class="linebreak"></span>
<span class="line">orta dies, urbem et finis et litora gentis</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>diversi explorant: haec fontis stagna Numici,</span><span class="linebreak"></span>
<span class="line">hunc Thybrim fluvium, hic fortis habitare Latinos.</span><span class="linebreak"></span>
<span class="line">tum satus Anchisa delectos ordine ab omni</span><span class="linebreak"></span>
<span class="line">centum oratores augusta ad moenia regis</span><span class="linebreak"></span>
<span class="line">ire iubet, ramis velatos Palladis omnis,</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>donaque ferre viro pacemque exposcere Teucris.</span><span class="linebreak"></span>
<span class="line">haud mora, festinant iussi rapidisque feruntur</span><span class="linebreak"></span>
<span class="line">passibus. ipse humili designat moenia fossa</span><span class="linebreak"></span>
<span class="line">moliturque locum, primasque in litore sedes</span><span class="linebreak"></span>
<span class="line">castrorum in morem pinnis atque aggere cingit.</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>iamque iter emensi turris ac tecta Latini</span><span class="linebreak"></span>
<span class="line">ardua cernebant iuvenes muroque subibant.</span><span class="linebreak"></span>
<span class="line">ante urbem pueri et primaevo flore iuventus</span><span class="linebreak"></span>
<span class="line">exercentur equis domitantque in pulvere currus,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_12_160"><sup class="lineRef">160</sup>Latini <span class="italic">M</span>
<sup>2</sup> (<span class="italic">late</span>): Latinorum <span class="italic">MPR</span>
</li></ul></section></notes></section>