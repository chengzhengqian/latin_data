<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">tum comitem Ascanio pater addidit. ibat Apollo</span><span class="linebreak"></span>
<span class="line"><span class="br"></span><span class="lineNumber">650</span><span class="br"></span>omnia longaevo similis vocemque coloremque</span><span class="linebreak"></span>
<span class="line">et crinis albos et saeva sonoribus arma,</span><span class="linebreak"></span>
<span class="line">atque his ardentem dictis adfatur Iulum:</span><span class="linebreak"></span>
<span class="line">“sit satis, Aenide, telis impune Numanum</span><span class="linebreak"></span>
<span class="line">oppetiisse tuis. primam hanc tibi magnus Apollo</span><span class="linebreak"></span>
<span class="line"><span class="br"></span><span class="lineNumber">655</span><span class="br"></span>concedit laudem et paribus non invidet armis;</span><span class="linebreak"></span>
<span class="line">cetera parce, puer, bello.” sic orsus Apollo</span><span class="linebreak"></span>
<span class="line">mortalis medio aspectus sermone reliquit</span><span class="linebreak"></span>
<span class="line">et procul in tenuem ex oculis evanuit auram.</span><span class="linebreak"></span>
<span class="line">agnovere deum proceres divinaque tela</span><span class="linebreak"></span>
<span class="line"><span class="br"></span><span class="lineNumber">660</span><span class="br"></span>Dardanidae pharetramque fuga sensere sonantem.</span><span class="linebreak"></span>
<span class="line">ergo avidum pugnae dictis ac numine Phoebi</span><span class="linebreak"></span>
<span class="line">Ascanium prohibent, ipsi in certamina rursus</span><span class="linebreak"></span>
<span class="line">succedunt animasque in aperta pericula mittunt.</span><span class="linebreak"></span>
<span class="line">it clamor totis per propugnacula muris,</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>intendunt acris arcus amentaque torquent.</span><span class="linebreak"></span>
<span class="line">sternitur omne solum telis, tum scuta cavaeque</span><span class="linebreak"></span>
<span class="line">dant sonitum flictu galeae, pugna aspera surgit:</span><span class="linebreak"></span>
<span class="line">quantus ab occasu veniens pluvialibus Haedis</span><span class="linebreak"></span>
<span class="line">verberat imber humum, quam multa grandine nimbi</span><span class="linebreak"></span>
<span class="line"><span class="br"></span><span class="lineNumber">670</span><span class="br"></span>in vada praecipitant, cum Iuppiter horridus Austris</span><span class="linebreak"></span>
<span class="line">torquet aquosam hiemem et caelo cava nubila rumpit.</span><span class="linebreak"></span>
<span class="line indent2">Pandarus et Bitias, Idaeo Alcanore creti,</span><span class="linebreak"></span>
<span class="line">quos Iovis eduxit luco silvestris Iaera</span><span class="linebreak"></span>
<span class="line">abietibus iuvenes patriis in montibus aequos,</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>portam, quae ducis imperio commissa, recludunt</span><span class="linebreak"></span>
<span class="line">freti armis, ultroque invitant moenibus hostem.</span><span class="linebreak"></span>
<span class="line">ipsi intus dextra ac laeva pro turribus astant</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_160_658"><sup class="lineRef">658</sup>= 4.278</li><li class="note text" id="note_LCL064_160_661"><sup class="lineRef">661</sup>ac <span class="italic">PR</span>: et <span class="italic">M</span>
</li><li class="note text" id="note_LCL064_160_667"><sup class="lineRef">667</sup>flictu <span class="italic">P</span>: adflictu <span class="italic">MR</span>
</li><li class="note text" id="note_LCL064_160_674"><sup class="lineRef">674</sup>in <span class="italic">Bryant</span> (<span class="italic">cf. Homer, Iliad</span> 12.132): et <span class="italic">MPR</span>
</li></ul></section></notes></section>