<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">et maestas alto fundunt de limine voces:</span><span class="linebreak"></span>
<span class="line">“armipotens, praeses belli, Tritonia virgo,</span><span class="linebreak"></span>
<span class="line">frange manu telum Phrygii praedonis, et ipsum</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>pronum sterne solo portisque effunde sub altis.”</span><span class="linebreak"></span>
<span class="line">cingitur ipse furens certatim in proelia Turnus.</span><span class="linebreak"></span>
<span class="line">iamque adeo rutilum thoraca indutus aénis</span><span class="linebreak"></span>
<span class="line">horrebat squamis surasque incluserat auro,</span><span class="linebreak"></span>
<span class="line">tempora nudus adhuc, laterique accinxerat ensem,</span><span class="linebreak"></span>
<span class="line"><span class="br"></span><span class="lineNumber">490</span><span class="br"></span>fulgebatque alta decurrens aureus arce</span><span class="linebreak"></span>
<span class="line">exsultatque animis et spe iam praecipit hostem:</span><span class="linebreak"></span>
<span class="line">qualis ubi abruptis fugit praesepia vinclis</span><span class="linebreak"></span>
<span class="line">tandem liber equus, campoque potitus aperto</span><span class="linebreak"></span>
<span class="line">aut ille in pastus armentaque tendit equarum</span><span class="linebreak"></span>
<span class="line"><span class="br"></span><span class="lineNumber">495</span><span class="br"></span>aut adsuetus aquae perfundi flumine noto</span><span class="linebreak"></span>
<span class="line">emicat, arrectisque fremit cervicibus alte</span><span class="linebreak"></span>
<span class="line">luxurians luduntque iubae per colla, per armos.</span><span class="linebreak"></span>
<span class="line indent2">Obvia cui Volscorum acie comitante Camilla</span><span class="linebreak"></span>
<span class="line">occurrit portisque ab equo regina sub ipsis</span><span class="linebreak"></span>
<span class="line"><span class="br"></span><span class="lineNumber">500</span><span class="br"></span>desiluit, quam tota cohors imitata relictis</span><span class="linebreak"></span>
<span class="line">ad terram defluxit equis; tum talia fatur:</span><span class="linebreak"></span>
<span class="line">“Turne, sui merito si qua est fiducia forti,</span><span class="linebreak"></span>
<span class="line">audeo et Aeneadum promitto occurrere turmae</span><span class="linebreak"></span>
<span class="line">solaque Tyrrhenos equites ire obvia contra.</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>me sine prima manu temptare pericula belli,</span><span class="linebreak"></span>
<span class="line">tu pedes ad muros subsiste et moenia serva.”</span><span class="linebreak"></span>
<span class="line">Turnus ad haec oculos horrenda in virgine fixus:</span><span class="linebreak"></span>
<span class="line">“o decus Italiae virgo, quas dicere grates</span><span class="linebreak"></span>
<span class="line">quasve referre parem? sed nunc, est omnia quando</span><span class="linebreak"></span>
<span class="line"><span class="br"></span><span class="lineNumber">510</span><span class="br"></span>iste animus supra, mecum partire laborem.</span><span class="linebreak"></span>
<span class="line">Aeneas, ut fama fidem missique reportant</span><span class="linebreak"></span>
<span class="line">exploratores, equitum levia improbus arma</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_270_483"><sup class="lineRef">483</sup>praeses <span class="italic">MPR:</span> praesens M<sup>2</sup> P<sup>2</sup>, <span class="italic">Macrobius</span>
</li></ul></section></notes></section>