<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">At pater Anchises penitus convalle virenti</span><span class="linebreak"></span>
<span class="line"><span class="br"></span><span class="lineNumber">680</span><span class="br"></span>inclusas animas superumque ad lumen ituras</span><span class="linebreak"></span>
<span class="line">lustrabat studio recolens, omnemque suorum</span><span class="linebreak"></span>
<span class="line">forte recensebat numerum carosque nepotes</span><span class="linebreak"></span>
<span class="line">fataque fortunasque virum moresque manusque.</span><span class="linebreak"></span>
<span class="line">isque ubi tendentem adversum per gramina vidit</span><span class="linebreak"></span>
<span class="line">
<span class="marginNote left">
<span class="sc">fmpr</span>
</span> Aenean, alacris palmas utrasque tetendit,</span><span class="linebreak"></span>
<span class="line"><span class="br"></span><span class="lineNumber">686</span><span class="br"></span>effusaeque genis lacrimae et vox excidit ore:</span><span class="linebreak"></span>
<span class="line">“venisti tandem, tuaque exspectata parenti</span><span class="linebreak"></span>
<span class="line">
<span class="marginNote left">
<span class="sc">fgmpr</span>
</span> vicit iter durum pietas? datur ora tueri,</span><span class="linebreak"></span>
<span class="line">nate, tua et notas audire et reddere voces?</span><span class="linebreak"></span>
<span class="line"><span class="br"></span><span class="lineNumber">690</span><span class="br"></span>sic equidem ducebam animo rebarque futurum,</span><span class="linebreak"></span>
<span class="line">tempora dinumerans, nec me mea cura fefellit.</span><span class="linebreak"></span>
<span class="line">quas ego te terras et quanta per aequora vectum</span><span class="linebreak"></span>
<span class="line">accipio! quantis iactatum, nate, periclis!</span><span class="linebreak"></span>
<span class="line">quam metui, ne quid Libyae tibi regna nocerent!”</span><span class="linebreak"></span>
<span class="line"><span class="br"></span><span class="lineNumber">695</span><span class="br"></span>ille autem: “tua me, genitor, tua tristis imago</span><span class="linebreak"></span>
<span class="line">saepius occurrens haec limina tendere adegit;</span><span class="linebreak"></span>
<span class="line">stant sale Tyrrheno classes. da iungere dextram,</span><span class="linebreak"></span>
<span class="line">da, genitor, teque amplexu ne subtrahe nostro.”</span><span class="linebreak"></span>
<span class="line">sic memorans largo fletu simul ora rigabat.</span><span class="linebreak"></span>
<span class="line"><span class="br"></span><span class="lineNumber">700</span><span class="br"></span>ter conatus ibi collo dare bracchia circum,</span><span class="linebreak"></span>
<span class="line">ter frustra comprensa manus effugit imago,</span><span class="linebreak"></span>
<span class="line">par levibus ventis volucrique simillima somno.</span><span class="linebreak"></span>
<span class="line indent2">Interea videt Aeneas in valle reducta</span><span class="linebreak"></span>
<span class="line">seclusum nemus et virgulta sonantia silvae</span><span class="linebreak"></span>
<span class="line"><span class="br"></span><span class="lineNumber">705</span><span class="br"></span>Lethaeumque, domos placidas qui praenatat, amnem.</span><span class="linebreak"></span>
<span class="line">hunc circum innumerae gentes populique volabant;</span><span class="linebreak"></span>
<span class="line">ac velut in pratis ubi apes aestate serena</span><span class="linebreak"></span>
<span class="line">floribus insidunt variis et candida circum</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_580_707"><sup class="lineRef">707</sup>velut <span class="italic">PR</span>: veluti <span class="italic">FGM</span>
</li></ul></section></notes></section>