<section class="div1 language" lang="la"><header><hgroup><h1>Aeneid</h1></hgroup></header><section class="div2"><p class="lineGroup">
<span class="line">Belli ferratos rumpit Saturnia postis.</span><span class="linebreak"></span>
<span class="line">ardet inexcita Ausonia atque immobilis ante;</span><span class="linebreak"></span>
<span class="line">pars pedes ire parat campis, pars arduus altis</span><span class="linebreak"></span>
<span class="line"><span class="br"></span><span class="lineNumber">625</span><span class="br"></span>pulverulentus equis furit; omnes arma requirunt.</span><span class="linebreak"></span>
<span class="line">pars levis clipeos et spicula lucida tergent</span><span class="linebreak"></span>
<span class="line">arvina pingui subiguntque in cote securis;</span><span class="linebreak"></span>
<span class="line">signaque ferre iuvat sonitusque audire tubarum.</span><span class="linebreak"></span>
<span class="line">quinque adeo magnae positis incudibus urbes</span><span class="linebreak"></span>
<span class="line"><span class="br"></span><span class="lineNumber">630</span><span class="br"></span>tela novant, Atina potens Tiburque superbum,</span><span class="linebreak"></span>
<span class="line">Ardea Crustumerique et turrigerae Antemnae.</span><span class="linebreak"></span>
<span class="line">tegmina tuta cavant capitum flectuntque salignas</span><span class="linebreak"></span>
<span class="line">umbonum cratis; alii thoracas aënos</span><span class="linebreak"></span>
<span class="line">aut levis ocreas lento ducunt argento;</span><span class="linebreak"></span>
<span class="line"><span class="br"></span><span class="lineNumber">635</span><span class="br"></span>vomeris huc et falcis honos, huc omnis aratri</span><span class="linebreak"></span>
<span class="line">cessit amor; recoquunt patrios fornacibus ensis.</span><span class="linebreak"></span>
<span class="line">classica iamque sonant, it bello tessera signum;</span><span class="linebreak"></span>
<span class="line">hic galeam tectis trepidus rapit, ille trementis</span><span class="linebreak"></span>
<span class="line">ad iuga cogit equos, clipeumque auroque trilicem</span><span class="linebreak"></span>
<span class="line"><span class="br"></span><span class="lineNumber">640</span><span class="br"></span>loricam induitur fidoque accingitur ense.</span><span class="linebreak"></span>
<span class="line indent2">Pandite nunc Helicona, deae, cantusque movete,</span><span class="linebreak"></span>
<span class="line">qui bello exciti reges, quae quemque secutae</span><span class="linebreak"></span>
<span class="line">complerint campos acies, quibus Itala iam tum</span><span class="linebreak"></span>
<span class="line">floruerit terra alma viris, quibus arserit armis;</span><span class="linebreak"></span>
<span class="line">
<span class="marginNote left">
<span class="sc">fmpr</span>
</span>et meministis enim, divae, et memorare potestis;</span><span class="linebreak"></span>
<span class="line"><span class="br"></span><span class="lineNumber">646</span><span class="br"></span>ad nos vix tenuis famae perlabitur aura.</span><span class="linebreak"></span>
<span class="line indent2">
<span class="marginNote left">
<span class="sc">mpr</span>
</span>Primus init bellum Tyrrhenis asper ab oris</span><span class="linebreak"></span>
<span class="line">contemptor divum Mezentius agminaque armat.</span><span class="linebreak"></span>
<span class="line">filius huic iuxta Lausus, quo pulchrior alter</span><span class="linebreak"></span>
<span class="line"><span class="br"></span><span class="lineNumber">650</span><span class="br"></span>non fuit excepto Laurentis corpore Turni;</span><span class="linebreak"></span>
<span class="line">Lausus, equum domitor debellatorque ferarum,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_46_638"><sup class="lineRef">638</sup>trementis <span class="italic">FM</span>γ<span class="italic">R</span> (<span class="italic">G</span>.3.84): frementis <span class="italic">c</span> (12.82)</li></ul></section></notes></section>