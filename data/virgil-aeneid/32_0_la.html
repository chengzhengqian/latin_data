<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">praecipue, cum iam hic trabibus contextus acernis</span><span class="linebreak"></span>
<span class="line">staret equus, toto sonuerunt aethere nimbi.</span><span class="linebreak"></span>
<span class="line">suspensi Eurypylum scitatum oracula Phoebi</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>mittimus, isque adytis haec tristia dicta reportat:</span><span class="linebreak"></span>
<span class="line">“sanguine placastis ventos et virgine caesa,</span><span class="linebreak"></span>
<span class="line">cum primum Iliacas, Danai, venistis ad oras:</span><span class="linebreak"></span>
<span class="line">sanguine quaerendi reditus animaque litandum</span><span class="linebreak"></span>
<span class="line">Argolica.” vulgi quae vox ut venit ad auris,</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>obstipuere animi, gelidusque per ima cucurrit</span><span class="linebreak"></span>
<span class="line">ossa tremor, cui fata parent, quem poscat Apollo.</span><span class="linebreak"></span>
<span class="line">hic Ithacus vatem magno Calchanta tumultu</span><span class="linebreak"></span>
<span class="line">protrahit in medios; quae sint ea numina divum,</span><span class="linebreak"></span>
<span class="line">flagitat. et mihi iam multi crudele canebant</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>artificis scelus et taciti ventura videbant.</span><span class="linebreak"></span>
<span class="line">bis quinos silet ille dies tectusque recusat</span><span class="linebreak"></span>
<span class="line">prodere voce sua quemquam aut opponere morti.</span><span class="linebreak"></span>
<span class="line">vix tandem, magnis Ithaci clamoribus actus,</span><span class="linebreak"></span>
<span class="line">composito rumpit vocem et me destinat arae.</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>adsensere omnes et, quae sibi quisque timebat,</span><span class="linebreak"></span>
<span class="line">unius in miseri exitium conversa tulere.</span><span class="linebreak"></span>
<span class="line indent2">“‘Iamque dies infanda aderat, mihi sacra parari</span><span class="linebreak"></span>
<span class="line">et salsae fruges et circum tempora vittae.</span><span class="linebreak"></span>
<span class="line">eripui, fateor, leto me et vincula rupi</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>limosoque lacu per noctem obscurus in ulva</span><span class="linebreak"></span>
<span class="line">delitui, dum vela darent, si forte dedissent.</span><span class="linebreak"></span>
<span class="line">nec mihi iam patriam antiquam spes ulla videndi</span><span class="linebreak"></span>
<span class="line">nec dulcis natos exoptatumque parentem;</span><span class="linebreak"></span>
<span class="line">quos illi fors et poenas ob nostra reposcent</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>effugia et culpam hanc miserorum morte piabunt.</span><span class="linebreak"></span>
<span class="line">quod te per superos et conscia numina veri,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_324_114"><sup class="lineRef">114</sup>scitatum <span class="italic">M</span>
<sup>2</sup>: -antem <span class="italic">MP</span>: <span class="italic">Servius knows both</span>
</li></ul></section></notes></section>