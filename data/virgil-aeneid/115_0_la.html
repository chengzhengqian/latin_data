<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">donat habere viro, decus et tutamen in armis.</span><span class="linebreak"></span>
<span class="line">vix illam famuli Phegeus Sagarisque ferebant</span><span class="linebreak"></span>
<span class="line">multiplicem, conixi umeris; indutus at olim</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>Demoleos cursu palantis Troas agebat.</span><span class="linebreak"></span>
<span class="line">tertia dona facit geminos ex aere lebetas</span><span class="linebreak"></span>
<span class="line">cymbiaque argento perfecta atque aspera signis.</span><span class="linebreak"></span>
<span class="line indent2">Iamque adeo donati omnes opibusque superbi</span><span class="linebreak"></span>
<span class="line">puniceis ibant evincti tempora taenis,</span><span class="linebreak"></span>
<span class="line"><span class="br"></span><span class="lineNumber">270</span><span class="br"></span>cum saevo e scopulo multa vix arte revulsus,</span><span class="linebreak"></span>
<span class="line">amissis remis atque ordine debilis uno,</span><span class="linebreak"></span>
<span class="line">inrisam sine honore ratem Sergestus agebat.</span><span class="linebreak"></span>
<span class="line">qualis saepe viae deprensus in aggere serpens,</span><span class="linebreak"></span>
<span class="line">aerea quem obliquum rota transiit aut gravis ictu</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>seminecem liquit saxo lacerumque viator;</span><span class="linebreak"></span>
<span class="line">nequiquam longos fugiens dat corpore tortus,</span><span class="linebreak"></span>
<span class="line">parte ferox ardensque oculis et sibila colla</span><span class="linebreak"></span>
<span class="line">arduus attollens; pars vulnere clauda retentat</span><span class="linebreak"></span>
<span class="line">nexantem nodis seque in sua membra plicantem:</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>tali remigio navis se tarda movebat;</span><span class="linebreak"></span>
<span class="line">vela facit tamen et plenis subit ostia velis.</span><span class="linebreak"></span>
<span class="line">Sergestum Aeneas promisso munere donat,</span><span class="linebreak"></span>
<span class="line">servatam ob navem laetus sociosque reductos.</span><span class="linebreak"></span>
<span class="line">olli serva datur, operum haud ignara Minervae,</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>Cressa genus, Pholoe, geminique sub ubere nati.</span><span class="linebreak"></span>
<span class="line indent2">Hoc pius Aeneas misso certamine tendit</span><span class="linebreak"></span>
<span class="line">gramineum in campum, quem collibus undique curvis</span><span class="linebreak"></span>
<span class="line">cingebant silvae, mediaque in valle theatri</span><span class="linebreak"></span>
<span class="line">circus erat; quo se multis cum milibus heros</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>consessu medium tulit exstructoque resedit.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_490_270"><sup class="lineRef">270</sup>revolsam <span class="italic">R</span>
</li><li class="note text" id="note_LCL063_490_279"><sup class="lineRef">279</sup>nexantem <span class="italic">RV</span>: nix- <span class="italic">MPp</span>
</li><li class="note text" id="note_LCL063_490_281"><sup class="lineRef">281</sup>plenis . . . velis <span class="italic">Mp</span> (1.400): v. . . . p. <span class="italic">PRV</span>
</li><li class="note text" id="note_LCL063_490_285"><sup class="lineRef">285</sup>ubere <span class="italic">PVp</span>: -a <span class="italic">MR</span> (3.392)</li></ul></section></notes></section>