<section class="div1 language" lang="la"><header><hgroup><h1>Aeneid</h1></hgroup></header><section class="div2"><p class="lineGroup">
<span class="line">sicut aquae tremulum labris ubi lumen aënis</span><span class="linebreak"></span>
<span class="line">sole repercussum aut radiantis imagine lunae</span><span class="linebreak"></span>
<span class="line">omnia pervolitat late loca, iamque sub auras</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>erigitur summique ferit laquearia tecti.</span><span class="linebreak"></span>
<span class="line indent2">Nox erat et terras animalia fessa per omnis</span><span class="linebreak"></span>
<span class="line">alituum pecudumque genus sopor altus habebat,</span><span class="linebreak"></span>
<span class="line">cum pater in ripa gelidique sub aetheris axe</span><span class="linebreak"></span>
<span class="line">Aeneas, tristi turbatus pectora bello,</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>procubuit seramque dedit per membra quietem.</span><span class="linebreak"></span>
<span class="line">huic deus ipse loci fluvio Tiberinus amoeno</span><span class="linebreak"></span>
<span class="line">populeas inter senior se attollere frondes</span><span class="linebreak"></span>
<span class="line">visus (eum tenuis glauco velabat amictu</span><span class="linebreak"></span>
<span class="line">carbasus, et crinis umbrosa tegebat harundo),</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>tum sic adfari et curas his demere dictis:</span><span class="linebreak"></span>
<span class="line indent2">“O sate gente deum, Troianam ex hostibus urbem</span><span class="linebreak"></span>
<span class="line">qui revehis nobis aeternaque Pergama servas,</span><span class="linebreak"></span>
<span class="line">exspectate solo Laurenti arvisque Latinis,</span><span class="linebreak"></span>
<span class="line">hic tibi certa domus, certi (ne absiste) penates.</span><span class="linebreak"></span>
<span class="line">
<span class="marginNote left">
<span class="sc">mpr</span>
</span>neu belli terrere minis; tumor omnis et irae</span><span class="linebreak"></span>
<span class="line"><span class="br"></span><span class="lineNumber">41</span><span class="br"></span>concessere deum . . .</span><span class="linebreak"></span>
<span class="line">iamque tibi, ne vana putes haec fingere somnum,</span><span class="linebreak"></span>
<span class="line">litoreis ingens inventa sub ilicibus sus</span><span class="linebreak"></span>
<span class="line">triginta capitum fetus enixa iacebit,</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>alba solo recubans, albi circum ubera nati.</span><span class="linebreak"></span>
<span class="line"><span class="italic">hic locus urbis erit, requies ea certa laborum,</span></span><span class="linebreak"></span>
<span class="line">ex quo ter denis urbem redeuntibus annis</span><span class="linebreak"></span>
<span class="line">Ascanius clari condet cognominis Albam.</span><span class="linebreak"></span>
<span class="line">haud incerta cano. nunc qua ratione quod instat</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>expedias victor, paucis (adverte) docebo.</span><span class="linebreak"></span>
<span class="line">Arcades his oris, genus a Pallante profectum,</span><span class="linebreak"></span>
</p>
<p class="lineGroup">
</p></section><notes><section class="footnotes"><ul><li class="note text" id="note_LCL064_62_46"><sup class="lineRef">46</sup>
<span class="italic">om. MP</span>: <span class="italic">given by R</span>
</li></ul></section></notes></section>