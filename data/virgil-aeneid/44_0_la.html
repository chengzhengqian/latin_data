<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">471</span><span class="br"></span>qualis ubi in lucem coluber mala gramina pastus,</span><span class="linebreak"></span>
<span class="line">frigida sub terra tumidum quem bruma tegebat,</span><span class="linebreak"></span>
<span class="line">nunc positis novus exuviis nitidusque iuventa</span><span class="linebreak"></span>
<span class="line">lubrica convolvit sublato pectore terga,</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>arduus ad solem, et linguis micat ore trisulcis.</span><span class="linebreak"></span>
<span class="line">una ingens Periphas et equorum agitator Achillis,</span><span class="linebreak"></span>
<span class="line">armiger Automedon, una omnis Scyria pubes</span><span class="linebreak"></span>
<span class="line">succedunt tecto et flammas ad culmina iactant.</span><span class="linebreak"></span>
<span class="line">ipse inter primos correpta dura bipenni</span><span class="linebreak"></span>
<span class="line"><span class="br"></span><span class="lineNumber">480</span><span class="br"></span>limina perrumpit postisque a cardine vellit</span><span class="linebreak"></span>
<span class="line">aeratos; iamque excisa trabe firma cavavit</span><span class="linebreak"></span>
<span class="line">robora et ingentem lato dedit ore fenestram.</span><span class="linebreak"></span>
<span class="line">apparet domus intus et atria longa patescunt;</span><span class="linebreak"></span>
<span class="line">apparent Priami et veterum penetralia regum</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>armatosque vident stantis in limine primo.</span><span class="linebreak"></span>
<span class="line indent2">â€œAt domus interior gemitu miseroque tumultu</span><span class="linebreak"></span>
<span class="line">miscetur, penitusque cavae plangoribus aedes</span><span class="linebreak"></span>
<span class="line">femineis ululant; ferit aurea sidera clamor.</span><span class="linebreak"></span>
<span class="line">tum pavidae tectis matres ingentibus errant</span><span class="linebreak"></span>
<span class="line"><span class="br"></span><span class="lineNumber">490</span><span class="br"></span>amplexaeque tenent postis atque oscula figunt.</span><span class="linebreak"></span>
<span class="line">instat vi patria Pyrrhus: nec claustra nec ipsi</span><span class="linebreak"></span>
<span class="line">custodes sufferre valent; labat ariete crebro</span><span class="linebreak"></span>
<span class="line">ianua et emoti procumbunt cardine postes.</span><span class="linebreak"></span>
<span class="line">fit via vi; rumpunt aditus primosque trucidant</span><span class="linebreak"></span>
<span class="line"><span class="br"></span><span class="lineNumber">495</span><span class="br"></span>immissi Danai et late loca milite complent.</span><span class="linebreak"></span>
<span class="line">non sic, aggeribus ruptis cum spumeus amnis</span><span class="linebreak"></span>
<span class="line">
<span class="marginNote left">
<span class="sc">mp</span>
</span> exiit oppositasque evicit gurgite moles,</span><span class="linebreak"></span>
<span class="line">fertur in arva furens cumulo camposque per omnis</span><span class="linebreak"></span>
<span class="line">cum stabulis armenta trahit. vidi ipse furentem</span><span class="linebreak"></span>
<span class="line"><span class="br"></span><span class="lineNumber">500</span><span class="br"></span>caede Neoptolemum geminosque in limine Atridas,</span><span class="linebreak"></span>
</p>
</section><notes></notes></section>