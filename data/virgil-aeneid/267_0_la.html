<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">alma Venus. fidum Aeneas adfatur Achaten:</span><span class="linebreak"></span>
<span class="line">“suggere tela mihi, non ullum dextera frustra</span><span class="linebreak"></span>
<span class="line">torserit in Rutulos, steterunt quae in corpore Graium</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>Iliacis campis.” tum magnam corripit hastam</span><span class="linebreak"></span>
<span class="line">et iacit: illa volans clipei transverberat aera</span><span class="linebreak"></span>
<span class="line">Maeonis et thoraca simul cum pectore rumpit.</span><span class="linebreak"></span>
<span class="line">huic frater subit Alcanor fratremque ruentem</span><span class="linebreak"></span>
<span class="line">sustentat dextra: traiecto missa lacerto</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>protinus hasta fugit servatque cruenta tenorem,</span><span class="linebreak"></span>
<span class="line">dexteraque ex umero nervis moribunda pependit.</span><span class="linebreak"></span>
<span class="line">tum Numitor iaculo fratris de corpore rapto</span><span class="linebreak"></span>
<span class="line">Aenean petiit: sed non et figere contra</span><span class="linebreak"></span>
<span class="line">est licitum, magnique femur perstrinxit Achatae.</span><span class="linebreak"></span>
<span class="line indent2"><span class="br"></span><span class="lineNumber">345</span><span class="br"></span>Hic Curibus, fidens primaevo corpore, Clausus</span><span class="linebreak"></span>
<span class="line">advenit et rigida Dryopem ferit eminus hasta</span><span class="linebreak"></span>
<span class="line">sub mentum graviter pressa, pariterque loquentis</span><span class="linebreak"></span>
<span class="line">vocem animamque rapit traiecto gutture; at ille</span><span class="linebreak"></span>
<span class="line">fronte ferit terram et crassum vomit ore cruorem.</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>tris quoque Threicios Boreae de gente suprema</span><span class="linebreak"></span>
<span class="line">et tris quos Idas pater et patria Ismara mittit,</span><span class="linebreak"></span>
<span class="line">per varios sternit casus. accurrit Halaesus</span><span class="linebreak"></span>
<span class="line">Auruncaeque manus, subit et Neptunia proles,</span><span class="linebreak"></span>
<span class="line">insignis Messapus equis. expellere tendunt</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>nunc hi, nunc illi: certatur limine in ipso</span><span class="linebreak"></span>
<span class="line">Ausoniae. magno discordes aethere venti</span><span class="linebreak"></span>
<span class="line">proelia ceu tollunt animis et viribus aequis;</span><span class="linebreak"></span>
<span class="line">non ipsi inter se, non nubila, non mare cedit;</span><span class="linebreak"></span>
<span class="line">anceps pugna diu, stant obnixa omnia contra:</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>haud aliter Troianae acies aciesque Latinae</span><span class="linebreak"></span>
<span class="line">concurrunt, haeret pede pes densusque viro vir.</span><span class="linebreak"></span>
<span class="line indent2">At parte ex alia, qua saxa rotantia late</span><span class="linebreak"></span>
</p></section><notes></notes></section>