<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">hic, qui forte velint rapido contendere cursu,</span><span class="linebreak"></span>
<span class="line"> invitat pretiis animos, et praemia ponit.</span><span class="linebreak"></span>
<span class="line">
<span class="marginNote left">
<span class="sc">mpr</span>
</span> undique conveniunt Teucri mixtique Sicani,</span><span class="linebreak"></span>
<span class="line"> Nisus et Euryalus primi . . .</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>Euryalus forma insignis viridique iuventa,</span><span class="linebreak"></span>
<span class="line">Nisus amore pio pueri; quos deinde secutus</span><span class="linebreak"></span>
<span class="line">regius egregia Priami de stirpe Diores;</span><span class="linebreak"></span>
<span class="line">hunc Salius simul et Patron, quorum alter Acarnan,</span><span class="linebreak"></span>
<span class="line">alter ab Arcadio Tegeaeae sanguine gentis;</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>tum duo Trinacrii iuvenes, Helymus Panopesque,</span><span class="linebreak"></span>
<span class="line">adsueti silvis, comites senioris Acestae;</span><span class="linebreak"></span>
<span class="line">multi praeterea, quos fama obscura recondit.</span><span class="linebreak"></span>
<span class="line">Aeneas quibus in mediis sic deinde locutus:</span><span class="linebreak"></span>
<span class="line">“accipite haec animis laetasque advertite mentes.</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>nemo ex hoc numero mihi non donatus abibit.</span><span class="linebreak"></span>
<span class="line">Cnosia bina dabo levato lucida ferro</span><span class="linebreak"></span>
<span class="line">spicula caelatamque argento ferre bipennem;</span><span class="linebreak"></span>
<span class="line">omnibus hic erit unus honos. tres praemia primi</span><span class="linebreak"></span>
<span class="line">accipient flavaque caput nectentur oliva.</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>primus equum phaleris insignem victor habeto;</span><span class="linebreak"></span>
<span class="line">alter Amazoniam pharetram plenamque sagittis</span><span class="linebreak"></span>
<span class="line">Threiciis, lato quam circum amplectitur auro</span><span class="linebreak"></span>
<span class="line">balteus et tereti subnectit fibula gemma;</span><span class="linebreak"></span>
<span class="line">tertius Argolica hac galea contentus abito.”</span><span class="linebreak"></span>
<span class="line indent2"><span class="br"></span><span class="lineNumber">315</span><span class="br"></span> Haec ubi dicta, locum capiunt signoque repente</span><span class="linebreak"></span>
<span class="line">corripiunt spatia audito limenque relinquunt,</span><span class="linebreak"></span>
<span class="line">effusi nimbo similes. simul ultima signant,</span><span class="linebreak"></span>
<span class="line">primus abit longeque ante omnia corpora Nisus</span><span class="linebreak"></span>
<span class="line">emicat, et ventis et fulminis ocior alis;</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>proximus huic, longo sed proximus intervallo,</span><span class="linebreak"></span>
<span class="line">insequitur Salius; spatio post deinde relicto</span><span class="linebreak"></span>
<span class="line">tertius Euryalus . . .</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_492_299"><sup class="lineRef">299</sup>Arcadio <span class="italic">MR</span>: -a <span class="italic">Pp</span> | Tegeaeae <span class="italic">P</span>: Tegeae <span class="italic">p</span>: -geae de <span class="italic">M</span>
<sup>2</sup>
<span class="italic">P</span>
<sup>2</sup>: -gere de <span class="italic">M</span>: -gaea de <span class="italic">R</span>
</li></ul></section></notes></section>