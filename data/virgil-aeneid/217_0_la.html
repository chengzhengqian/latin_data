<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">sed mihi tarda gelu saeclisque effeta senectus</span><span class="linebreak"></span>
<span class="line">invidet imperium seraeque ad fortia vires.</span><span class="linebreak"></span>
<span class="line"><span class="br"></span><span class="lineNumber">510</span><span class="br"></span>natum exhortarer, ni mixtus matre Sabella</span><span class="linebreak"></span>
<span class="line">hinc partem patriae traheret. tu, cuius et annis</span><span class="linebreak"></span>
<span class="line">et generi fatum indulget, quem numina poscunt,</span><span class="linebreak"></span>
<span class="line">ingredere, o Teucrum atque Italum fortissime ductor.</span><span class="linebreak"></span>
<span class="line">hunc tibi praeterea, spes et solacia nostri,</span><span class="linebreak"></span>
<span class="line"><span class="br"></span><span class="lineNumber">515</span><span class="br"></span>Pallanta adiungam; sub te tolerare magistro</span><span class="linebreak"></span>
<span class="line">militiam et grave Martis opus, tua cernere facta</span><span class="linebreak"></span>
<span class="line">adsuescat, primis et te miretur ab annis.</span><span class="linebreak"></span>
<span class="line">Arcadas huic equites bis centum, robora pubis</span><span class="linebreak"></span>
<span class="line">lecta dabo, totidemque suo tibi munere Pallas.”</span><span class="linebreak"></span>
<span class="line indent2"><span class="br"></span><span class="lineNumber">520</span><span class="br"></span>Vix ea fatus erat, defixique ora tenebant</span><span class="linebreak"></span>
<span class="line">Aeneas Anchisiades et fidus Achates,</span><span class="linebreak"></span>
<span class="line">multaque dura suo tristi cum corde putabant,</span><span class="linebreak"></span>
<span class="line">ni signum caelo Cytherea dedisset aperto.</span><span class="linebreak"></span>
<span class="line">namque improviso vibratus ab aethere fulgor</span><span class="linebreak"></span>
<span class="line"><span class="br"></span><span class="lineNumber">525</span><span class="br"></span>cum sonitu venit et ruere omnia visa repente,</span><span class="linebreak"></span>
<span class="line">Tyrrhenusque tubae mugire per aethera clangor.</span><span class="linebreak"></span>
<span class="line">suspiciunt, iterum atque iterum fragor increpat ingens.</span><span class="linebreak"></span>
<span class="line">arma inter nubem caeli in regione serena</span><span class="linebreak"></span>
<span class="line">per sudum rutilare vident et pulsa tonare.</span><span class="linebreak"></span>
<span class="line"><span class="br"></span><span class="lineNumber">530</span><span class="br"></span>obstipuere animis alii, sed Troïus heros</span><span class="linebreak"></span>
<span class="line">agnovit sonitum et divae promissa parentis.</span><span class="linebreak"></span>
<span class="line">tum memorat: “ne vero, hospes, ne quaere profecto</span><span class="linebreak"></span>
<span class="line">quem casum portenta ferant: ego poscor Olympo.</span><span class="linebreak"></span>
<span class="line">hoc signum cecinit missuram diva creatrix,</span><span class="linebreak"></span>
<span class="line"><span class="br"></span><span class="lineNumber">535</span><span class="br"></span>si bellum ingrueret, Volcaniaque arma per auras</span><span class="linebreak"></span>
<span class="line">laturam auxilio . . .</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_96_519"><sup class="lineRef">519</sup>munere <span class="italic">PR</span>: nomine (121) <span class="italic">M</span>
</li><li class="note text" id="note_LCL064_96_529"><sup class="lineRef">529</sup>tonare <span class="italic">M</span>, <span class="italic">Servius Auctus</span>: sonare <span class="italic">PR</span>
</li></ul></section></notes></section>