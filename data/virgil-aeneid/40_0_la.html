<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">350</span><span class="br"></span>certa sequi, quae sit rebus fortuna videtis.</span><span class="linebreak"></span>
<span class="line">excessere omnes adytis arisque relictis</span><span class="linebreak"></span>
<span class="line">di, quibus imperium hoc steterat; succurritis urbi</span><span class="linebreak"></span>
<span class="line">incensae. moriamur et in media arma ruamus.</span><span class="linebreak"></span>
<span class="line">una salus victis nullam sperare salutem.’</span><span class="linebreak"></span>
<span class="line indent2"><span class="br"></span><span class="lineNumber">355</span><span class="br"></span> “Sic animis iuvenum furor additus. inde, lupi ceu</span><span class="linebreak"></span>
<span class="line">raptores atra in nebula, quos improba ventris</span><span class="linebreak"></span>
<span class="line">exegit caecos rabies catulique relicti</span><span class="linebreak"></span>
<span class="line">faucibus exspectant siccis, per tela, per hostis</span><span class="linebreak"></span>
<span class="line">vadimus haud dubiam in mortem mediaeque tenemus</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>urbis iter; nox atra cava circumvolat umbra.</span><span class="linebreak"></span>
<span class="line">quis cladem illius noctis, quis funera fando</span><span class="linebreak"></span>
<span class="line">explicet aut possit lacrimis aequare labores?</span><span class="linebreak"></span>
<span class="line">urbs antiqua ruit, multos dominata per annos;</span><span class="linebreak"></span>
<span class="line">plurima perque vias sternuntur inertia passim</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>corpora perque domos et religiosa deorum</span><span class="linebreak"></span>
<span class="line">limina. nec soli poenas dant sanguine Teucri:</span><span class="linebreak"></span>
<span class="line">quondam etiam victis redit in praecordia virtus</span><span class="linebreak"></span>
<span class="line">victoresque cadunt Danai. crudelis ubique</span><span class="linebreak"></span>
<span class="line">luctus, ubique pavor et plurima mortis imago.</span><span class="linebreak"></span>
<span class="line indent2"><span class="br"></span><span class="lineNumber">370</span><span class="br"></span> “Primus se Danaum magna comitante caterva</span><span class="linebreak"></span>
<span class="line">Androgeos offert nobis, socia agmina credens</span><span class="linebreak"></span>
<span class="line">inscius, atque ultro verbis compellat amicis:</span><span class="linebreak"></span>
<span class="line">‘festinate, viri! nam quae tam sera moratur</span><span class="linebreak"></span>
<span class="line">segnities? alii rapiunt incensa feruntque</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>Pergama; vos celsis nunc primum a navibus itis?’</span><span class="linebreak"></span>
<span class="line">dixit et extemplo (neque enim responsa dabantur</span><span class="linebreak"></span>
<span class="line">fida satis) sensit medios delapsus in hostis.</span><span class="linebreak"></span>
<span class="line">obstipuit retroque pedem cum voce repressit.</span><span class="linebreak"></span>
<span class="line">improvisum aspris veluti qui sentibus anguem</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>pressit humi nitens, trepidusque repente refugit</span><span class="linebreak"></span>
<span class="line">attollentem iras et caerula colla tumentem;</span><span class="linebreak"></span>
</p>
</section><notes></notes></section>