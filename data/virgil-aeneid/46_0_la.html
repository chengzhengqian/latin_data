<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">ut tandem ante oculos evasit et ora parentum,</span><span class="linebreak"></span>
<span class="line">concidit ac multo vitam cum sanguine fudit.</span><span class="linebreak"></span>
<span class="line">hic Priamus, quamquam in media iam morte tenetur,</span><span class="linebreak"></span>
<span class="line">non tamen abstinuit nec voci iraeque pepercit:</span><span class="linebreak"></span>
<span class="line"><span class="br"></span><span class="lineNumber">535</span><span class="br"></span>‘at tibi pro scelere,’ exclamat ‘pro talibus ausis</span><span class="linebreak"></span>
<span class="line">di, si qua est caelo pietas, quae talia curet,</span><span class="linebreak"></span>
<span class="line">persolvant grates dignas et praemia reddant</span><span class="linebreak"></span>
<span class="line">debita, qui nati coram me cernere letum</span><span class="linebreak"></span>
<span class="line">fecisti et patrios foedasti funere vultus.</span><span class="linebreak"></span>
<span class="line"><span class="br"></span><span class="lineNumber">540</span><span class="br"></span>at non ille, satum quo te mentiris, Achilles</span><span class="linebreak"></span>
<span class="line">talis in hoste fuit Priamo; sed iura fidemque</span><span class="linebreak"></span>
<span class="line">supplicis erubuit corpusque exsangue sepulcro</span><span class="linebreak"></span>
<span class="line">reddidit Hectoreum meque in mea regna remisit.’</span><span class="linebreak"></span>
<span class="line">sic fatus senior, telumque imbelle sine ictu</span><span class="linebreak"></span>
<span class="line"><span class="br"></span><span class="lineNumber">545</span><span class="br"></span>coniecit, rauco quod protinus aere repulsum</span><span class="linebreak"></span>
<span class="line">et summo clipei nequiquam umbone pependit.</span><span class="linebreak"></span>
<span class="line">cui Pyrrhus: ‘referes ergo haec et nuntius ibis</span><span class="linebreak"></span>
<span class="line">Pelidae genitori; illi mea tristia facta</span><span class="linebreak"></span>
<span class="line">degeneremque Neoptolemum narrare memento;</span><span class="linebreak"></span>
<span class="line"><span class="br"></span><span class="lineNumber">550</span><span class="br"></span>nunc morere.’ hoc dicens altaria ad ipsa trementem</span><span class="linebreak"></span>
<span class="line">traxit et in multo lapsantem sanguine nati,</span><span class="linebreak"></span>
<span class="line">implicuitque comam laeva, dextraque coruscum</span><span class="linebreak"></span>
<span class="line">extulit ac lateri capulo tenus abdidit ensem.</span><span class="linebreak"></span>
<span class="line">haec finis Priami fatorum; hic exitus illum</span><span class="linebreak"></span>
<span class="line"><span class="br"></span><span class="lineNumber">555</span><span class="br"></span>sorte tulit, Troiam incensam et prolapsa videntem</span><span class="linebreak"></span>
<span class="line">Pergama, tot quondam populis terrisque superbum</span><span class="linebreak"></span>
<span class="line">regnatorem Asiae. iacet ingens litore truncus,</span><span class="linebreak"></span>
<span class="line">avulsumque umeris caput et sine nomine corpus.</span><span class="linebreak"></span>
<span class="line indent2">“At me tum primum saevus circumstetit horror.</span><span class="linebreak"></span>
<span class="line"><span class="br"></span><span class="lineNumber">560</span><span class="br"></span>obstipui; subiit cari genitoris imago,</span><span class="linebreak"></span>
<span class="line">ut regem aequaevum crudeli vulnere vidi</span><span class="linebreak"></span>
<span class="line">vitam exhalantem; subiit deserta Creusa</span><span class="linebreak"></span>
</p>
</section><notes></notes></section>