<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">
<span class="marginNote left">
<span class="sc">mp</span>
</span> fas omne abrumpit; Polydorum obtruncat et auro</span><span class="linebreak"></span>
<span class="line"><span class="br"></span><span class="lineNumber">56</span><span class="br"></span>vi potitur. quid non mortalia pectora cogis,</span><span class="linebreak"></span>
<span class="line">auri sacra fames? postquam pavor ossa reliquit,</span><span class="linebreak"></span>
<span class="line">delectos populi ad proceres primumque parentem</span><span class="linebreak"></span>
<span class="line">monstra deum refero et, quae sit sententia, posco.</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>omnibus idem animus, scelerata excedere terra,</span><span class="linebreak"></span>
<span class="line">linqui pollutum hospitium et dare classibus Austros.</span><span class="linebreak"></span>
<span class="line">ergo instauramus Polydoro funus, et ingens</span><span class="linebreak"></span>
<span class="line">aggeritur tumulo tellus; stant Manibus arae,</span><span class="linebreak"></span>
<span class="line">caeruleis maestae vittis atraque cupresso,</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>et circum Iliades crinem de more solutae;</span><span class="linebreak"></span>
<span class="line">inferimus tepido spumantia cymbia lacte</span><span class="linebreak"></span>
<span class="line">sanguinis et sacri pateras, animamque sepulcro</span><span class="linebreak"></span>
<span class="line">condimus et magna supremum voce ciemus.</span><span class="linebreak"></span>
<span class="line indent2">“Inde ubi prima fides pelago, placataque venti</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>dant maria et lenis crepitans vocat Auster in altum,</span><span class="linebreak"></span>
<span class="line">deducunt socii navis et litora complent.</span><span class="linebreak"></span>
<span class="line">provehimur portu, terraeque urbesque recedunt.</span><span class="linebreak"></span>
<span class="line">sacra mari colitur medio gratissima tellus</span><span class="linebreak"></span>
<span class="line">Nereidum matri et Neptuno Aegaeo,</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>quam pius Arquitenens oras et litora circum</span><span class="linebreak"></span>
<span class="line">errantem Mycono e celsa Gyaroque revinxit,</span><span class="linebreak"></span>
<span class="line">immotamque coli dedit et contemnere ventos.</span><span class="linebreak"></span>
<span class="line">huc feror; haec fessos tuto placidissima portu</span><span class="linebreak"></span>
<span class="line">
<span class="marginNote left">
<span class="sc">fmp</span>
</span> accipit. egressi veneramur Apollinis urbem.</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>rex Anius, rex idem hominum Phoebique sacerdos,</span><span class="linebreak"></span>
<span class="line">vittis et sacra redimitus tempora lauro</span><span class="linebreak"></span>
<span class="line">occurrit, veterem Anchisen agnovit amicum;</span><span class="linebreak"></span>
<span class="line">iungimus hospitio dextras et tecta subimus.</span><span class="linebreak"></span>
<span class="line indent2">“Templa dei saxo venerabar structa vetusto:</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_376_82"><sup class="lineRef">82</sup>a(d)gnovit <span class="italic">FPa</span>: -noscit <span class="italic">M</span>
</li></ul></section></notes></section>