<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">lilia funduntur, strepit omnis murmure campus.</span><span class="linebreak"></span>
<span class="line"><span class="br"></span><span class="lineNumber">710</span><span class="br"></span>horrescit visu subito causasque requirit</span><span class="linebreak"></span>
<span class="line">inscius Aeneas, quae sint ea flumina porro,</span><span class="linebreak"></span>
<span class="line">quive viri tanto complerint agmine ripas.</span><span class="linebreak"></span>
<span class="line">tum pater Anchises: “animae, quibus altera fato</span><span class="linebreak"></span>
<span class="line">corpora debentur, Lethaei ad fluminis undam</span><span class="linebreak"></span>
<span class="line"><span class="br"></span><span class="lineNumber">715</span><span class="br"></span>securos latices et longa oblivia potant.</span><span class="linebreak"></span>
<span class="line">has equidem memorare tibi atque ostendere coram,</span><span class="linebreak"></span>
<span class="line">iampridem hanc prolem cupio enumerare meorum,</span><span class="linebreak"></span>
<span class="line">quo magis Italia mecum laetere reperta.”</span><span class="linebreak"></span>
<span class="line">“o pater, anne aliquas ad caelum hinc ire putandum est</span><span class="linebreak"></span>
<span class="line"><span class="br"></span><span class="lineNumber">720</span><span class="br"></span>sublimis animas iterumque ad tarda reverti</span><span class="linebreak"></span>
<span class="line">corpora? quae lucis miseris tam dira cupido?”</span><span class="linebreak"></span>
<span class="line">“dicam equidem nec te suspensum, nate, tenebo,”</span><span class="linebreak"></span>
<span class="line">suscipit Anchises atque ordine singula pandit.</span><span class="linebreak"></span>
<span class="line indent2">“Principio caelum ac terras camposque liquentis</span><span class="linebreak"></span>
<span class="line">
<span class="marginNote left">
<span class="sc">fmpr</span>
</span> lucentemque globum lunae Titaniaque astra</span><span class="linebreak"></span>
<span class="line"><span class="br"></span><span class="lineNumber">726</span><span class="br"></span>spiritus intus alit, totamque infusa per artus</span><span class="linebreak"></span>
<span class="line">mens agitat molem et magno se corpore miscet.</span><span class="linebreak"></span>
<span class="line">inde hominum pecudumque genus vitaeque volantum</span><span class="linebreak"></span>
<span class="line">et quae marmoreo fert monstra sub aequore pontus.</span><span class="linebreak"></span>
<span class="line"><span class="br"></span><span class="lineNumber">730</span><span class="br"></span>igneus est ollis vigor et caelestis origo</span><span class="linebreak"></span>
<span class="line">seminibus, quantum non noxia corpora tardant</span><span class="linebreak"></span>
<span class="line">terrenique hebetant artus moribundaque membra.</span><span class="linebreak"></span>
<span class="line">hinc metuunt cupiuntque, dolent gaudentque, neque auras</span><span class="linebreak"></span>
<span class="line">dispiciunt clausae tenebris et carcere caeco.</span><span class="linebreak"></span>
<span class="line"><span class="br"></span><span class="lineNumber">735</span><span class="br"></span>quin et supremo cum lumine vita reliquit,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_582_724"><sup class="lineRef">724</sup>terras <span class="italic">GM</span> (1.58; 4.269; 7.571): terram <span class="italic">FPR</span>
</li><li class="note text" id="note_LCL063_582_731"><sup class="lineRef">731</sup>noxia corpora <span class="italic">FMR</span>: c. n. <span class="italic">P</span>
</li><li class="note text" id="note_LCL063_582_734"><sup class="lineRef">734</sup>dispiciunt γ: de- <span class="italic">FMPR</span>
</li></ul></section></notes></section>