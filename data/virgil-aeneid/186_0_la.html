<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">lumina cunctantem et quaerentem dicere plura</span><span class="linebreak"></span>
<span class="line"><span class="br"></span><span class="lineNumber">450</span><span class="br"></span>reppulit, et geminos erexit crinibus anguis,</span><span class="linebreak"></span>
<span class="line">verberaque insonuit rabidoque haec addidit ore:</span><span class="linebreak"></span>
<span class="line">“en ego victa situ, quam veri effeta senectus</span><span class="linebreak"></span>
<span class="line">arma inter regum falsa formidine ludit.</span><span class="linebreak"></span>
<span class="line">respice ad haec: adsum dirarum ab sede sororum,</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>bella manu letumque gero . . .”</span><span class="linebreak"></span>
<span class="line indent2">Sic effata facem iuveni coniecit et atro</span><span class="linebreak"></span>
<span class="line">lumine fumantis fixit sub pectore taedas.</span><span class="linebreak"></span>
<span class="line">olli somnum ingens rumpit pavor, ossaque et artus</span><span class="linebreak"></span>
<span class="line">perfundit toto proruptus corpore sudor.</span><span class="linebreak"></span>
<span class="line"><span class="br"></span><span class="lineNumber">460</span><span class="br"></span>arma amens fremit, arma toro tectisque requirit;</span><span class="linebreak"></span>
<span class="line">saevit amor ferri et scelerata insania belli,</span><span class="linebreak"></span>
<span class="line">ira super: magno veluti cum flamma sonore</span><span class="linebreak"></span>
<span class="line">virgea suggeritur costis undantis aëni</span><span class="linebreak"></span>
<span class="line">exsultantque aestu latices, furit intus aquai</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>fumidus atque alte spumis exuberat amnis,</span><span class="linebreak"></span>
<span class="line">nec iam se capit unda, volat vapor ater ad auras.</span><span class="linebreak"></span>
<span class="line">ergo iter ad regem polluta pace Latinum</span><span class="linebreak"></span>
<span class="line">indicit primis iuvenum et iubet arma parari,</span><span class="linebreak"></span>
<span class="line">tutari Italiam, detrudere finibus hostem;</span><span class="linebreak"></span>
<span class="line">
<span class="marginNote left">
<span class="sc">mr</span>
</span> se satis ambobus Teucrisque venire Latinisque.</span><span class="linebreak"></span>
<span class="line"><span class="br"></span><span class="lineNumber">471</span><span class="br"></span>haec ubi dicta dedit divosque in vota vocavit,</span><span class="linebreak"></span>
<span class="line">certatim sese Rutuli exhortantur in arma.</span><span class="linebreak"></span>
<span class="line">hunc decus egregium formae movet atque iuventae,</span><span class="linebreak"></span>
<span class="line">hunc atavi reges, hunc claris dextera factis.</span><span class="linebreak"></span>
<span class="line indent2"><span class="br"></span><span class="lineNumber">475</span><span class="br"></span>Dum Turnus Rutulos animis audacibus implet,</span><span class="linebreak"></span>
<span class="line">Allecto in Teucros Stygiis se concitat alis,</span><span class="linebreak"></span>
</p>
<p class="lineGroup">
</p></section><notes><section class="footnotes"><ul><li class="note text" id="note_LCL064_34_459"><sup class="lineRef">459</sup>perfundit <span class="italic">F</span>γ<span class="italic">R</span>: -fudit <span class="italic">M</span> ǀ proruptus <span class="italic">MR</span>: prae- <span class="italic">F</span>γ</li><li class="note text" id="note_LCL064_34_464"><sup class="lineRef">464</sup>aquai <span class="italic">M, Servius</span>: aquae vis <span class="italic">FR, Macrobius</span>: aquae γ (vis <span class="italic">add</span>. γ<sup>2</sup>)</li></ul></section></notes></section>