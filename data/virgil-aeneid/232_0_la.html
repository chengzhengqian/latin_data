<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">160</span><span class="br"></span>cura datur Messapo et moenia cingere flammis.</span><span class="linebreak"></span>
<span class="line">bis septem Rutuli muros qui milite servent</span><span class="linebreak"></span>
<span class="line">delecti, ast illos centeni quemque sequuntur</span><span class="linebreak"></span>
<span class="line">purpurei cristis iuvenes auroque corusci.</span><span class="linebreak"></span>
<span class="line">discurrunt variantque vices, fusique per herbam</span><span class="linebreak"></span>
<span class="line">
<span class="marginNote left">
<span class="sc">mpr</span>
</span>indulgent vino et vertunt crateras aënos.</span><span class="linebreak"></span>
<span class="line"><span class="br"></span><span class="lineNumber">166</span><span class="br"></span>conlucent ignes, noctem custodia ducit</span><span class="linebreak"></span>
<span class="line">insomnem ludo…</span><span class="linebreak"></span>
<span class="line indent2">Haec super e vallo prospectant Troes et armis</span><span class="linebreak"></span>
<span class="line">alta tenent, nec non trepidi formidine portas</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>explorant pontisque et propugnacula iungunt,</span><span class="linebreak"></span>
<span class="line">tela gerunt. instat Mnestheus acerque Serestus,</span><span class="linebreak"></span>
<span class="line">quos pater Aeneas, si quando adversa vocarent,</span><span class="linebreak"></span>
<span class="line">rectores iuvenum et rerum dedit esse magistros.</span><span class="linebreak"></span>
<span class="line">omnis per muros legio sortita periclum</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>excubat exercetque vices, quod cuique tuendum est.</span><span class="linebreak"></span>
<span class="line indent2">Nisus erat portae custos, acerrimus armis,</span><span class="linebreak"></span>
<span class="line">Hyrtacides, comitem Aeneae quem miserat Ida</span><span class="linebreak"></span>
<span class="line">venatrix iaculo celerem levibusque sagittis,</span><span class="linebreak"></span>
<span class="line">et iuxta comes Euryalus, quo pulchrior alter</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>non fuit Aeneadum Troiana neque induit arma,</span><span class="linebreak"></span>
<span class="line">ora puer prima signans intonsa iuventa.</span><span class="linebreak"></span>
<span class="line">his amor unus erat pariterque in bella ruebant;</span><span class="linebreak"></span>
<span class="line">tum quoque communi portam statione tenebant.</span><span class="linebreak"></span>
<span class="line">Nisus ait: “dine hunc ardorem mentibus addunt,</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>Euryale, an sua cuique deus fit dira cupido?</span><span class="linebreak"></span>
<span class="line">aut pugnam aut aliquid iamdudum invadere magnum</span><span class="linebreak"></span>
<span class="line">mens agitat mihi, nec placida contenta quiete est.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_126_171"><sup class="lineRef">171</sup>instat <span class="italic">P</span>: instant <span class="italic">MR</span>
</li></ul></section></notes></section>