<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">85</span><span class="br"></span>‘da propriam, Thymbraee, domum, da moenia fessis</span><span class="linebreak"></span>
<span class="line">et genus et mansuram urbem; serva altera Troiae</span><span class="linebreak"></span>
<span class="line">Pergama, reliquias Danaum atque immitis Achilli.</span><span class="linebreak"></span>
<span class="line">quem sequimur? quove ire iubes? ubi ponere sedes?</span><span class="linebreak"></span>
<span class="line">da, pater, augurium atque animis inlabere nostris.’</span><span class="linebreak"></span>
<span class="line indent2"><span class="br"></span><span class="lineNumber">90</span><span class="br"></span> “Vix ea fatus eram: tremere omnia visa repente,</span><span class="linebreak"></span>
<span class="line">liminaque laurusque dei, totusque moveri</span><span class="linebreak"></span>
<span class="line">mons circum et mugire adytis cortina reclusis.</span><span class="linebreak"></span>
<span class="line">summissi petimus terram, et vox fertur ad auris:</span><span class="linebreak"></span>
<span class="line">‘Dardanidae duri, quae vos a stirpe parentum</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>prima tulit tellus, eadem vos ubere laeto</span><span class="linebreak"></span>
<span class="line">accipiet reduces. antiquam exquirite matrem.</span><span class="linebreak"></span>
<span class="line">hic domus Aeneae cunctis dominabitur oris,</span><span class="linebreak"></span>
<span class="line">et nati natorum et qui nascentur ab illis.’</span><span class="linebreak"></span>
<span class="line">haec Phoebus; mixtoque ingens exorta tumultu</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>laetitia et cuncti, quae sint ea moenia, quaerunt,</span><span class="linebreak"></span>
<span class="line">quo Phoebus vocet errantis iubeatque reverti.</span><span class="linebreak"></span>
<span class="line">tum genitor, veterum volvens monumenta virorum,</span><span class="linebreak"></span>
<span class="line">‘audite, o proceres,’ ait, ‘et spes discite vestra.</span><span class="linebreak"></span>
<span class="line">Creta Iovis magni medio iacet insula ponto,</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>mons Idaeus ubi et gentis cunabula nostrae.</span><span class="linebreak"></span>
<span class="line">centum urbes habitant magnas, uberrima regna;</span><span class="linebreak"></span>
<span class="line">maximus unde pater, si rite audita recordor,</span><span class="linebreak"></span>
<span class="line">Teucrus Rhoeteas primum est advectus ad oras</span><span class="linebreak"></span>
<span class="line">optavitque locum regno. nondum Ilium et arces</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>Pergameae steterant; habitabant vallibus imis.</span><span class="linebreak"></span>
<span class="line">hinc Mater cultrix Cybeli Corybantiaque aera</span><span class="linebreak"></span>
<span class="line">Idaeumque nemus, hinc fida silentia sacris,</span><span class="linebreak"></span>
<span class="line">et iuncti currum dominae subiere leones.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_378_93"><sup class="lineRef">93</sup>et vox <span class="italic">Ma</span>: vox <span class="italic">FP</span>
</li><li class="note text" id="note_LCL063_378_108"><sup class="lineRef">108</sup>ad <span class="italic">M</span>: in <span class="italic">FPa</span>
</li><li class="note text" id="note_LCL063_378_111"><sup class="lineRef">111</sup>Cybeli <span class="italic">Fa, Servius</span>: -e <span class="italic">MP, known to Servius</span>: -ae <span class="italic">Heinsius</span>
</li></ul></section></notes></section>