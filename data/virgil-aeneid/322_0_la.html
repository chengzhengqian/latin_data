<section class="div1 language" lang="la"><header><hgroup><h1>Aeneid</h1></hgroup></header><section class="div2"><p class="lineGroup">
<span class="line">non Teucros agat in Rutulos, Teucrum arma quiescant</span><span class="linebreak"></span>
<span class="line">et Rutuli; nostro dirimamus sanguine bellum,</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>illo quaeratur coniunx Lavinia campo.”</span><span class="linebreak"></span>
<span class="line indent2">Haec ubi dicta dedit rapidusque in tecta recessit,</span><span class="linebreak"></span>
<span class="line">poscit equos gaudetque tuens ante ora frementis,</span><span class="linebreak"></span>
<span class="line">Pilumno quos ipsa decus dedit Orithyia,</span><span class="linebreak"></span>
<span class="line">qui candore nives anteirent, cursibus auras.</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>circumstant properi aurigae manibusque lacessunt</span><span class="linebreak"></span>
<span class="line">pectora plausa cavis et colla comantia pectunt.</span><span class="linebreak"></span>
<span class="line">ipse dehinc auro squalentem alboque orichalco</span><span class="linebreak"></span>
<span class="line">circumdat loricam umeris, simul aptat habendo</span><span class="linebreak"></span>
<span class="line">ensemque clipeumque et rubrae cornua cristae,</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>ensem quem Dauno ignipotens deus ipse parenti</span><span class="linebreak"></span>
<span class="line">fecerat et Stygia candentem tinxerat unda.</span><span class="linebreak"></span>
<span class="line">exim quae mediis ingenti adnixa columnae</span><span class="linebreak"></span>
<span class="line">
<span class="marginNote left">
<span class="sc">mpr</span>
</span> aedibus astabat, validam vi corripit hastam,</span><span class="linebreak"></span>
<span class="line">Actoris Aurunci spolium, quassatque trementem</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>vociferans: “nunc, o numquam frustrata vocatus</span><span class="linebreak"></span>
<span class="line">hasta meos, nunc tempus adest: te maximus Actor,</span><span class="linebreak"></span>
<span class="line">te Turni nunc dextra gerit; da sternere corpus</span><span class="linebreak"></span>
<span class="line">loricamque manu valida lacerare revulsam</span><span class="linebreak"></span>
<span class="line">semiviri Phrygis et foedare in pulvere crinis</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>vibratos calido ferro murraque madentis.”</span><span class="linebreak"></span>
<span class="line">his agitur furiis, totoque ardentis ab ore</span><span class="linebreak"></span>
<span class="line">scintillae absistunt, oculis micat acribus ignis,</span><span class="linebreak"></span>
<span class="line">mugitus veluti cum prima in proelia taurus</span><span class="linebreak"></span>
<span class="line">terrificos ciet atque irasci in cornua temptat</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>arboris obnixus trunco, ventosque lacessit</span><span class="linebreak"></span>
<span class="line">ictibus aut sparsa ad pugnam proludit harena.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_306_92"><sup class="lineRef">92</sup>columnae <span class="italic">MR:</span> columna γ</li><li class="note text" id="note_LCL064_306_104"><sup class="lineRef">104</sup>atque (G.3.232) <span class="italic">M:</span> aut <span class="italic">PR</span> (&lt;106?)</li></ul></section></notes></section>