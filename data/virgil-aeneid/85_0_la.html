<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">esse velit Tyriis urbem Troiaque profectis</span><span class="linebreak"></span>
<span class="line">miscerive probet populos aut foedera iungi.</span><span class="linebreak"></span>
<span class="line">tu coniunx; tibi fas animum temptare precando.</span><span class="linebreak"></span>
<span class="line">perge, sequar.” tum sic excepit regia Iuno:</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>“mecum erit iste labor. nunc qua ratione quod instat</span><span class="linebreak"></span>
<span class="line">
<span class="marginNote left">
<span class="sc">mr</span>
</span> confieri possit, paucis, adverte, docebo.</span><span class="linebreak"></span>
<span class="line">venatum Aeneas unaque miserrima Dido</span><span class="linebreak"></span>
<span class="line">in nemus ire parant, ubi primos crastinus ortus</span><span class="linebreak"></span>
<span class="line">extulerit Titan radiisque retexerit orbem.</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>his ego nigrantem commixta grandine nimbum,</span><span class="linebreak"></span>
<span class="line">dum trepidant alae saltusque indagine cingunt,</span><span class="linebreak"></span>
<span class="line">desuper infundam et tonitru caelum omne ciebo.</span><span class="linebreak"></span>
<span class="line">diffugient comites et nocte tegentur opaca;</span><span class="linebreak"></span>
<span class="line">speluncam Dido dux et Troianus eandem</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>devenient. adero et, tua si mihi certa voluntas,</span><span class="linebreak"></span>
<span class="line">
<span class="italic">conubio iungam stabili propriamque dicabo;</span>
</span><span class="linebreak"></span>
<span class="line">hic hymenaeus erit.” non adversata petenti</span><span class="linebreak"></span>
<span class="line">adnuit atque dolis risit Cytherea repertis.</span><span class="linebreak"></span>
<span class="line indent2">Oceanum interea surgens Aurora reliquit.</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>it portis iubare exorto delecta iuventus;</span><span class="linebreak"></span>
<span class="line">retia rara, plagae, lato venabula ferro,</span><span class="linebreak"></span>
<span class="line">Massylique ruunt equites et odora canum vis.</span><span class="linebreak"></span>
<span class="line">reginam thalamo cunctantem ad limina primi</span><span class="linebreak"></span>
<span class="line">Poenorum exspectant, ostroque insignis et auro</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>stat sonipes ac frena ferox spumantia mandit.</span><span class="linebreak"></span>
<span class="line">tandem progreditur magna stipante caterva,</span><span class="linebreak"></span>
<span class="line">Sidoniam picto chlamydem circumdata limbo.</span><span class="linebreak"></span>
<span class="line">cui pharetra ex auro, crines nodantur in aurum,</span><span class="linebreak"></span>
<span class="line">aurea purpuream subnectit fibula vestem.</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>nec non et Phrygii comites et laetus Iulus</span><span class="linebreak"></span>
</p>
</section><notes></notes></section>