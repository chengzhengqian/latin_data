<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">quisquis in arma vocas.” et sic effatus ad undam</span><span class="linebreak"></span>
<span class="line">processit summoque hausit de gurgite lymphas</span><span class="linebreak"></span>
<span class="line">multa deos orans, oneravitque aethera votis.</span><span class="linebreak"></span>
<span class="line indent2"><span class="br"></span><span class="lineNumber">25</span><span class="br"></span>Iamque omnis campis exercitus ibat apertis</span><span class="linebreak"></span>
<span class="line">dives equum, dives pictai vestis et auri;</span><span class="linebreak"></span>
<span class="line">Messapus primas acies, postrema coercent</span><span class="linebreak"></span>
<span class="line"><span class="br"></span><span class="lineNumber">28</span><span class="br"></span>Tyrrhidae iuvenes, medio dux agmine Turnus:</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>ceu septem surgens sedatis amnibus altus</span><span class="linebreak"></span>
<span class="line">per tacitum Ganges aut pingui flumine Nilus</span><span class="linebreak"></span>
<span class="line">
<span class="marginNote left">
<span class="sc">fmpr</span>
</span> cum refluit campis et iam se condidit alveo.</span><span class="linebreak"></span>
<span class="line">hic subitam nigro glomerari pulvere nubem</span><span class="linebreak"></span>
<span class="line">prospiciunt Teucri ac tenebras insurgere campis.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>primus ab adversa conclamat mole Caicus:</span><span class="linebreak"></span>
<span class="line">“quis globus, o cives, caligine volvitur atra?</span><span class="linebreak"></span>
<span class="line">ferte citi ferrum, date tela, ascendite muros,</span><span class="linebreak"></span>
<span class="line">hostis adest, heia!” ingenti clamore per omnis</span><span class="linebreak"></span>
<span class="line">condunt se Teucri portas et moenia complent.</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>namque ita discedens praeceperat optimus armis</span><span class="linebreak"></span>
<span class="line">Aeneas: si qua interea fortuna fuisset,</span><span class="linebreak"></span>
<span class="line">neu struere auderent aciem neu credere campo;</span><span class="linebreak"></span>
<span class="line">castra modo et tutos servarent aggere muros.</span><span class="linebreak"></span>
<span class="line">ergo etsi conferre manum pudor iraque monstrat,</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>obiciunt portas tamen et praecepta facessunt,</span><span class="linebreak"></span>
<span class="line">armatique cavis exspectant turribus hostem.</span><span class="linebreak"></span>
<span class="line indent2">Turnus at ante volans tardum praecesserat agmen</span><span class="linebreak"></span>
<span class="line">viginti lectis equitum comitatus, et urbi</span><span class="linebreak"></span>
<span class="line">improvisus adest; maculis quem Thracius albis</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>portat equus cristaque tegit galea aurea rubra,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_116_26"><sup class="lineRef">26</sup>pictai <span class="italic">M</span>
<sup>2</sup>
<span class="italic">P</span>
<sup>2</sup>γ: pictae <span class="italic">P</span>: picta <span class="italic">MR</span>
</li><li class="note text" id="note_LCL064_116_29"><sup class="lineRef">29</sup>= 7.784 χ] <span class="italic">om. MPR</span>
</li><li class="note text" id="note_LCL064_116_37"><sup class="lineRef">37</sup>ascendite <span class="italic">MP</span>: et scandite <span class="italic">FR</span>
</li><li class="note text" id="note_LCL064_116_47"><sup class="lineRef">47</sup>at <span class="italic">Schenkl</span>: ut <span class="italic">FMPR</span>
</li></ul></section></notes></section>