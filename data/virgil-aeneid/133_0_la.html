<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">quod superest, oro, liceat dare tuta per undas</span><span class="linebreak"></span>
<span class="line">vela tibi, liceat Laurentem attingere Thybrim,</span><span class="linebreak"></span>
<span class="line">si concessa peto, si dant ea moenia Parcae.”</span><span class="linebreak"></span>
<span class="line indent2">Tum Saturnius haec domitor maris edidit alti:</span><span class="linebreak"></span>
<span class="line"><span class="br"></span><span class="lineNumber">800</span><span class="br"></span>“fas omne est, Cytherea, meis te fidere regnis,</span><span class="linebreak"></span>
<span class="line">unde genus ducis. merui quoque; saepe furores</span><span class="linebreak"></span>
<span class="line">compressi et rabiem tantam caelique marisque.</span><span class="linebreak"></span>
<span class="line">nec minor in terris (Xanthum Simoentaque testor)</span><span class="linebreak"></span>
<span class="line">Aeneae mihi cura tui. cum Troïa Achilles</span><span class="linebreak"></span>
<span class="line"><span class="br"></span><span class="lineNumber">805</span><span class="br"></span>exanimata sequens impingeret agmina muris,</span><span class="linebreak"></span>
<span class="line">milia multa daret leto, gemerentque repleti</span><span class="linebreak"></span>
<span class="line">amnes nec reperire viam atque evolvere posset</span><span class="linebreak"></span>
<span class="line">in mare se Xanthus, Pelidae tunc ego forti</span><span class="linebreak"></span>
<span class="line">congressum Aenean nec dis nec viribus aequis</span><span class="linebreak"></span>
<span class="line"><span class="br"></span><span class="lineNumber">810</span><span class="br"></span>nube cava rapui, cuperem cum vertere ab imo</span><span class="linebreak"></span>
<span class="line">structa meis manibus periurae moenia Troiae.</span><span class="linebreak"></span>
<span class="line">nunc quoque mens eadem perstat mihi; pelle timores.</span><span class="linebreak"></span>
<span class="line">tutus, quos optas, portus accedet Averni.</span><span class="linebreak"></span>
<span class="line">unus erit tantum, amissum quem gurgite quaeres;</span><span class="linebreak"></span>
<span class="line">
<span class="marginNote left">
<span class="sc">mpr</span>
</span> unum pro multis dabitur caput . . .”</span><span class="linebreak"></span>
<span class="line indent2"><span class="br"></span><span class="lineNumber">816</span><span class="br"></span> His ubi laeta deae permulsit pectora dictis,</span><span class="linebreak"></span>
<span class="line">iungit equos auro Genitor spumantiaque addit</span><span class="linebreak"></span>
<span class="line">frena feris manibusque omnis effundit habenas.</span><span class="linebreak"></span>
<span class="line">caeruleo per summa levis volat aequora curru;</span><span class="linebreak"></span>
<span class="line"><span class="br"></span><span class="lineNumber">820</span><span class="br"></span>subsidunt undae tumidumque sub axe tonanti</span><span class="linebreak"></span>
<span class="line">sternitur aequor aquis; fugiunt vasto aethere nimbi.</span><span class="linebreak"></span>
<span class="line">tum variae comitum facies, immania cete,</span><span class="linebreak"></span>
<span class="line">et senior Glauci chorus Inousque Palaemon</span><span class="linebreak"></span>
<span class="line">Tritonesque citi Phorcique exercitus omnis;</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_526_812"><sup class="lineRef">812</sup>timores <span class="italic">PR</span>: -em <span class="italic">FM</span>
</li></ul></section></notes></section>