<section class="div1 language" lang="la"><header><hgroup><h1>Aeneid</h1></hgroup></header><section class="div2"><p class="lineGroup">
<span class="line">agmen agens Clausus magnique ipse agminis instar,</span><span class="linebreak"></span>
<span class="line">Claudia nunc a quo diffunditur et tribus et gens</span><span class="linebreak"></span>
<span class="line">per Latium, postquam in partem data Roma Sabinis.</span><span class="linebreak"></span>
<span class="line"><span class="br"></span><span class="lineNumber">710</span><span class="br"></span>una ingens Amiterna cohors priscique Quirites,</span><span class="linebreak"></span>
<span class="line">Ereti manus omnis oliviferaeque Mutuscae;</span><span class="linebreak"></span>
<span class="line">qui Nomentum urbem, qui Rosea rura Velini,</span><span class="linebreak"></span>
<span class="line">qui Tetricae horrentis rupes montemque Severum</span><span class="linebreak"></span>
<span class="line">Casperiamque colunt Forulosque et flumen Himellae</span><span class="linebreak"></span>
<span class="line"><span class="br"></span><span class="lineNumber">715</span><span class="br"></span>qui Tiberim Fabarimque bibunt, quos frigida misit</span><span class="linebreak"></span>
<span class="line">Nursia, et Ortinae classes populique Latini,</span><span class="linebreak"></span>
<span class="line">quosque secans infaustum interluit Allia nomen:</span><span class="linebreak"></span>
<span class="line">quam multi Libyco volvuntur marmore fluctus</span><span class="linebreak"></span>
<span class="line">saevus ubi Orion hibernis conditur undis,</span><span class="linebreak"></span>
<span class="line"><span class="br"></span><span class="lineNumber">720</span><span class="br"></span>vel cum sole novo densae torrentur aristae</span><span class="linebreak"></span>
<span class="line">aut Hermi campo aut Lyciae flaventibus arvis.</span><span class="linebreak"></span>
<span class="line">scuta sonant pulsuque pedum conterrita tellus.</span><span class="linebreak"></span>
<span class="line indent2">Hinc Agamemnonius, Troiani nominis hostis,</span><span class="linebreak"></span>
<span class="line">curru iungit Halaesus equos Turnoque ferocis</span><span class="linebreak"></span>
<span class="line"><span class="br"></span><span class="lineNumber">725</span><span class="br"></span>mille rapit populos, vertunt felicia Baccho</span><span class="linebreak"></span>
<span class="line">Massica qui rastris, et quos de collibus altis</span><span class="linebreak"></span>
<span class="line">Aurunci misere patres Sidicinaque iuxta</span><span class="linebreak"></span>
<span class="line">aequora, quique Cales linquunt amnisque vadosi</span><span class="linebreak"></span>
<span class="line">accola Volturni, pariterque Saticulus asper</span><span class="linebreak"></span>
<span class="line"><span class="br"></span><span class="lineNumber">730</span><span class="br"></span>Oscorumque manus. teretes sunt aclydes illis</span><span class="linebreak"></span>
<span class="line">tela, sed haec lento mos est aptare flagello.</span><span class="linebreak"></span>
<span class="line">laevas caetra tegit, falcati comminus enses.</span><span class="linebreak"></span>
<span class="line indent2">Nec tu carminibus nostris indictus abibis,</span><span class="linebreak"></span>
<span class="line">Oebale, quem generasse Telon Sebethide nympha</span><span class="linebreak"></span>
<span class="line"><span class="br"></span><span class="lineNumber">735</span><span class="br"></span>fertur, Teleboum Capreas cum regna teneret,</span><span class="linebreak"></span>
<span class="line">iam senior; patriis sed non et filius arvis</span><span class="linebreak"></span>
</p></section><notes></notes></section>