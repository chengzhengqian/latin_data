<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">adlabi nemus et tacitos incumbere remis,</span><span class="linebreak"></span>
<span class="line">terrentur visu subito cunctique relictis</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>consurgunt mensis. audax quos rumpere Pallas</span><span class="linebreak"></span>
<span class="line">sacra vetat raptoque volat telo obvius ipse,</span><span class="linebreak"></span>
<span class="line">et procul e tumulo: “iuvenes, quae causa subegit</span><span class="linebreak"></span>
<span class="line">ignotas temptare vias? quo tenditis?” inquit.</span><span class="linebreak"></span>
<span class="line">“qui genus? unde domo? pacemne huc fertis an arma?”</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>tum pater Aeneas puppi sic fatur ab alta</span><span class="linebreak"></span>
<span class="line">paciferaeque manu ramum praetendit olivae:</span><span class="linebreak"></span>
<span class="line">“Troiugenas ac tela vides inimica Latinis,</span><span class="linebreak"></span>
<span class="line">quos illi bello profugos egere superbo.</span><span class="linebreak"></span>
<span class="line">
<span class="marginNote left">
<span class="sc">mpr</span>
</span>Euandrum petimus. ferte haec et dicite lectos</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>Dardaniae venisse duces socia arma rogantis.”</span><span class="linebreak"></span>
<span class="line">obstipuit tanto percussus nomine Pallas:</span><span class="linebreak"></span>
<span class="line">“egredere o quicumque es” ait “coramque parentem</span><span class="linebreak"></span>
<span class="line">adloquere ac nostris succede penatibus hospes.”</span><span class="linebreak"></span>
<span class="line">excepitque manu dextramque amplexus inhaesit;</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>progressi subeunt luco fluviumque relinquunt.</span><span class="linebreak"></span>
<span class="line indent2">Tum regem Aeneas dictis adfatur amicis:</span><span class="linebreak"></span>
<span class="line">“optime Graiugenum, cui me Fortuna precari</span><span class="linebreak"></span>
<span class="line">et vitta comptos voluit praetendere ramos,</span><span class="linebreak"></span>
<span class="line">non equidem extimui Danaum quod ductor et Arcas</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>quodque a stirpe fores geminis coniunctus Atridis;</span><span class="linebreak"></span>
<span class="line">sed mea me virtus et sancta oracula divum</span><span class="linebreak"></span>
<span class="line">cognatique patres, tua terris didita fama,</span><span class="linebreak"></span>
<span class="line">coniunxere tibi et fatis egere volentem.</span><span class="linebreak"></span>
<span class="line">Dardanus, Iliacae primus pater urbis et auctor,</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>Electra, ut Grai perhibent, Atlantide cretus,</span><span class="linebreak"></span>
<span class="line">advehitur Teucros; Electram maximus Atlas</span><span class="linebreak"></span>
<span class="line">edidit, aetherios umero qui sustinet orbis.</span><span class="linebreak"></span>
</p>
<p class="lineGroup">
</p></section><notes><section class="footnotes"><ul><li class="note text" id="note_LCL064_68_108"><sup class="lineRef">108</sup>tacitos <span class="italic">MPR</span>: tacitis <span class="italic">Servius</span>
</li><li class="note text" id="note_LCL064_68_115"><sup class="lineRef">115</sup>fatur <span class="italic">MRV</span>: fatus <span class="italic">P</span>
</li></ul></section></notes></section>