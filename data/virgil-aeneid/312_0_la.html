<section class="div1 language" lang="la"><header><hgroup><h1>Aeneid</h1></hgroup></header><section class="div2"><p class="lineGroup">
<span class="line">haec fatur virgo, et pernicibus ignea plantis</span><span class="linebreak"></span>
<span class="line">transit equum cursu frenisque adversa prehensis</span><span class="linebreak"></span>
<span class="line"><span class="br"></span><span class="lineNumber">720</span><span class="br"></span>congreditur poenasque inimico ex sanguine sumit:</span><span class="linebreak"></span>
<span class="line">quam facile accipiter saxo sacer ales ab alto</span><span class="linebreak"></span>
<span class="line">consequitur pennis sublimem in nube columbam</span><span class="linebreak"></span>
<span class="line">comprensamque tenet pedibusque eviscerat uncis;</span><span class="linebreak"></span>
<span class="line">tum cruor et vulsae labuntur ab aethere plumae.</span><span class="linebreak"></span>
<span class="line indent2"><span class="br"></span><span class="lineNumber">725</span><span class="br"></span>At non haec nullis hominum sator atque deorum</span><span class="linebreak"></span>
<span class="line">observans oculis summo sedet altus Olympo.</span><span class="linebreak"></span>
<span class="line">Tyrrhenum genitor Tarchonem in proelia saeva</span><span class="linebreak"></span>
<span class="line">suscitat et stimulis haud mollibus inicit iras.</span><span class="linebreak"></span>
<span class="line">ergo inter caedes cedentiaque agmina Tarchon</span><span class="linebreak"></span>
<span class="line"><span class="br"></span><span class="lineNumber">730</span><span class="br"></span>fertur equo variisque instigat vocibus alas</span><span class="linebreak"></span>
<span class="line">nomine quemque vocans, reficitque in proelia pulsos.</span><span class="linebreak"></span>
<span class="line">“quis metus, o numquam dolituri, o semper inertes</span><span class="linebreak"></span>
<span class="line">Tyrrheni, quae tanta animis ignavia venit?</span><span class="linebreak"></span>
<span class="line">femina palantis agit atque haec agmina vertit?</span><span class="linebreak"></span>
<span class="line"><span class="br"></span><span class="lineNumber">735</span><span class="br"></span>quo ferrum quidve haec gerimus tela inrita dextris?</span><span class="linebreak"></span>
<span class="line">at non in Venerem segnes nocturnaque bella,</span><span class="linebreak"></span>
<span class="line">
<span class="marginNote left">
<span class="sc">mr</span>
</span> aut ubi curva choros indixit tibia Bacchi.</span><span class="linebreak"></span>
<span class="line">exspectate dapes et plenae pocula mensae</span><span class="linebreak"></span>
<span class="line">(hic amor, hoc studium) dum sacra secundus haruspex</span><span class="linebreak"></span>
<span class="line"><span class="br"></span><span class="lineNumber">740</span><span class="br"></span>nuntiet ac lucos vocet hostia pinguis in altos!”</span><span class="linebreak"></span>
<span class="line">haec effatus equum in medios moriturus et ipse</span><span class="linebreak"></span>
<span class="line">concitat, et Venulo adversum se turbidus infert</span><span class="linebreak"></span>
<span class="line">dereptumque ab equo dextra complectitur hostem</span><span class="linebreak"></span>
<span class="line">et gremium ante suum multa vi concitus aufert.</span><span class="linebreak"></span>
<span class="line"><span class="br"></span><span class="lineNumber">745</span><span class="br"></span>tollitur in caelum clamor cunctique Latini</span><span class="linebreak"></span>
</p>
</section><notes><section class="footnotes"><ul><li class="note" id="note_LCL064_286_728a"><a class="footnoteCrossrefLink" href="#target_note_LCL064_286_728a" title="Click to highlight in text"><sup class="lineRef">728</sup>inicit <span class="italic">R:</span> incitat <span class="italic">MP:</span> incutit <span class="italic">Heinsius</span>
             as much ground as a bull’s hide would enclose, whereupon they cut the hide into extremely thin strips, which circled a large tract of land. The story probably arose from a false etymology, the Phoenician <span class="italic">bosra</span> ‘citadel’ being confused with the Greek βύρσα ‘bull’s hide.’</a></li><script type="text/javascript">document.getElementById('note_LCL064_286_728a').style.display = "none";</script></ul></section></notes></section>