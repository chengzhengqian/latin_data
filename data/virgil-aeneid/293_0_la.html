<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">nec vos arguerim, Teucri, nec foedera nec quas</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>iunximus hospitio dextras: sors ista senectae</span><span class="linebreak"></span>
<span class="line">debita erat nostrae. quod si immatura manebat</span><span class="linebreak"></span>
<span class="line">mors gnatum, caesis Volscorum milibus ante</span><span class="linebreak"></span>
<span class="line">ducentem in Latium Teucros cecidisse iuvabit.</span><span class="linebreak"></span>
<span class="line">quin ego non alio digner te funere, Palla,</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>quam pius Aeneas et quam magni Phryges et quam</span><span class="linebreak"></span>
<span class="line">Tyrrhenique duces, Tyrrhenum exercitus omnis.</span><span class="linebreak"></span>
<span class="line">magna tropaea ferunt quos dat tua dextera leto;</span><span class="linebreak"></span>
<span class="line">tu quoque nunc stares immanis truncus in armis,</span><span class="linebreak"></span>
<span class="line">esset par aetas et idem si robur ab annis,</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>Turne. sed infelix Teucros quid demoror armis?</span><span class="linebreak"></span>
<span class="line">vadite et haec memores regi mandata referte:</span><span class="linebreak"></span>
<span class="line">quod vitam moror invisam Pallante perempto,</span><span class="linebreak"></span>
<span class="line">dextera causa tua est, Turnum gnatoque patrique</span><span class="linebreak"></span>
<span class="line">quam debere vides. meritis vacat hic tibi solus</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>fortunaeque locus. non vitae gaudia quaero</span><span class="linebreak"></span>
<span class="line">(nec fas), sed gnato manis perferre sub imos.‚Äù</span><span class="linebreak"></span>
<span class="line indent2">Aurora interea miseris mortalibus almam</span><span class="linebreak"></span>
<span class="line">extulerat lucem, referens opera atque labores:</span><span class="linebreak"></span>
<span class="line">iam pater Aeneas, iam curvo in litore Tarchon</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>constituere pyras. huc corpora quisque suorum</span><span class="linebreak"></span>
<span class="line">more tulere patrum, subiectisque ignibus atris</span><span class="linebreak"></span>
<span class="line">conditur in tenebras altum caligine caelum.</span><span class="linebreak"></span>
<span class="line">ter circum accensos cincti fulgentibus armis</span><span class="linebreak"></span>
<span class="line">decurrere rogos, ter maestum funeris ignem</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>lustravere in equis ululatusque ore dedere.</span><span class="linebreak"></span>
<span class="line">spargitur et tellus lacrimis, sparguntur et arma,</span><span class="linebreak"></span>
<span class="line">it caelo clamorque virum clangorque tubarum.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_248_173"><sup class="lineRef">173</sup>armis <span class="italic">MPR, not to be altered:</span> arvis <span class="italic">Bentley</span>
</li></ul></section></notes></section>