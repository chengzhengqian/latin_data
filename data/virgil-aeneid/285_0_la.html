<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">debueram patriae poenas odiisque meorum:</span><span class="linebreak"></span>
<span class="line">omnis per mortis animam sontem ipse dedissem!</span><span class="linebreak"></span>
<span class="line"><span class="br"></span><span class="lineNumber">855</span><span class="br"></span>nunc vivo neque adhuc homines lucemque relinquo.</span><span class="linebreak"></span>
<span class="line">sed linquam.” simul hoc dicens attollit in aegrum</span><span class="linebreak"></span>
<span class="line">se femur et, quamquam vis alto vulnere tardat,</span><span class="linebreak"></span>
<span class="line">haud deiectus equum duci iubet. hoc decus illi,</span><span class="linebreak"></span>
<span class="line">hoc solamen erat, bellis hoc victor abibat</span><span class="linebreak"></span>
<span class="line"><span class="br"></span><span class="lineNumber">860</span><span class="br"></span>omnibus. adloquitur maerentem et talibus infit:</span><span class="linebreak"></span>
<span class="line">“Rhaebe, diu, res si qua diu mortalibus ulla est,</span><span class="linebreak"></span>
<span class="line">viximus. aut hodie victor spolia illa cruenta</span><span class="linebreak"></span>
<span class="line">et caput Aeneae referes Lausique dolorum</span><span class="linebreak"></span>
<span class="line">ultor eris mecum, aut, aperit si nulla viam vis,</span><span class="linebreak"></span>
<span class="line"><span class="br"></span><span class="lineNumber">865</span><span class="br"></span>occumbes pariter; neque enim, fortissime, credo,</span><span class="linebreak"></span>
<span class="line">iussa aliena pati et dominos dignabere Teucros.”</span><span class="linebreak"></span>
<span class="line">dixit, et exceptus tergo consueta locavit</span><span class="linebreak"></span>
<span class="line">membra manusque ambas iaculis oneravit acutis,</span><span class="linebreak"></span>
<span class="line">aere caput fulgens cristaque hirsutus equina.</span><span class="linebreak"></span>
<span class="line"><span class="br"></span><span class="lineNumber">870</span><span class="br"></span>sic cursum in medios rapidus dedit. aestuat ingens</span><span class="linebreak"></span>
<span class="line">uno in corde pudor mixtoque insania luctu.</span><span class="linebreak"></span>
<span class="line indent2"><span class="br"></span><span class="lineNumber">873</span><span class="br"></span>Atque hic Aenean magna ter voce vocavit.</span><span class="linebreak"></span>
<span class="line">Aeneas agnovit enim laetusque precatur:</span><span class="linebreak"></span>
<span class="line"><span class="br"></span><span class="lineNumber">875</span><span class="br"></span>“sic pater ille deum faciat, sic altus Apollo!</span><span class="linebreak"></span>
<span class="line">incipias conferre manum…”</span><span class="linebreak"></span>
<span class="line">tantum effatus et infesta subit obvius hasta.</span><span class="linebreak"></span>
<span class="line">ille autem: “quid me erepto, saevissime, nato</span><span class="linebreak"></span>
<span class="line">terres? haec via sola fuit qua perdere posses:</span><span class="linebreak"></span>
<span class="line"><span class="br"></span><span class="lineNumber">880</span><span class="br"></span>nec mortem horremus nec divum parcimus ulli.</span><span class="linebreak"></span>
<span class="line">desine, nam venio moriturus et haec tibi porto</span><span class="linebreak"></span>
<span class="line">dona prius.” dixit, telumque intorsit in hostem;</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_232_862"><sup class="lineRef">862</sup>cruenta <span class="italic">P</span>
<sup>2</sup>: cruenti <span class="italic">MPR</span>
</li><li class="note text" id="note_LCL064_232_872"><sup class="lineRef">872</sup>= 12.668 (χ)] <span class="italic">om. MPR</span>
</li></ul></section></notes></section>