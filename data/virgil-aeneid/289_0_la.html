<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">50</span><span class="br"></span>fors et vota facit cumulatque altaria donis,</span><span class="linebreak"></span>
<span class="line">nos iuvenem exanimum et nil iam caelestibus ullis</span><span class="linebreak"></span>
<span class="line">debentem vano maesti comitamur honore.</span><span class="linebreak"></span>
<span class="line">infelix, nati funus crudele videbis!</span><span class="linebreak"></span>
<span class="line">hi nostri reditus, exspectatique triumphi?</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>haec mea magna fides? at non, Euandre, pudendis</span><span class="linebreak"></span>
<span class="line">vulneribus pulsum aspicies, nec sospite dirum</span><span class="linebreak"></span>
<span class="line">optabis nato funus pater. ei mihi quantum</span><span class="linebreak"></span>
<span class="line">praesidium, Ausonia, et quantum tu perdis, Iule!‚Äù</span><span class="linebreak"></span>
<span class="line indent2">Haec ubi deflevit, tolli miserabile corpus</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>imperat, et toto lectos ex agmine mittit</span><span class="linebreak"></span>
<span class="line">mille viros qui supremum comitentur honorem</span><span class="linebreak"></span>
<span class="line">intersintque patris lacrimis, solacia luctus</span><span class="linebreak"></span>
<span class="line">exigua ingentis, misero sed debita patri.</span><span class="linebreak"></span>
<span class="line">haud segnes alii cratis et molle feretrum</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>arbuteis texunt virgis et vimine querno</span><span class="linebreak"></span>
<span class="line">exstructosque toros obtentu frondis inumbrant.</span><span class="linebreak"></span>
<span class="line">hic iuvenem agresti sublimem stramine ponunt:</span><span class="linebreak"></span>
<span class="line">qualem virgineo demessum pollice florem</span><span class="linebreak"></span>
<span class="line">seu mollis violae seu languentis hyacinthi,</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>cui neque fulgor adhuc nec dum sua forma recessit,</span><span class="linebreak"></span>
<span class="line">non iam mater alit tellus virisque ministrat.</span><span class="linebreak"></span>
<span class="line">tum geminas vestis auroque ostroque rigentis</span><span class="linebreak"></span>
<span class="line">extulit Aeneas, quas illi laeta laborum</span><span class="linebreak"></span>
<span class="line">ipsa suis quondam manibus Sidonia Dido</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>fecerat et tenui telas discreverat auro.</span><span class="linebreak"></span>
<span class="line">harum unam iuveni supremum maestus honorem</span><span class="linebreak"></span>
<span class="line">induit arsurasque comas obnubit amictu,</span><span class="linebreak"></span>
<span class="line">multaque praeterea Laurentis praemia pugnae</span><span class="linebreak"></span>
<span class="line">aggerat et longo praedam iubet ordine duci;</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_240_60"><sup class="lineRef">60</sup>agmine <span class="italic">M:</span> ordine (7.152) <span class="italic">PR</span>
</li><li class="note text" id="note_LCL064_240_75"><sup class="lineRef">75</sup>= 4.264</li></ul></section></notes></section>