<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">
<span class="marginNote left">
<span class="sc">mp</span>
</span> cum mihi se, non ante oculis tam clara, videndam</span><span class="linebreak"></span>
<span class="line"><span class="br"></span><span class="lineNumber">590</span><span class="br"></span>obtulit et pura per noctem in luce refulsit</span><span class="linebreak"></span>
<span class="line">alma parens, confessa deam qualisque videri</span><span class="linebreak"></span>
<span class="line">caelicolis et quanta solet, dextraque prehensum</span><span class="linebreak"></span>
<span class="line">continuit roseoque haec insuper addidit ore:</span><span class="linebreak"></span>
<span class="line">â€˜nate, quis indomitas tantus dolor excitat iras?</span><span class="linebreak"></span>
<span class="line"><span class="br"></span><span class="lineNumber">595</span><span class="br"></span>quid furis? aut quonam nostri tibi cura recessit?</span><span class="linebreak"></span>
<span class="line">non prius aspicies, ubi fessum aetate parentem</span><span class="linebreak"></span>
<span class="line">liqueris Anchisen, superet coniunxne Creusa,</span><span class="linebreak"></span>
<span class="line">Ascaniusque puer? quos omnis undique Graiae</span><span class="linebreak"></span>
<span class="line">circum errant acies et, ni mea cura resistat,</span><span class="linebreak"></span>
<span class="line"><span class="br"></span><span class="lineNumber">600</span><span class="br"></span>iam flammae tulerint, inimicus et hauserit ensis.</span><span class="linebreak"></span>
<span class="line">non tibi Tyndaridis facies invisa Lacaenae</span><span class="linebreak"></span>
<span class="line">culpatusve Paris; divum inclementia, divum,</span><span class="linebreak"></span>
<span class="line">has evertit opes sternitque a culmine Troiam.</span><span class="linebreak"></span>
<span class="line">aspice (namque omnem, quae nunc obducta tuenti</span><span class="linebreak"></span>
<span class="line"><span class="br"></span><span class="lineNumber">605</span><span class="br"></span>mortalis hebetat visus tibi et umida circum</span><span class="linebreak"></span>
<span class="line">caligat, nubem eripiam; tu ne qua parentis</span><span class="linebreak"></span>
<span class="line">iussa time neu praeceptis parere recusa):</span><span class="linebreak"></span>
<span class="line">hic, ubi disiectas moles avulsaque saxis</span><span class="linebreak"></span>
<span class="line">saxa vides mixtoque undantem pulvere fumum,</span><span class="linebreak"></span>
<span class="line"><span class="br"></span><span class="lineNumber">610</span><span class="br"></span>Neptunus muros magnoque emota tridenti</span><span class="linebreak"></span>
<span class="line">fundamenta quatit totamque a sedibus urbem</span><span class="linebreak"></span>
<span class="line">eruit. hic Iuno Scaeas saevissima portas</span><span class="linebreak"></span>
<span class="line">prima tenet sociumque furens a navibus agmen</span><span class="linebreak"></span>
<span class="line">ferro accincta vocat . . .</span><span class="linebreak"></span>
<span class="line"><span class="br"></span><span class="lineNumber">615</span><span class="br"></span>iam summas arces Tritonia, respice, Pallas</span><span class="linebreak"></span>
<span class="line">insedit, nimbo effulgens et Gorgone saeva.</span><span class="linebreak"></span>
<span class="line">ipse pater Danais animos viresque secundas</span><span class="linebreak"></span>
<span class="line">sufficit, ipse deos in Dardana suscitat arma.</span><span class="linebreak"></span>
<span class="line">eripe, nate, fugam finemque impone labori.</span><span class="linebreak"></span>
</p>
</section><notes></notes></section>