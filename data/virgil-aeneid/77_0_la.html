<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">limina; vidi atro cum membra fluentia tabo</span><span class="linebreak"></span>
<span class="line">manderet et tepidi tremerent sub dentibus artus.</span><span class="linebreak"></span>
<span class="line">haud impune quidem; nec talia passus Ulixes</span><span class="linebreak"></span>
<span class="line">oblitusve sui est Ithacus discrimine tanto.</span><span class="linebreak"></span>
<span class="line"><span class="br"></span><span class="lineNumber">630</span><span class="br"></span>nam simul expletus dapibus vinoque sepultus</span><span class="linebreak"></span>
<span class="line">cervicem inflexam posuit, iacuitque per antrum</span><span class="linebreak"></span>
<span class="line">immensus, saniem eructans et frusta cruento</span><span class="linebreak"></span>
<span class="line">per somnum commixta mero, nos, magna precati</span><span class="linebreak"></span>
<span class="line">numina sortitique vices, una undique circum</span><span class="linebreak"></span>
<span class="line"><span class="br"></span><span class="lineNumber">635</span><span class="br"></span>fundimur et telo lumen terebramus acuto</span><span class="linebreak"></span>
<span class="line">ingens, quod torva solum sub fronte latebat,</span><span class="linebreak"></span>
<span class="line">Argolici clipei aut Phoebeae lampadis instar,</span><span class="linebreak"></span>
<span class="line">et tandem laeti sociorum ulciscimur umbras.</span><span class="linebreak"></span>
<span class="line">sed fugite, o miseri, fugite atque ab litore funem</span><span class="linebreak"></span>
<span class="line"><span class="br"></span><span class="lineNumber">640</span><span class="br"></span>rumpite . . .</span><span class="linebreak"></span>
<span class="line">nam qualis quantusque cavo Polyphemus in antro</span><span class="linebreak"></span>
<span class="line">lanigeras claudit pecudes atque ubera pressat,</span><span class="linebreak"></span>
<span class="line">centum alii curva haec habitant ad litora vulgo</span><span class="linebreak"></span>
<span class="line">infandi Cyclopes et altis montibus errant.</span><span class="linebreak"></span>
<span class="line"><span class="br"></span><span class="lineNumber">645</span><span class="br"></span>tertia iam lunae se cornua lumine complent,</span><span class="linebreak"></span>
<span class="line">cum vitam in silvis inter deserta ferarum</span><span class="linebreak"></span>
<span class="line">lustra domosque traho vastosque ab rupe Cyclopas</span><span class="linebreak"></span>
<span class="line">prospicio sonitumque pedum vocemque tremesco.</span><span class="linebreak"></span>
<span class="line">victum infelicem, bacas lapidosaque corna,</span><span class="linebreak"></span>
<span class="line"><span class="br"></span><span class="lineNumber">650</span><span class="br"></span>dant rami, et vulsis pascunt radicibus herbae.</span><span class="linebreak"></span>
<span class="line">omnia conlustrans hanc primum ad litora classem</span><span class="linebreak"></span>
<span class="line">prospexi venientem. huic me, quaecumque fuisset,</span><span class="linebreak"></span>
<span class="line">addixi; satis est gentem effugisse nefandam.</span><span class="linebreak"></span>
<span class="line">vos animam hanc potius quocumque absumite leto.’</span><span class="linebreak"></span>
<span class="line indent2"><span class="br"></span><span class="lineNumber">655</span><span class="br"></span> “Vix ea fatus erat, summo cum monte videmus</span><span class="linebreak"></span>
<span class="line">ipsum inter pecudes vasta se mole moventem</span><span class="linebreak"></span>
<span class="line">pastorem Polyphemum et litora nota petentem,</span><span class="linebreak"></span>
</p>
</section><notes></notes></section>