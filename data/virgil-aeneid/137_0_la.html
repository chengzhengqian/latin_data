<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">corpora natorum; stat ductis sortibus urna.</span><span class="linebreak"></span>
<span class="line">contra elata mari respondet Cnosia tellus:</span><span class="linebreak"></span>
<span class="line">hic crudelis amor tauri suppostaque furto</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>Pasiphae mixtumque genus prolesque biformis</span><span class="linebreak"></span>
<span class="line">
<span class="marginNote left">
<span class="sc">fmpr</span>
</span> Minotaurus inest, Veneris monumenta nefandae;</span><span class="linebreak"></span>
<span class="line">hic labor ille domus et inextricabilis error;</span><span class="linebreak"></span>
<span class="line">magnum reginae sed enim miseratus amorem</span><span class="linebreak"></span>
<span class="line">Daedalus ipse dolos tecti ambagesque resolvit,</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>caeca regens filo vestigia. tu quoque magnam</span><span class="linebreak"></span>
<span class="line">partem opere in tanto, sineret dolor, Icare, haberes;</span><span class="linebreak"></span>
<span class="line">bis conatus erat casus effingere in auro,</span><span class="linebreak"></span>
<span class="line">bis patriae cecidere manus. quin protinus omnia</span><span class="linebreak"></span>
<span class="line">perlegerent oculis, ni iam praemissus Achates</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>adforet atque una Phoebi Triviaeque sacerdos,</span><span class="linebreak"></span>
<span class="line">Deiphobe Glauci, fatur quae talia regi:</span><span class="linebreak"></span>
<span class="line">“non hoc ista sibi tempus spectacula poscit:</span><span class="linebreak"></span>
<span class="line">nunc grege de intacto septem mactare iuvencos</span><span class="linebreak"></span>
<span class="line">praestiterit, totidem lectas de more bidentis.”</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>talibus adfata Aenean (nec sacra morantur</span><span class="linebreak"></span>
<span class="line">iussa viri) Teucros vocat alta in templa sacerdos.</span><span class="linebreak"></span>
<span class="line indent2">Excisum Euboicae latus ingens rupis in antrum,</span><span class="linebreak"></span>
<span class="line">quo lati ducunt aditus centum, ostia centum,</span><span class="linebreak"></span>
<span class="line">unde ruunt totidem voces, responsa Sibyllae.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>ventum erat ad limen, cum virgo, “poscere fata</span><span class="linebreak"></span>
<span class="line">tempus” ait: “deus, ecce, deus!” cui talia fanti</span><span class="linebreak"></span>
<span class="line">ante fores subito non vultus, non color unus,</span><span class="linebreak"></span>
<span class="line">non comptae mansere comae, sed pectus anhelum,</span><span class="linebreak"></span>
<span class="line">et rabie fera corda tument, maiorque videri</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_534_39"><sup class="lineRef">39</sup>de more <span class="italic">MPRm, Servius</span> (4.57+): ex more <span class="italic">F</span> (5.244+)</li></ul></section></notes></section>