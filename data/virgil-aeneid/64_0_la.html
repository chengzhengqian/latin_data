<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">polluit ore dapes. sociis tunc, arma capessant,</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>edico, et dira bellum cum gente gerendum.</span><span class="linebreak"></span>
<span class="line">haud secus ac iussi faciunt tectosque per herbam</span><span class="linebreak"></span>
<span class="line">disponunt enses et scuta latentia condunt.</span><span class="linebreak"></span>
<span class="line">ergo ubi delapsae sonitum per curva dedere</span><span class="linebreak"></span>
<span class="line">litora, dat signum specula Misenus ab alta</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>aere cavo. invadunt socii et nova proelia temptant,</span><span class="linebreak"></span>
<span class="line">obscenas pelagi ferro foedare volucris.</span><span class="linebreak"></span>
<span class="line">sed neque vim plumis ullam nec vulnera tergo</span><span class="linebreak"></span>
<span class="line">accipiunt, celerique fuga sub sidera lapsae</span><span class="linebreak"></span>
<span class="line">semesam praedam et vestigia foeda relinquunt.</span><span class="linebreak"></span>
<span class="line indent2"><span class="br"></span><span class="lineNumber">245</span><span class="br"></span> “Una in praecelsa consedit rupe Celaeno,</span><span class="linebreak"></span>
<span class="line">infelix vates, rumpitque hanc pectore vocem:</span><span class="linebreak"></span>
<span class="line">‘bellum etiam pro caede boum stratisque iuvencis,</span><span class="linebreak"></span>
<span class="line">Laomedontiadae, bellumne inferre paratis</span><span class="linebreak"></span>
<span class="line">et patrio Harpyias insontis pellere regno?</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>accipite ergo animis atque haec mea figite dicta.</span><span class="linebreak"></span>
<span class="line">quae Phoebo pater omnipotens, mihi Phoebus Apollo</span><span class="linebreak"></span>
<span class="line">praedixit, vobis Furiarum ego maxima pando.</span><span class="linebreak"></span>
<span class="line">Italiam cursu petitis ventisque vocatis:</span><span class="linebreak"></span>
<span class="line">ibitis Italiam portusque intrare licebit;</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>sed non ante datam cingetis moenibus urbem,</span><span class="linebreak"></span>
<span class="line">quam vos dira fames nostraeque iniuria caedis</span><span class="linebreak"></span>
<span class="line">ambesas subigat malis absumere mensas.’</span><span class="linebreak"></span>
<span class="line">dixit et in silvam pinnis ablata refugit.</span><span class="linebreak"></span>
<span class="line">at sociis subita gelidus formidine sanguis</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>deriguit; cecidere animi, nec iam amplius armis,</span><span class="linebreak"></span>
<span class="line">sed votis precibusque iubent exposcere pacem,</span><span class="linebreak"></span>
<span class="line">sive deae seu sint dirae obscenaeque volucres.</span><span class="linebreak"></span>
<span class="line">et pater Anchises passis de litore palmis</span><span class="linebreak"></span>
<span class="line">numina magna vocat meritosque indicit honores:</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>‘di, prohibete minas, di, talem avertite casum</span><span class="linebreak"></span>
</p>
</section><notes></notes></section>