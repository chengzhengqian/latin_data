<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">80</span><span class="br"></span>addit equos et tela quibus spoliaverat hostem.</span><span class="linebreak"></span>
<span class="line">vinxerat et post terga manus, quos mitteret umbris</span><span class="linebreak"></span>
<span class="line">inferias, caeso sparsurus sanguine flammas,</span><span class="linebreak"></span>
<span class="line">indutosque iubet truncos hostilibus armis</span><span class="linebreak"></span>
<span class="line">ipsos ferre duces inimicaque nomina figi.</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>ducitur infelix aevo confectus Acoetes,</span><span class="linebreak"></span>
<span class="line">pectora nunc foedans pugnis, nunc unguibus ora,</span><span class="linebreak"></span>
<span class="line">sternitur et toto proiectus corpore terrae;</span><span class="linebreak"></span>
<span class="line">ducunt et Rutulo perfusos sanguine currus.</span><span class="linebreak"></span>
<span class="line">post bellator equus positis insignibus Aethon</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>it lacrimans guttisque umectat grandibus ora.</span><span class="linebreak"></span>
<span class="line">hastam alii galeamque ferunt, nam cetera Turnus</span><span class="linebreak"></span>
<span class="line">victor habet. tum maesta phalanx Teucrique sequuntur</span><span class="linebreak"></span>
<span class="line">Tyrrhenique omnes et versis Arcades armis.</span><span class="linebreak"></span>
<span class="line">postquam omnis longe comitum praecesserat ordo,</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>substitit Aeneas gemituque haec addidit alto:</span><span class="linebreak"></span>
<span class="line">“nos alias hinc ad lacrimas eadem horrida belli</span><span class="linebreak"></span>
<span class="line">fata vocant: salve aeternum mihi, maxime Palla,</span><span class="linebreak"></span>
<span class="line">aeternumque vale.” nec plura effatus ad altos</span><span class="linebreak"></span>
<span class="line">tendebat muros gressumque in castra ferebat.</span><span class="linebreak"></span>
<span class="line indent2"><span class="br"></span><span class="lineNumber">100</span><span class="br"></span>Iamque oratores aderant ex urbe Latina</span><span class="linebreak"></span>
<span class="line">velati ramis oleae veniamque rogantes:</span><span class="linebreak"></span>
<span class="line">corpora, per campos ferro quae fusa iacebant,</span><span class="linebreak"></span>
<span class="line">redderet ac tumulo sineret succedere terrae;</span><span class="linebreak"></span>
<span class="line">nullum cum victis certamen et aethere cassis;</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>parceret hospitibus quondam socerisque vocatis.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_242_82"><sup class="lineRef">82</sup>flammas <span class="italic">MP:</span> flammam <span class="italic">R</span>
</li><li class="note text" id="note_LCL064_242_93"><sup class="lineRef">93</sup>omnes <span class="italic">MP:</span> duces <span class="italic">R</span>
</li><li class="note text" id="note_LCL064_242_95"><sup class="lineRef">95</sup>addidit <span class="italic">MP:</span> edidit <span class="italic">R</span>
</li><li class="note text" id="note_LCL064_242_101"><sup class="lineRef">101</sup>rogantes <span class="italic">MP:</span> precantes <span class="italic">R</span>
</li></ul></section></notes></section>