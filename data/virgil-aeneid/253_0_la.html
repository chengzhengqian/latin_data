<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">Alcandrumque Haliumque Noëmonaque Prytanimque.</span><span class="linebreak"></span>
<span class="line">Lyncea tendentem contra sociosque vocantem</span><span class="linebreak"></span>
<span class="line">vibranti gladio conixus ab aggere dexter</span><span class="linebreak"></span>
<span class="line"><span class="br"></span><span class="lineNumber">770</span><span class="br"></span>occupat, huic uno deiectum comminus ictu</span><span class="linebreak"></span>
<span class="line">cum galea longe iacuit caput. inde ferarum</span><span class="linebreak"></span>
<span class="line">vastatorem Amycum, quo non felicior alter</span><span class="linebreak"></span>
<span class="line">unguere tela manu ferrumque armare veneno,</span><span class="linebreak"></span>
<span class="line">et Clytium Aeoliden et amicum Crethea Musis,</span><span class="linebreak"></span>
<span class="line"><span class="br"></span><span class="lineNumber">775</span><span class="br"></span>Crethea Musarum comitem, cui carmina semper</span><span class="linebreak"></span>
<span class="line">et citharae cordi numerosque intendere nervis,</span><span class="linebreak"></span>
<span class="line">semper equos atque arma virum pugnasque canebat.</span><span class="linebreak"></span>
<span class="line indent2">Tandem ductores audita caede suorum</span><span class="linebreak"></span>
<span class="line">conveniunt Teucri, Mnestheus acerque Serestus,</span><span class="linebreak"></span>
<span class="line"><span class="br"></span><span class="lineNumber">780</span><span class="br"></span>palantisque vident socios hostemque receptum.</span><span class="linebreak"></span>
<span class="line">et Mnestheus: “quo deinde fugam, quo tenditis?” inquit.</span><span class="linebreak"></span>
<span class="line">“quos alios muros, quaeve ultra moenia habetis?</span><span class="linebreak"></span>
<span class="line">unus homo et vestris, o cives, undique saeptus</span><span class="linebreak"></span>
<span class="line">aggeribus tantas strages impune per urbem</span><span class="linebreak"></span>
<span class="line"><span class="br"></span><span class="lineNumber">785</span><span class="br"></span>ediderit? iuvenum primos tot miserit Orco?</span><span class="linebreak"></span>
<span class="line">non infelicis patriae veterumque deorum</span><span class="linebreak"></span>
<span class="line">et magni Aeneae, segnes, miseretque pudetque?”</span><span class="linebreak"></span>
<span class="line indent2">Talibus accensi firmantur et agmine denso</span><span class="linebreak"></span>
<span class="line">consistunt. Turnus paulatim excedere pugnae</span><span class="linebreak"></span>
<span class="line"><span class="br"></span><span class="lineNumber">790</span><span class="br"></span>et fluvium petere ac partem quae cingitur unda.</span><span class="linebreak"></span>
<span class="line">acrius hoc Teucri clamore incumbere magno</span><span class="linebreak"></span>
<span class="line">et glomerare manum, ceu saevum turba leonem</span><span class="linebreak"></span>
<span class="line">cum telis premit infensis; at territus ille,</span><span class="linebreak"></span>
<span class="line">asper, acerba tuens, retro redit et neque terga</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_168_773"><sup class="lineRef">773</sup>unguere <span class="italic">P</span>
<sup>2</sup>
<span class="italic">R</span>: ungere <span class="italic">M</span>: tinguere <span class="italic">P</span>
<sup>1</sup> (?), <span class="italic">Bentley</span>
</li><li class="note text" id="note_LCL064_168_782"><sup class="lineRef">782</sup>quaeve <span class="italic">P</span>: quae iam <span class="italic">MR</span>
</li><li class="note text" id="note_LCL064_168_789"><sup class="lineRef">789</sup>pugnae <span class="italic">PR</span> (10.441): pugna <span class="italic">M</span>
</li></ul></section></notes></section>