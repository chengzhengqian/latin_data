<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">accipimus; Fauno Picus pater, isque parentem</span><span class="linebreak"></span>
<span class="line">te, Saturne, refert, tu sanguinis ultimus auctor.</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>filius huic fato divum prolesque virilis</span><span class="linebreak"></span>
<span class="line">nulla fuit, primaque oriens erepta iuventa est.</span><span class="linebreak"></span>
<span class="line">sola domum et tantas servabat filia sedes</span><span class="linebreak"></span>
<span class="line">iam matura viro, iam plenis nubilis annis.</span><span class="linebreak"></span>
<span class="line">multi illam magno e Latio totaque petebant</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>Ausonia; petit ante alios pulcherrimus omnis</span><span class="linebreak"></span>
<span class="line">Turnus, avis atavisque potens, quem regia coniunx</span><span class="linebreak"></span>
<span class="line">adiungi generum miro properabat amore;</span><span class="linebreak"></span>
<span class="line">sed variis portenta deum terroribus obstant.</span><span class="linebreak"></span>
<span class="line">
<span class="marginNote left">
<span class="sc">mpr</span>
</span> laurus erat tecti medio in penetralibus altis</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>sacra comam multosque metu servata per annos,</span><span class="linebreak"></span>
<span class="line">quam pater inventam, primas cum conderet arces,</span><span class="linebreak"></span>
<span class="line">ipse ferebatur Phoebo sacrasse Latinus,</span><span class="linebreak"></span>
<span class="line">Laurentisque ab ea nomen posuisse colonis.</span><span class="linebreak"></span>
<span class="line">huius apes summum densae (mirabile dictu)</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>stridore ingenti liquidum trans aethera vectae</span><span class="linebreak"></span>
<span class="line">obsedere apicem, et pedibus per mutua nexis</span><span class="linebreak"></span>
<span class="line">examen subitum ramo frondente pependit.</span><span class="linebreak"></span>
<span class="line">continuo vates “externum cernimus” inquit</span><span class="linebreak"></span>
<span class="line">“adventare virum et partis petere agmen easdem</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>partibus ex isdem et summa dominarier arce.”</span><span class="linebreak"></span>
<span class="line">praeterea, castis adolet dum altaria taedis,</span><span class="linebreak"></span>
<span class="line">et iuxta genitorem astat Lavinia virgo,</span><span class="linebreak"></span>
<span class="line">visa (nefas) longis comprendere crinibus ignem</span><span class="linebreak"></span>
<span class="line">atque omnem ornatum flamma crepitante cremari,</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>regalisque accensa comas, accensa coronam</span><span class="linebreak"></span>
<span class="line">insignem gemmis; tum fumida lumine fulvo</span><span class="linebreak"></span>
<span class="line">involvi ac totis Volcanum spargere tectis.</span><span class="linebreak"></span>
<span class="line">id vero horrendum ac visu mirabile ferri:</span><span class="linebreak"></span>
<span class="line">namque fore inlustrem fama fatisque canebant</span><span class="linebreak"></span>
</p></section><notes></notes></section>