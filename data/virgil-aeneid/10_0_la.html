<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">fata tibi; cernes urbem et promissa Lavini</span><span class="linebreak"></span>
<span class="line">moenia, sublimemque feres ad sidera caeli</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>magnanimum Aenean; neque me sententia vertit.</span><span class="linebreak"></span>
<span class="line"><span class="marginNote left"><span class="sc">fmr</span></span> hic tibi (fabor enim, quando haec te cura remordet,</span><span class="linebreak"></span>
<span class="line">longius et volvens fatorum arcana movebo)</span><span class="linebreak"></span>
<span class="line">bellum ingens geret Italia populosque feroces</span><span class="linebreak"></span>
<span class="line">contundet moresque viris et moenia ponet,</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>tertia dum Latio regnantem viderit aestas,</span><span class="linebreak"></span>
<span class="line">ternaque transierint Rutulis hiberna subactis.</span><span class="linebreak"></span>
<span class="line">at puer Ascanius, cui nunc cognomen Iulo</span><span class="linebreak"></span>
<span class="line">additur (Ilus erat, dum res stetit Ilia regno),</span><span class="linebreak"></span>
<span class="line"><span class="marginNote left"><span class="sc">mr</span></span> triginta magnos volvendis mensibus orbis</span><span class="linebreak"></span>
<span class="line"><span class="br"></span><span class="lineNumber">270</span><span class="br"></span>imperio explebit, regnumque ab sede Lavini</span><span class="linebreak"></span>
<span class="line">transferet, et Longam multa vi muniet Albam.</span><span class="linebreak"></span>
<span class="line">hic iam ter centum totos regnabitur annos</span><span class="linebreak"></span>
<span class="line">gente sub Hectorea, donec regina sacerdos</span><span class="linebreak"></span>
<span class="line">Marte gravis geminam partu dabit Ilia prolem.</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>inde lupae fulvo nutricis tegmine laetus</span><span class="linebreak"></span>
<span class="line">Romulus excipiet gentem et Mavortia condet</span><span class="linebreak"></span>
<span class="line"><span class="marginNote left"><span class="sc">mpr</span></span> moenia Romanosque suo de nomine dicet.</span><span class="linebreak"></span>
<span class="line">his ego nec metas rerum nec tempora pono;</span><span class="linebreak"></span>
<span class="line">imperium sine fine dedi. quin aspera Iuno,</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>quae mare nunc terrasque metu caelumque fatigat,</span><span class="linebreak"></span>
<span class="line">consilia in melius referet, mecumque fovebit</span><span class="linebreak"></span>
<span class="line">Romanos, rerum dominos, gentemque togatam.</span><span class="linebreak"></span>
<span class="line">sic placitum. veniet lustris labentibus aetas,</span><span class="linebreak"></span>
<span class="line">cum domus Assaraci Pthiam clarasque Mycenas</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>servitio premet ac victis dominabitur Argis.</span><span class="linebreak"></span>
<span class="line">nascetur pulchra Troianus origine Caesar,</span><span class="linebreak"></span>
</p></section><notes></notes></section>