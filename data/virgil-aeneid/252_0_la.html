<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">effatur: “non haec dotalis regia Amatae,</span><span class="linebreak"></span>
<span class="line">nec muris cohibet patriis media Ardea Turnum.</span><span class="linebreak"></span>
<span class="line">castra inimica vides, nulla hinc exire potestas.”</span><span class="linebreak"></span>
<span class="line"><span class="br"></span><span class="lineNumber">740</span><span class="br"></span>olli subridens sedato pectore Turnus:</span><span class="linebreak"></span>
<span class="line">“incipe, si qua animo virtus, et consere dextram,</span><span class="linebreak"></span>
<span class="line">hic etiam inventum Priamo narrabis Achillem.”</span><span class="linebreak"></span>
<span class="line">dixerat. ille rudem nodis et cortice crudo</span><span class="linebreak"></span>
<span class="line">intorquet summis adnixus viribus hastam;</span><span class="linebreak"></span>
<span class="line"><span class="br"></span><span class="lineNumber">745</span><span class="br"></span>excepere aurae, vulnus Saturnia Iuno</span><span class="linebreak"></span>
<span class="line">detorsit veniens, portaeque infigitur hasta.</span><span class="linebreak"></span>
<span class="line">“at non hoc telum, mea quod vi dextera versat,</span><span class="linebreak"></span>
<span class="line">effugies, neque enim is teli nec vulneris auctor”:</span><span class="linebreak"></span>
<span class="line">sic ait, et sublatum alte consurgit in ensem</span><span class="linebreak"></span>
<span class="line"><span class="br"></span><span class="lineNumber">750</span><span class="br"></span>et mediam ferro gemina inter tempora frontem</span><span class="linebreak"></span>
<span class="line">dividit impubisque immani vulnere malas.</span><span class="linebreak"></span>
<span class="line">fit sonus, ingenti concussa est pondere tellus;</span><span class="linebreak"></span>
<span class="line">conlapsos artus atque arma cruenta cerebro</span><span class="linebreak"></span>
<span class="line">sternit humi moriens, atque illi partibus aequis</span><span class="linebreak"></span>
<span class="line"><span class="br"></span><span class="lineNumber">755</span><span class="br"></span>huc caput atque illuc umero ex utroque pependit.</span><span class="linebreak"></span>
<span class="line indent2">Diffugiunt versi trepida formidine Troes,</span><span class="linebreak"></span>
<span class="line">et si continuo victorem ea cura subisset,</span><span class="linebreak"></span>
<span class="line">rumpere claustra manu sociosque immittere portis,</span><span class="linebreak"></span>
<span class="line">ultimus ille dies bello gentique fuisset.</span><span class="linebreak"></span>
<span class="line"><span class="br"></span><span class="lineNumber">760</span><span class="br"></span>sed furor ardentem caedisque insana cupido</span><span class="linebreak"></span>
<span class="line">egit in adversos . . . principio Phalerim et succiso poplite Gygen</span><span class="linebreak"></span>
<span class="line">excipit, hinc raptas fugientibus ingerit hastas</span><span class="linebreak"></span>
<span class="line">in tergus, Iuno viris animumque ministrat.</span><span class="linebreak"></span>
<span class="line"><span class="br"></span><span class="lineNumber">765</span><span class="br"></span>addit Halyn comitem et confixa Phegea parma,</span><span class="linebreak"></span>
<span class="line">ignaros deinde in muris Martemque cientis</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_166_764"><sup class="lineRef">764</sup>tergus <span class="italic">PR</span>: tergum <span class="italic">M</span>
</li></ul></section></notes></section>