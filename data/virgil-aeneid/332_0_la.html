<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">semianimi lapsoque supervenit, et pede collo</span><span class="linebreak"></span>
<span class="line">impresso dextrae mucronem extorquet et alto</span><span class="linebreak"></span>
<span class="line">fulgentem tingit iugulo atque haec insuper addit:</span><span class="linebreak"></span>
<span class="line">“en agros et, quam bello, Troiane, petisti,</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>Hesperiam metire iacens: haec praemia, qui me</span><span class="linebreak"></span>
<span class="line">ferro ausi temptare, ferunt, sic moenia condunt.”</span><span class="linebreak"></span>
<span class="line">huic comitem Asbyten coniecta cuspide mittit</span><span class="linebreak"></span>
<span class="line">Chloreaque Sybarimque Daretaque Thersilochumque</span><span class="linebreak"></span>
<span class="line">et sternacis equi lapsum cervice Thymoeten.</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>ac velut Edoni Boreae cum spiritus alto</span><span class="linebreak"></span>
<span class="line">insonat Aegaeo sequiturque ad litora fluctus,</span><span class="linebreak"></span>
<span class="line">qua venti incubuere, fugam dant nubila caelo:</span><span class="linebreak"></span>
<span class="line">sic Turno, quacumque viam secat, agmina cedunt</span><span class="linebreak"></span>
<span class="line">conversaeque ruunt acies; fert impetus ipsum</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>et cristam adverso curru quatit aura volantem.</span><span class="linebreak"></span>
<span class="line">non tulit instantem Phegeus animisque frementem</span><span class="linebreak"></span>
<span class="line">obiecit sese ad currum et spumantia frenis</span><span class="linebreak"></span>
<span class="line">ora citatorum dextra detorsit equorum.</span><span class="linebreak"></span>
<span class="line">dum trahitur pendetque iugis, hunc lata retectum</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>lancea consequitur rumpitque infixa bilicem</span><span class="linebreak"></span>
<span class="line">loricam et summum degustat vulnere corpus.</span><span class="linebreak"></span>
<span class="line">ille tamen clipeo obiecto conversus in hostem</span><span class="linebreak"></span>
<span class="line">ibat et auxilium ducto mucrone petebat,</span><span class="linebreak"></span>
<span class="line">cum rota praecipitem et procursu concitus axis</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>impulit effunditque solo, Turnusque secutus</span><span class="linebreak"></span>
<span class="line">imam inter galeam summi thoracis et oras</span><span class="linebreak"></span>
<span class="line">abstulit ense caput truncumque reliquit harenae.</span><span class="linebreak"></span>
<span class="line indent2">Atque ea dum campis victor dat funera Turnus,</span><span class="linebreak"></span>
<span class="line">interea Aenean Mnestheus et fidus Achates</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>Ascaniusque comes castris statuere cruentum</span><span class="linebreak"></span>
<span class="line">alternos longa nitentem cuspide gressus.</span><span class="linebreak"></span>
</p></section><notes></notes></section>