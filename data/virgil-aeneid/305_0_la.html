<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">praemisit, quaterent campos; ipse ardua montis</span><span class="linebreak"></span>
<span class="line">per deserta iugo superans adventat ad urbem.</span><span class="linebreak"></span>
<span class="line"><span class="br"></span><span class="lineNumber">515</span><span class="br"></span>furta paro belli convexo in tramite silvae,</span><span class="linebreak"></span>
<span class="line">ut bivias armato obsidam milite fauces.</span><span class="linebreak"></span>
<span class="line">tu Tyrrhenum equitem conlatis excipe signis;</span><span class="linebreak"></span>
<span class="line">tecum acer Messapus erit turmaeque Latinae</span><span class="linebreak"></span>
<span class="line">Tiburtique manus, ducis et tu concipe curam.”</span><span class="linebreak"></span>
<span class="line"><span class="br"></span><span class="lineNumber">520</span><span class="br"></span>sic ait, et paribus Messapum in proelia dictis</span><span class="linebreak"></span>
<span class="line">hortatur sociosque duces et pergit in hostem.</span><span class="linebreak"></span>
<span class="line indent2">Est curvo anfractu valles, accommoda fraudi</span><span class="linebreak"></span>
<span class="line">armorumque dolis, quam densis frondibus atrum</span><span class="linebreak"></span>
<span class="line">urget utrimque latus, tenuis quo semita ducit</span><span class="linebreak"></span>
<span class="line"><span class="br"></span><span class="lineNumber">525</span><span class="br"></span>angustaeque ferunt fauces aditusque maligni.</span><span class="linebreak"></span>
<span class="line">hanc super in speculis summoque in vertice montis</span><span class="linebreak"></span>
<span class="line">planities ignota iacet tutique receptus,</span><span class="linebreak"></span>
<span class="line">seu dextra laevaque velis occurrere pugnae</span><span class="linebreak"></span>
<span class="line">sive instare iugis et grandia volvere saxa.</span><span class="linebreak"></span>
<span class="line"><span class="br"></span><span class="lineNumber">530</span><span class="br"></span>huc iuvenis nota fertur regione viarum</span><span class="linebreak"></span>
<span class="line">arripuitque locum et silvis insedit iniquis.</span><span class="linebreak"></span>
<span class="line indent2">Velocem interea superis in sedibus Opim,</span><span class="linebreak"></span>
<span class="line">unam ex virginibus sociis sacraque caterva,</span><span class="linebreak"></span>
<span class="line">compellabat et has tristis Latonia voces</span><span class="linebreak"></span>
<span class="line"><span class="br"></span><span class="lineNumber">535</span><span class="br"></span>ore dabat: “graditur bellum ad crudele Camilla,</span><span class="linebreak"></span>
<span class="line">o virgo, et nostris nequiquam cingitur armis,</span><span class="linebreak"></span>
<span class="line">cara mihi ante alias. neque enim novus iste Dianae</span><span class="linebreak"></span>
<span class="line">venit amor subitaque animum dulcedine movit.</span><span class="linebreak"></span>
<span class="line">pulsus ob invidiam regno virisque superbas</span><span class="linebreak"></span>
<span class="line"><span class="br"></span><span class="lineNumber">540</span><span class="br"></span>Priverno antiqua Metabus cum excederet urbe,</span><span class="linebreak"></span>
<span class="line">infantem fugiens media inter proelia belli</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_272_527"><sup class="lineRef">527</sup>receptus <span class="italic">MP:</span> recessus <span class="italic">R, known to Servius</span>
</li><li class="note text" id="note_LCL064_272_534"><sup class="lineRef">534</sup>tristis <span class="italic">MP:</span> tristi <span class="italic">R</span>
</li></ul></section></notes></section>