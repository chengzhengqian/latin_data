<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">incedunt; ipse ante alios pulcherrimus omnis</span><span class="linebreak"></span>
<span class="line">infert se socium Aeneas atque agmina iungit.</span><span class="linebreak"></span>
<span class="line">qualis ubi hibernam Lyciam Xanthique fluenta</span><span class="linebreak"></span>
<span class="line">
<span class="marginNote left">
<span class="sc">mrv</span>
</span> deserit ac Delum maternam invisit Apollo</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>instauratque choros, mixtique altaria circum</span><span class="linebreak"></span>
<span class="line">Cretesque Dryopesque fremunt pictique Agathyrsi;</span><span class="linebreak"></span>
<span class="line">ipse iugis Cynthi graditur mollique fluentem</span><span class="linebreak"></span>
<span class="line">fronde premit crinem fingens atque implicat auro,</span><span class="linebreak"></span>
<span class="line">tela sonant umeris: haud illo segnior ibat</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>Aeneas, tantum egregio decus enitet ore.</span><span class="linebreak"></span>
<span class="line">postquam altos ventum in montis atque invia lustra,</span><span class="linebreak"></span>
<span class="line">ecce ferae saxi deiectae vertice caprae</span><span class="linebreak"></span>
<span class="line">decurrere iugis; alia de parte patentis</span><span class="linebreak"></span>
<span class="line">transmittunt cursu campos atque agmina cervi</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>pulverulenta fuga glomerant montisque relinquunt.</span><span class="linebreak"></span>
<span class="line">at puer Ascanius mediis in vallibus acri</span><span class="linebreak"></span>
<span class="line">gaudet equo, iamque hos cursu, iam praeterit illos,</span><span class="linebreak"></span>
<span class="line">spumantemque dari pecora inter inertia votis</span><span class="linebreak"></span>
<span class="line">optat aprum aut fulvum descendere monte leonem.</span><span class="linebreak"></span>
<span class="line indent2"><span class="br"></span><span class="lineNumber">160</span><span class="br"></span> Interea magno misceri murmure caelum</span><span class="linebreak"></span>
<span class="line">incipit; insequitur commixta grandine nimbus,</span><span class="linebreak"></span>
<span class="line">
<span class="marginNote left">
<span class="sc">mprv</span>
</span> et Tyrii comites passim et Troiana iuventus</span><span class="linebreak"></span>
<span class="line">Dardaniusque nepos Veneris diversa per agros</span><span class="linebreak"></span>
<span class="line">tecta metu petiere; ruunt de montibus amnes.</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>speluncam Dido dux et Troianus eandem</span><span class="linebreak"></span>
<span class="line">deveniunt. prima et Tellus et pronuba Iuno</span><span class="linebreak"></span>
<span class="line">dant signum; fulsere ignes et conscius Aether</span><span class="linebreak"></span>
<span class="line">conubiis, summoque ulularunt vertice Nymphae.</span><span class="linebreak"></span>
<span class="line">ille dies primus leti primusque malorum</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>causa fuit. neque enim specie famave movetur</span><span class="linebreak"></span>
<span class="line">nec iam furtivum Dido meditatur amorem;</span><span class="linebreak"></span>
<span class="line">coniugium vocat; hoc praetexit nomine culpam.</span><span class="linebreak"></span>
</p>
</section><notes></notes></section>