<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">lumina volvit obitque truci procul omnia visu,</span><span class="linebreak"></span>
<span class="line">talibus et dictis it contra dicta tyranni:</span><span class="linebreak"></span>
<span class="line">“aut spoliis ego iam raptis laudabor opimis</span><span class="linebreak"></span>
<span class="line"><span class="br"></span><span class="lineNumber">450</span><span class="br"></span>aut leto insigni: sorti pater aequus utrique est.</span><span class="linebreak"></span>
<span class="line">tolle minas.” fatus medium procedit in aequor;</span><span class="linebreak"></span>
<span class="line">frigidus Arcadibus coit in praecordia sanguis.</span><span class="linebreak"></span>
<span class="line">desiluit Turnus biiugis, pedes apparat ire</span><span class="linebreak"></span>
<span class="line">comminus; utque leo, specula cum vidit ab alta</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>stare procul campis meditantem in proelia taurum,</span><span class="linebreak"></span>
<span class="line">advolat, haud alia est Turni venientis imago.</span><span class="linebreak"></span>
<span class="line">hunc ubi contiguum missae fore credidit hastae,</span><span class="linebreak"></span>
<span class="line">ire prior Pallas, si qua fors adiuvet ausum</span><span class="linebreak"></span>
<span class="line">viribus imparibus, magnumque ita ad aethera fatur:</span><span class="linebreak"></span>
<span class="line"><span class="br"></span><span class="lineNumber">460</span><span class="br"></span>“per patris hospitium et mensas, quas advena adisti,</span><span class="linebreak"></span>
<span class="line">
<span class="marginNote left">
<span class="sc">mr</span>
</span> te precor, Alcide, coeptis ingentibus adsis.</span><span class="linebreak"></span>
<span class="line">cernat semineci sibi me rapere arma cruenta</span><span class="linebreak"></span>
<span class="line">victoremque ferant morientia lumina Turni.”</span><span class="linebreak"></span>
<span class="line">audiit Alcides iuvenem magnumque sub imo</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>corde premit gemitum lacrimasque effundit inanis.</span><span class="linebreak"></span>
<span class="line">tum genitor natum dictis adfatur amicis:</span><span class="linebreak"></span>
<span class="line">“stat sua cuique dies, breve et inreparabile tempus</span><span class="linebreak"></span>
<span class="line">omnibus est vitae; sed famam extendere factis,</span><span class="linebreak"></span>
<span class="line">hoc virtutis opus. Troiae sub moenibus altis</span><span class="linebreak"></span>
<span class="line"><span class="br"></span><span class="lineNumber">470</span><span class="br"></span>tot gnati cecidere deum, quin occidit una</span><span class="linebreak"></span>
<span class="line">Sarpedon, mea progenies; etiam sua Turnum</span><span class="linebreak"></span>
<span class="line">fata vocant metasque dati pervenit ad aevi.”</span><span class="linebreak"></span>
<span class="line">sic ait, atque oculos Rutulorum reicit arvis.</span><span class="linebreak"></span>
<span class="line indent2">At Pallas magnis emittit viribus hastam</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>vaginaque cava fulgentem deripit ensem.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_204_455"><sup class="lineRef">455</sup>in <span class="italic">MR</span>: <span class="italic">om. P</span>
</li><li class="note text" id="note_LCL064_204_475"><sup class="lineRef">475</sup>deripit γ<span class="italic">R</span>: diripit <span class="italic">M</span>
</li></ul></section></notes></section>