<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">hanc operam, ne noster honos infractave cedat</span><span class="linebreak"></span>
<span class="line">fama loco, neu conubiis ambire Latinum</span><span class="linebreak"></span>
<span class="line">Aeneadae possint Italosve obsidere finis.</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>tu potes unanimos armare in proelia fratres</span><span class="linebreak"></span>
<span class="line">atque odiis versare domos, tu verbera tectis</span><span class="linebreak"></span>
<span class="line">funereasque inferre faces, tibi nomina mille,</span><span class="linebreak"></span>
<span class="line">mille nocendi artes. fecundum concute pectus,</span><span class="linebreak"></span>
<span class="line">disice compositam pacem, sere crimina belli;</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>arma velit poscatque simul rapiatque iuventus.”</span><span class="linebreak"></span>
<span class="line indent2">Exim Gorgoneis Allecto infecta venenis</span><span class="linebreak"></span>
<span class="line">principio Latium et Laurentis tecta tyranni</span><span class="linebreak"></span>
<span class="line">celsa petit, tacitumque obsedit limen Amatae,</span><span class="linebreak"></span>
<span class="line">quam super adventu Teucrum Turnique hymenaeis</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>femineae ardentem curaeque iraeque coquebant.</span><span class="linebreak"></span>
<span class="line">huic dea caeruleis unum de crinibus anguem</span><span class="linebreak"></span>
<span class="line">conicit, inque sinum praecordia ad intima subdit,</span><span class="linebreak"></span>
<span class="line">quo furibunda domum monstro permisceat omnem.</span><span class="linebreak"></span>
<span class="line">ille inter vestis et levia pectora lapsus</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>volvitur attactu nullo, fallitque furentem</span><span class="linebreak"></span>
<span class="line">vipeream inspirans animam; fit tortile collo</span><span class="linebreak"></span>
<span class="line">
<span class="marginNote left">
<span class="sc">mr</span>
</span> aurum ingens coluber, fit longae taenia vittae</span><span class="linebreak"></span>
<span class="line">innectitque comas et membris lubricus errat.</span><span class="linebreak"></span>
<span class="line">ac dum prima lues udo sublapsa veneno</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>pertemptat sensus atque ossibus implicat ignem</span><span class="linebreak"></span>
<span class="line">necdum animus toto percepit pectore flammam,</span><span class="linebreak"></span>
<span class="line">mollius et solito matrum de more locuta est,</span><span class="linebreak"></span>
<span class="line">multa super natae lacrimans Phrygiisque hymenaeis:</span><span class="linebreak"></span>
<span class="line">“exsulibusne datur ducenda Lavinia Teucris,</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>o genitor, nec te miseret nataeque tuique?</span><span class="linebreak"></span>
<span class="line">nec matris miseret, quam primo Aquilone relinquet</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_26_358"><sup class="lineRef">358</sup>natae <span class="italic">M</span>γ: nata <span class="italic">R</span>
</li></ul></section></notes></section>