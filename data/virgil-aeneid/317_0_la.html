<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">860</span><span class="br"></span>et duxit longe, donec curvata coirent</span><span class="linebreak"></span>
<span class="line">inter se capita et manibus iam tangeret aequis,</span><span class="linebreak"></span>
<span class="line">laeva aciem ferri, dextra nervoque papillam.</span><span class="linebreak"></span>
<span class="line">extemplo teli stridorem aurasque sonantis</span><span class="linebreak"></span>
<span class="line">audiit una Arruns haesitque in corpore ferrum.</span><span class="linebreak"></span>
<span class="line"><span class="br"></span><span class="lineNumber">865</span><span class="br"></span>illum exspirantem socii atque extrema gementem</span><span class="linebreak"></span>
<span class="line">obliti ignoto camporum in pulvere linquunt;</span><span class="linebreak"></span>
<span class="line">Opis ad aetherium pennis aufertur Olympum.</span><span class="linebreak"></span>
<span class="line indent2">Prima fugit domina amissa levis ala Camillae,</span><span class="linebreak"></span>
<span class="line">turbati fugiunt Rutuli, fugit acer Atinas,</span><span class="linebreak"></span>
<span class="line"><span class="br"></span><span class="lineNumber">870</span><span class="br"></span>disiectique duces desolatique manipli</span><span class="linebreak"></span>
<span class="line">tuta petunt et equis aversi ad moenia tendunt.</span><span class="linebreak"></span>
<span class="line">nec quisquam instantis Teucros letumque ferentis</span><span class="linebreak"></span>
<span class="line">sustentare valet telis aut sistere contra,</span><span class="linebreak"></span>
<span class="line">sed laxos referunt umeris languentibus arcus,</span><span class="linebreak"></span>
<span class="line"><span class="br"></span><span class="lineNumber">875</span><span class="br"></span>quadripedumque putrem cursu quatit ungula campum.</span><span class="linebreak"></span>
<span class="line">volvitur ad muros caligine turbidus atra</span><span class="linebreak"></span>
<span class="line">pulvis, et e speculis percussae pectora matres</span><span class="linebreak"></span>
<span class="line">femineum clamorem ad caeli sidera tollunt.</span><span class="linebreak"></span>
<span class="line">qui cursu portas primi inrupere patentis,</span><span class="linebreak"></span>
<span class="line"><span class="br"></span><span class="lineNumber">880</span><span class="br"></span>hos inimica super mixto premit agmine turba,</span><span class="linebreak"></span>
<span class="line">nec miseram effugiunt mortem, sed limine in ipso,</span><span class="linebreak"></span>
<span class="line">moenibus in patriis atque inter tuta domorum</span><span class="linebreak"></span>
<span class="line">confixi exspirant animas. pars claudere portas,</span><span class="linebreak"></span>
<span class="line">nec sociis aperire viam nec moenibus audent</span><span class="linebreak"></span>
<span class="line"><span class="br"></span><span class="lineNumber">885</span><span class="br"></span>accipere orantis, oriturque miserrima caedes</span><span class="linebreak"></span>
<span class="line">defendentum armis aditus inque arma ruentum.</span><span class="linebreak"></span>
<span class="line">exclusi ante oculos lacrimantumque ora parentum</span><span class="linebreak"></span>
<span class="line">pars in praecipitis fossas urgente ruina</span><span class="linebreak"></span>
<span class="line">volvitur, immissis pars caeca et concita frenis</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_296_882"><sup class="lineRef">882</sup>inter <span class="italic">FP:</span> intra <span class="italic">MR</span>
</li></ul></section></notes></section>