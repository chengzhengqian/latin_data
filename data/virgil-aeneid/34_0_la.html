<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">171</span><span class="br"></span>nec dubiis ea signa dedit Tritonia monstris.</span><span class="linebreak"></span>
<span class="line">vix positum castris simulacrum, arsere coruscae</span><span class="linebreak"></span>
<span class="line">luminibus flammae arrectis salsusque per artus</span><span class="linebreak"></span>
<span class="line">sudor iit, terque ipsa solo (mirabile dictu)</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>emicuit parmamque ferens hastamque trementem.</span><span class="linebreak"></span>
<span class="line">extemplo temptanda fuga canit aequora Calchas,</span><span class="linebreak"></span>
<span class="line">nec posse Argolicis exscindi Pergama telis,</span><span class="linebreak"></span>
<span class="line">omina ni repetant Argis numenque reducant,</span><span class="linebreak"></span>
<span class="line">quod pelago et curvis secum avexere carinis.</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>et nunc quod patrias vento petiere Mycenas,</span><span class="linebreak"></span>
<span class="line">arma deosque parant comites, pelagoque remenso</span><span class="linebreak"></span>
<span class="line">improvisi aderunt. ita digerit omina Calchas.</span><span class="linebreak"></span>
<span class="line">hanc pro Palladio moniti, pro numine laeso</span><span class="linebreak"></span>
<span class="line">
<span class="marginNote left">
<span class="sc">fmp</span>
</span> effigiem statuere, nefas quae triste piaret.</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>hanc tamen immensam Calchas attollere molem</span><span class="linebreak"></span>
<span class="line">roboribus textis caeloque educere iussit,</span><span class="linebreak"></span>
<span class="line">ne recipi portis aut duci in moenia posset,</span><span class="linebreak"></span>
<span class="line">neu populum antiqua sub religione tueri.</span><span class="linebreak"></span>
<span class="line">nam si vestra manus violasset dona Minervae,</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>tum magnum exitium (quod di prius omen in ipsum</span><span class="linebreak"></span>
<span class="line">convertant!) Priami imperio Phrygibusque futurum;</span><span class="linebreak"></span>
<span class="line">sin manibus vestris vestram ascendisset in urbem,</span><span class="linebreak"></span>
<span class="line">ultro Asiam magno Pelopea ad moenia bello</span><span class="linebreak"></span>
<span class="line">venturam, et nostros ea fata manere nepotes.’</span><span class="linebreak"></span>
<span class="line indent2"><span class="br"></span><span class="lineNumber">195</span><span class="br"></span> “Talibus insidiis periurique arte Sinonis</span><span class="linebreak"></span>
<span class="line">credita res, captique dolis lacrimisque coactis,</span><span class="linebreak"></span>
<span class="line">quos neque Tydides nec Larisaeus Achilles,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_328_187"><sup class="lineRef">187</sup>posset <span class="italic">Pa</span>: -it <span class="italic">FM</span>
</li></ul></section></notes></section>