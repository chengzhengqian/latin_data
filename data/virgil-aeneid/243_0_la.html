<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">prima petit, non illa virum, non illa pericli</span><span class="linebreak"></span>
<span class="line"><span class="br"></span><span class="lineNumber">480</span><span class="br"></span>telorumque memor, caelum dehinc questibus implet:</span><span class="linebreak"></span>
<span class="line">“hunc ego te, Euryale, aspicio? tune ille senectae</span><span class="linebreak"></span>
<span class="line">sera meae requies, potuisti linquere solam,</span><span class="linebreak"></span>
<span class="line">crudelis? nec te sub tanta pericula missum</span><span class="linebreak"></span>
<span class="line">adfari extremum miserae data copia matri?</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>heu, terra ignota canibus date praeda Latinis</span><span class="linebreak"></span>
<span class="line">alitibusque iaces! nec te tua funere mater</span><span class="linebreak"></span>
<span class="line">produxi pressive oculos aut vulnera lavi,</span><span class="linebreak"></span>
<span class="line">veste tegens tibi quam noctes festina diesque</span><span class="linebreak"></span>
<span class="line">urgebam, et tela curas solabar anilis.</span><span class="linebreak"></span>
<span class="line"><span class="br"></span><span class="lineNumber">490</span><span class="br"></span>quo sequar? aut quae nunc artus avulsaque membra</span><span class="linebreak"></span>
<span class="line">et funus lacerum tellus habet? hoc mihi de te,</span><span class="linebreak"></span>
<span class="line">nate, refers? hoc sum terraque marique secuta?</span><span class="linebreak"></span>
<span class="line">figite me, si qua est pietas, in me omnia tela</span><span class="linebreak"></span>
<span class="line">conicite, o Rutuli, me primam absumite ferro;</span><span class="linebreak"></span>
<span class="line"><span class="br"></span><span class="lineNumber">495</span><span class="br"></span>aut tu, magne pater divum, miserere, tuoque</span><span class="linebreak"></span>
<span class="line">invisum hoc detrude caput sub Tartara telo,</span><span class="linebreak"></span>
<span class="line">quando aliter nequeo crudelem abrumpere vitam.”</span><span class="linebreak"></span>
<span class="line">hoc fletu concussi animi, maestusque per omnis</span><span class="linebreak"></span>
<span class="line">it gemitus, torpent infractae ad proelia vires.</span><span class="linebreak"></span>
<span class="line"><span class="br"></span><span class="lineNumber">500</span><span class="br"></span>illam incendentem luctus Idaeus et Actor</span><span class="linebreak"></span>
<span class="line">Ilionei monitu et multum lacrimantis Iuli</span><span class="linebreak"></span>
<span class="line">corripiunt interque manus sub tecta reponunt.</span><span class="linebreak"></span>
<span class="line indent2">At tuba terribilem sonitum procul aere canoro</span><span class="linebreak"></span>
<span class="line">increpuit, sequitur clamor caelumque remugit.</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>accelerant acta pariter testudine Volsci</span><span class="linebreak"></span>
<span class="line">et fossas implere parant ac vellere vallum;</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_148_485"><sup class="lineRef">485</sup>date χ: data <span class="italic">MPR</span>
</li><li class="note text" id="note_LCL064_148_486"><sup class="lineRef">486</sup>funere <span class="italic">Bembo</span>: funera <span class="italic">MPR</span>
</li></ul></section></notes></section>