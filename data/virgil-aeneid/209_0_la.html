<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">dona ferunt cumulantque oneratis lancibus aras.</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>tum Salii ad cantus incensa altaria circum</span><span class="linebreak"></span>
<span class="line">populeis adsunt evincti tempora ramis,</span><span class="linebreak"></span>
<span class="line">hic iuvenum chorus, ille senum, qui carmine laudes</span><span class="linebreak"></span>
<span class="line">Herculeas et facta ferunt: ut prima novercae</span><span class="linebreak"></span>
<span class="line">monstra manu geminosque premens eliserit anguis,</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>ut bello egregias idem disiecerit urbes,</span><span class="linebreak"></span>
<span class="line">Troiamque Oechaliamque, ut duros mille labores</span><span class="linebreak"></span>
<span class="line">rege sub Eurystheo fatis Iunonis iniquae</span><span class="linebreak"></span>
<span class="line">pertulerit. “tu nubigenas, invicte, bimembris</span><span class="linebreak"></span>
<span class="line">Hylaeumque Pholumque manu, tu Cresia mactas</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>prodigia et vastum Nemeae sub rupe leonem.</span><span class="linebreak"></span>
<span class="line">te Stygii tremuere lacus, te ianitor Orci</span><span class="linebreak"></span>
<span class="line">ossa super recubans antro semesa cruento;</span><span class="linebreak"></span>
<span class="line">nec te ullae facies, non terruit ipse Typhoeus</span><span class="linebreak"></span>
<span class="line">arduus arma tenens; non te rationis egentem</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>Lernaeus turba capitum circumstetit anguis.</span><span class="linebreak"></span>
<span class="line">salve, vera Iovis proles, decus addite divis,</span><span class="linebreak"></span>
<span class="line">et nos et tua dexter adi pede sacra secundo.”</span><span class="linebreak"></span>
<span class="line">talia carminibus celebrant; super omnia Caci</span><span class="linebreak"></span>
<span class="line">speluncam adiciunt spirantemque ignibus ipsum.</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>consonat omne nemus strepitu collesque resultant.</span><span class="linebreak"></span>
<span class="line indent2">Exim se cuncti divinis rebus ad urbem</span><span class="linebreak"></span>
<span class="line">perfectis referunt. ibat rex obsitus aevo,</span><span class="linebreak"></span>
<span class="line">et comitem Aenean iuxta natumque tenebat</span><span class="linebreak"></span>
<span class="line">ingrediens varioque viam sermone levabat.</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>miratur facilisque oculos fert omnia circum</span><span class="linebreak"></span>
<span class="line">Aeneas, capiturque locis et singula laetus</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_80_295"><sup class="lineRef">295</sup>Nemeae <span class="italic">P</span>: Nemea <span class="italic">R</span>: Nemaea <span class="italic">M</span>
</li></ul></section></notes></section>