<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">dis geniti potuere. tenent media omnia silvae,</span><span class="linebreak"></span>
<span class="line">Cocytusque sinu labens circumvenit atro.</span><span class="linebreak"></span>
<span class="line">quod si tantus amor menti, si tanta cupido est</span><span class="linebreak"></span>
<span class="line">bis Stygios innare lacus, bis nigra videre</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>Tartara, et insano iuvat indulgere labori,</span><span class="linebreak"></span>
<span class="line">accipe quae peragenda prius. latet arbore opaca</span><span class="linebreak"></span>
<span class="line">aureus et foliis et lento vimine ramus,</span><span class="linebreak"></span>
<span class="line">Iunoni infernae dictus sacer; hunc tegit omnis</span><span class="linebreak"></span>
<span class="line">lucus et obscuris claudunt convallibus umbrae.</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>sed non ante datur telluris operta subire,</span><span class="linebreak"></span>
<span class="line">auricomos quam quis decerpserit arbore fetus.</span><span class="linebreak"></span>
<span class="line">hoc sibi pulchra suum ferri Proserpina munus</span><span class="linebreak"></span>
<span class="line">instituit; primo avulso non deficit alter</span><span class="linebreak"></span>
<span class="line">aureus, et simili frondescit virga metallo.</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>ergo alte vestiga oculis et rite repertum</span><span class="linebreak"></span>
<span class="line">carpe manu; namque ipse volens facilisque sequetur,</span><span class="linebreak"></span>
<span class="line">si te fata vocant; aliter non viribus ullis</span><span class="linebreak"></span>
<span class="line">vincere nec duro poteris convellere ferro.</span><span class="linebreak"></span>
<span class="line">praeterea iacet exanimum tibi corpus amici</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>(heu! nescis) totamque incestat funere classem,</span><span class="linebreak"></span>
<span class="line">dum consulta petis nostroque in limine pendes.</span><span class="linebreak"></span>
<span class="line">sedibus hunc refer ante suis et conde sepulcro.</span><span class="linebreak"></span>
<span class="line">duc nigras pecudes; ea prima piacula sunto.</span><span class="linebreak"></span>
<span class="line">sic demum lucos Stygis et regna invia vivis</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>aspicies.‚Äù dixit pressoque obmutuit ore.</span><span class="linebreak"></span>
<span class="line indent2">Aeneas maesto defixus lumina vultu</span><span class="linebreak"></span>
<span class="line">ingreditur, linquens antrum, caecosque volutat</span><span class="linebreak"></span>
<span class="line">eventus animo secum. cui fidus Achates</span><span class="linebreak"></span>
<span class="line">it comes et paribus curis vestigia figit.</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>multa inter sese vario sermone serebant,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_542_133"><sup class="lineRef">133</sup>est <span class="italic">MR</span>: <span class="italic">om. P</span>
</li><li class="note text" id="note_LCL063_542_141"><sup class="lineRef">141</sup>quis <span class="italic">PR</span>: qui <span class="italic">M</span>
</li></ul></section></notes></section>