<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">890</span><span class="br"></span>arietat in portas et duros obice postis.</span><span class="linebreak"></span>
<span class="line">ipsae de muris summo certamine matres</span><span class="linebreak"></span>
<span class="line">(monstrat amor verus patriae), ut videre Camillam,</span><span class="linebreak"></span>
<span class="line">tela manu trepidae iaciunt ac robore duro</span><span class="linebreak"></span>
<span class="line">stipitibus ferrum sudibusque imitantur obustis</span><span class="linebreak"></span>
<span class="line"><span class="br"></span><span class="lineNumber">895</span><span class="br"></span>praecipites, primaeque mori pro moenibus ardent.</span><span class="linebreak"></span>
<span class="line indent2">
<span class="marginNote left">
<span class="sc">mpr</span>
</span> Interea Turnum in silvis saevissimus implet</span><span class="linebreak"></span>
<span class="line">nuntius et iuveni ingentem fert Acca tumultum:</span><span class="linebreak"></span>
<span class="line">deletas Volscorum acies, cecidisse Camillam,</span><span class="linebreak"></span>
<span class="line">ingruere infensos hostis et Marte secundo</span><span class="linebreak"></span>
<span class="line"><span class="br"></span><span class="lineNumber">900</span><span class="br"></span>omnia corripuisse, metum iam ad moenia ferri.</span><span class="linebreak"></span>
<span class="line">ille furens (et saeva Iovis sic numina poscunt)</span><span class="linebreak"></span>
<span class="line">deserit obsessos collis, nemora aspera linquit.</span><span class="linebreak"></span>
<span class="line">vix e conspectu exierat campumque tenebat,</span><span class="linebreak"></span>
<span class="line">cum pater Aeneas saltus ingressus apertos</span><span class="linebreak"></span>
<span class="line"><span class="br"></span><span class="lineNumber">905</span><span class="br"></span>exsuperatque iugum silvaque evadit opaca.</span><span class="linebreak"></span>
<span class="line">sic ambo ad muros rapidi totoque feruntur</span><span class="linebreak"></span>
<span class="line">agmine nec longis inter se passibus absunt;</span><span class="linebreak"></span>
<span class="line">ac simul Aeneas fumantis pulvere campos</span><span class="linebreak"></span>
<span class="line">prospexit longe Laurentiaque agmina vidit,</span><span class="linebreak"></span>
<span class="line"><span class="br"></span><span class="lineNumber">910</span><span class="br"></span>et saevum Aenean agnovit Turnus in armis</span><span class="linebreak"></span>
<span class="line">adventumque pedum flatusque audivit equorum.</span><span class="linebreak"></span>
<span class="line">continuoque ineant pugnas et proelia temptent,</span><span class="linebreak"></span>
<span class="line">ni roseus fessos iam gurgite Phoebus Hibero</span><span class="linebreak"></span>
<span class="line">tingat equos noctemque die labente reducat.</span><span class="linebreak"></span>
<span class="line"><span class="br"></span><span class="lineNumber">915</span><span class="br"></span>considunt castris ante urbem et moenia vallant.</span><span class="linebreak"></span>
</p>
</section><notes></notes></section>