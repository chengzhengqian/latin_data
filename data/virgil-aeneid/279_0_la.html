<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">680</span><span class="br"></span>haec memorans animo nunc huc, nunc fluctuat illuc,</span><span class="linebreak"></span>
<span class="line">an sese mucrone ob tantum dedecus amens</span><span class="linebreak"></span>
<span class="line">induat et crudum per costas exigat ensem,</span><span class="linebreak"></span>
<span class="line">fluctibus an iaciat mediis et litora nando</span><span class="linebreak"></span>
<span class="line">curva petat Teucrumque iterum se reddat in arma.</span><span class="linebreak"></span>
<span class="line"><span class="br"></span><span class="lineNumber">685</span><span class="br"></span>ter conatus utramque viam, ter maxima Iuno</span><span class="linebreak"></span>
<span class="line">continuit iuvenemque animi miserata repressit.</span><span class="linebreak"></span>
<span class="line">labitur alta secans fluctuque aestuque secundo</span><span class="linebreak"></span>
<span class="line">et patris antiquam Dauni defertur ad urbem.</span><span class="linebreak"></span>
<span class="line indent2">At Iovis interea monitis Mezentius ardens</span><span class="linebreak"></span>
<span class="line"><span class="br"></span><span class="lineNumber">690</span><span class="br"></span>succedit pugnae Teucrosque invadit ovantis.</span><span class="linebreak"></span>
<span class="line">concurrunt Tyrrhenae acies atque omnibus uni,</span><span class="linebreak"></span>
<span class="line">uni odiisque viro telisque frequentibus instant.</span><span class="linebreak"></span>
<span class="line">ille (velut rupes vastum quae prodit in aequor,</span><span class="linebreak"></span>
<span class="line">obvia ventorum furiis expostaque ponto,</span><span class="linebreak"></span>
<span class="line"><span class="br"></span><span class="lineNumber">695</span><span class="br"></span>vim cunctam atque minas perfert caelique marisque</span><span class="linebreak"></span>
<span class="line">ipsa immota manens) prolem Dolichaonis Hebrum</span><span class="linebreak"></span>
<span class="line">sternit humi, cum quo Latagum Palmumque fugacem,</span><span class="linebreak"></span>
<span class="line">sed Latagum saxo atque ingenti fragmine montis</span><span class="linebreak"></span>
<span class="line">occupat os faciemque adversam, poplite Palmum</span><span class="linebreak"></span>
<span class="line"><span class="br"></span><span class="lineNumber">700</span><span class="br"></span>succiso volvi segnem sinit, armaque Lauso</span><span class="linebreak"></span>
<span class="line">donat habere umeris et vertice figere cristas.</span><span class="linebreak"></span>
<span class="line">nec non Euanthen Phrygium Paridisque Mimanta</span><span class="linebreak"></span>
<span class="line">aequalem comitemque, una quem nocte Theano</span><span class="linebreak"></span>
<span class="line">in lucem genitore Amyco dedit et face praegnas</span><span class="linebreak"></span>
<span class="line"><span class="br"></span><span class="lineNumber">705</span><span class="br"></span>Cisseis regina Parin; Paris urbe paterna</span><span class="linebreak"></span>
<span class="line">occubat, ignarum Laurens habet ora Mimanta.</span><span class="linebreak"></span>
<span class="line">ac velut ille canum morsu de montibus altis</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_220_704"><sup class="lineRef">704</sup>genitore <span class="italic">Bentley</span>: genitori <span class="italic">MPR</span>
</li><li class="note text" id="note_LCL064_220_705"><sup class="lineRef">705</sup>Paris <span class="italic">Bentley</span>: creat <span class="italic">MPR</span>
</li></ul></section></notes></section>