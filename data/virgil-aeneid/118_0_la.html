<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">hic Nisus, “si tanta,” inquit, “sunt praemia victis,</span><span class="linebreak"></span>
<span class="line">et te lapsorum miseret, quae munera Niso</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>digna dabis, primam merui qui laude coronam,</span><span class="linebreak"></span>
<span class="line">ni me, quae Salium, fortuna inimica tulisset?”</span><span class="linebreak"></span>
<span class="line">et simul his dictis faciem ostentabat et udo</span><span class="linebreak"></span>
<span class="line">turpia membra fimo. risit pater optimus olli</span><span class="linebreak"></span>
<span class="line">et clipeum efferri iussit, Didymaonis artes,</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>Neptuni sacro Danais de poste refixum;</span><span class="linebreak"></span>
<span class="line">hoc iuvenem egregium praestanti munere donat.</span><span class="linebreak"></span>
<span class="line indent2">Post ubi confecti cursus et dona peregit:</span><span class="linebreak"></span>
<span class="line">“nunc, si cui virtus animusque in pectore praesens,</span><span class="linebreak"></span>
<span class="line">adsit et evinctis attollat bracchia palmis.”</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>sic ait, et geminum pugnae proponit honorem,</span><span class="linebreak"></span>
<span class="line">victori velatum auro vittisque iuvencum,</span><span class="linebreak"></span>
<span class="line">ensem atque insignem galeam solacia victo.</span><span class="linebreak"></span>
<span class="line">nec mora; continuo vastis cum viribus effert</span><span class="linebreak"></span>
<span class="line">ora Dares magnoque virum se murmure tollit,</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>solus qui Paridem solitus contendere contra,</span><span class="linebreak"></span>
<span class="line">idemque ad tumulum, quo maximus occubat Hector,</span><span class="linebreak"></span>
<span class="line">victorem Buten, immani corpore qui se</span><span class="linebreak"></span>
<span class="line">Bebrycia veniens Amyci de gente ferebat,</span><span class="linebreak"></span>
<span class="line">perculit et fulva moribundum extendit harena.</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>talis prima Dares caput altum in proelia tollit,</span><span class="linebreak"></span>
<span class="line">ostenditque umeros latos alternaque iactat</span><span class="linebreak"></span>
<span class="line">bracchia protendens et verberat ictibus auras.</span><span class="linebreak"></span>
<span class="line">quaeritur huic alius; nec quisquam ex agmine tanto</span><span class="linebreak"></span>
<span class="line">audet adire virum manibusque inducere caestus.</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>ergo alacris cunctosque putans excedere palma</span><span class="linebreak"></span>
<span class="line">Aeneae stetit ante pedes, nec plura moratus</span><span class="linebreak"></span>
<span class="line">tum laeva taurum cornu tenet atque ita fatur:</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_496_359"><sup class="lineRef">359</sup>artes <span class="italic">Mp</span>: -em <span class="italic">PR</span>
</li><li class="note text" id="note_LCL063_496_374"><sup class="lineRef">374</sup>perculit <span class="italic">Pp</span>: -tulit <span class="italic">M</span>: -cutit <span class="italic">R</span>
</li><li class="note text" id="note_LCL063_496_382"><sup class="lineRef">382</sup>laeva <span class="italic">MRp</span>: -vo <span class="italic">P</span>
</li></ul></section></notes></section>