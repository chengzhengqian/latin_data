<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">quos bonus Aeneas haud aspernanda precantis</span><span class="linebreak"></span>
<span class="line">prosequitur venia et verbis haec insuper addit:</span><span class="linebreak"></span>
<span class="line">“quaenam vos tanto fortuna indigna, Latini,</span><span class="linebreak"></span>
<span class="line">implicuit bello, qui nos fugiatis amicos?</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>pacem me exanimis et Martis sorte peremptis</span><span class="linebreak"></span>
<span class="line">oratis? equidem et vivis concedere vellem.</span><span class="linebreak"></span>
<span class="line">nec veni, nisi fata locum sedemque dedissent,</span><span class="linebreak"></span>
<span class="line">nec bellum cum gente gero; rex nostra reliquit</span><span class="linebreak"></span>
<span class="line">hospitia et Turni potius se credidit armis.</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>aequius huic Turnum fuerat se opponere morti.</span><span class="linebreak"></span>
<span class="line">si bellum finire manu, si pellere Teucros</span><span class="linebreak"></span>
<span class="line">apparat, his mecum decuit concurrere telis:</span><span class="linebreak"></span>
<span class="line">vixet cui vitam deus aut sua dextra dedisset.</span><span class="linebreak"></span>
<span class="line">nunc ite et miseris supponite civibus ignem.”</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>dixerat Aeneas. illi obstipuere silentes</span><span class="linebreak"></span>
<span class="line">conversique oculos inter se atque ora tenebant.</span><span class="linebreak"></span>
<span class="line indent2">Tum senior semperque odiis et crimine Drances</span><span class="linebreak"></span>
<span class="line">infensus iuveni Turno sic ore vicissim</span><span class="linebreak"></span>
<span class="line">orsa refert: “o fama ingens, ingentior armis,</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>vir Troiane, quibus caelo te laudibus aequem?</span><span class="linebreak"></span>
<span class="line">iustitiaene prius mirer belline laborum?</span><span class="linebreak"></span>
<span class="line">nos vero haec patriam grati referemus ad urbem</span><span class="linebreak"></span>
<span class="line">et te, si qua viam dederit Fortuna, Latino</span><span class="linebreak"></span>
<span class="line">iungemus regi. quaerat sibi foedera Turnus.</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>quin et fatalis murorum attollere moles</span><span class="linebreak"></span>
<span class="line">saxaque subvectare umeris Troiana iuvabit.”</span><span class="linebreak"></span>
<span class="line">dixerat haec unoque omnes eadem ore fremebant.</span><span class="linebreak"></span>
<span class="line">bis senos pepigere dies, et pace sequestra</span><span class="linebreak"></span>
<span class="line">per silvas Teucri mixtique impune Latini</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_244_118"><sup class="lineRef">118</sup>sua <span class="italic">MR:</span> cui <span class="italic">P</span>
</li><li class="note text" id="note_LCL064_244_126"><sup class="lineRef">126</sup>iustitiaene <span class="italic">P:</span> iustitiane <span class="italic">MR</span> ǀ laborum <span class="italic">MP:</span> laborem <span class="italic">R</span>
</li></ul></section></notes></section>