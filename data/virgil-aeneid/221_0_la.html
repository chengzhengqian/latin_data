<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">solis inardescit radiis longeque refulget;</span><span class="linebreak"></span>
<span class="line">tum levis ocreas electro auroque recocto,</span><span class="linebreak"></span>
<span class="line"><span class="br"></span><span class="lineNumber">625</span><span class="br"></span>hastamque et clipei non enarrabile textum.</span><span class="linebreak"></span>
<span class="line indent2">Illic res Italas Romanorumque triumphos</span><span class="linebreak"></span>
<span class="line">haud vatum ignarus venturique inscius aevi</span><span class="linebreak"></span>
<span class="line">fecerat ignipotens, illic genus omne futurae</span><span class="linebreak"></span>
<span class="line">stirpis ab Ascanio pugnataque in ordine bella.</span><span class="linebreak"></span>
<span class="line"><span class="br"></span><span class="lineNumber">630</span><span class="br"></span>fecerat et viridi fetam Mavortis in antro</span><span class="linebreak"></span>
<span class="line">procubuisse lupam, geminos huic ubera circum</span><span class="linebreak"></span>
<span class="line">ludere pendentis pueros et lambere matrem</span><span class="linebreak"></span>
<span class="line">impavidos, illam tereti cervice reflexa</span><span class="linebreak"></span>
<span class="line">mulcere alternos et corpora fingere lingua.</span><span class="linebreak"></span>
<span class="line"><span class="br"></span><span class="lineNumber">635</span><span class="br"></span>nec procul hinc Romam et raptas sine more Sabinas</span><span class="linebreak"></span>
<span class="line">consessu caveae, magnis Circensibus actis,</span><span class="linebreak"></span>
<span class="line">addiderat, subitoque novum consurgere bellum</span><span class="linebreak"></span>
<span class="line">Romulidis Tatioque seni Curibusque severis.</span><span class="linebreak"></span>
<span class="line">post idem inter se posito certamine reges</span><span class="linebreak"></span>
<span class="line"><span class="br"></span><span class="lineNumber">640</span><span class="br"></span>armati Iovis ante aram paterasque tenentes</span><span class="linebreak"></span>
<span class="line">stabant et caesa iungebant foedera porca,</span><span class="linebreak"></span>
<span class="line"><span class="br"></span><span class="lineNumber">654</span><span class="br"></span>Romuleoque recens horrebat regia culmo.</span><span class="linebreak"></span>
<span class="line"><span class="br"></span><span class="lineNumber">642</span><span class="br"></span>haud procul inde citae Mettum in diversa quadrigae</span><span class="linebreak"></span>
<span class="line">distulerant (at tu dictis, Albane, maneres!),</span><span class="linebreak"></span>
<span class="line">raptabatque viri mendacis viscera Tullus</span><span class="linebreak"></span>
<span class="line"><span class="br"></span><span class="lineNumber">645</span><span class="br"></span>per silvam, et sparsi rorabant sanguine vepres.</span><span class="linebreak"></span>
<span class="line">nec non Tarquinium eiectum Porsenna iubebat</span><span class="linebreak"></span>
<span class="line">accipere ingentique urbem obsidione premebat;</span><span class="linebreak"></span>
<span class="line">Aeneadae in ferrum pro libertate ruebant.</span><span class="linebreak"></span>
<span class="line">illum indignanti similem similemque minanti</span><span class="linebreak"></span>
<span class="line"><span class="br"></span><span class="lineNumber">650</span><span class="br"></span>aspiceres, pontem auderet quia vellere Cocles</span><span class="linebreak"></span>
<span class="line">et fluvium vinclis innaret Cloelia ruptis.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_104_633"><sup class="lineRef">633</sup>reflexa <span class="italic">PR</span>: reflexam <span class="italic">M</span>
</li></ul></section></notes></section>