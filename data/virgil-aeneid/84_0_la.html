<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">luna premit suadentque cadentia sidera somnos,</span><span class="linebreak"></span>
<span class="line">sola domo maeret vacua stratisque relictis</span><span class="linebreak"></span>
<span class="line">incubat. illum absens absentem auditque videtque,</span><span class="linebreak"></span>
<span class="line">aut gremio Ascanium, genitoris imagine capta,</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>detinet, infandum si fallere possit amorem.</span><span class="linebreak"></span>
<span class="line">non coeptae adsurgunt turres, non arma iuventus</span><span class="linebreak"></span>
<span class="line">exercet portusve aut propugnacula bello</span><span class="linebreak"></span>
<span class="line">tuta parant; pendent opera interrupta minaeque</span><span class="linebreak"></span>
<span class="line">murorum ingentes aequataque machina caelo.</span><span class="linebreak"></span>
<span class="line indent2"><span class="br"></span><span class="lineNumber">90</span><span class="br"></span> Quam simul ac tali persensit peste teneri</span><span class="linebreak"></span>
<span class="line">cara Iovis coniunx nec famam obstare furori,</span><span class="linebreak"></span>
<span class="line">talibus adgreditur Venerem Saturnia dictis:</span><span class="linebreak"></span>
<span class="line">
<span class="marginNote left">
<span class="sc">mpr</span>
</span> “egregiam vero laudem et spolia ampla refertis</span><span class="linebreak"></span>
<span class="line">tuque puerque tuus; magnum et memorabile numen,</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>una dolo divum si femina victa duorum est.</span><span class="linebreak"></span>
<span class="line">nec me adeo fallit veritam te moenia nostra</span><span class="linebreak"></span>
<span class="line">suspectas habuisse domos Karthaginis altae.</span><span class="linebreak"></span>
<span class="line">sed quis erit modus, aut quo nunc certamina tanta?</span><span class="linebreak"></span>
<span class="line">quin potius pacem aeternam pactosque hymenaeos</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>exercemus? habes, tota quod mente petisti:</span><span class="linebreak"></span>
<span class="line">ardet amans Dido traxitque per ossa furorem.</span><span class="linebreak"></span>
<span class="line">communem hunc ergo populum paribusque regamus</span><span class="linebreak"></span>
<span class="line">auspiciis; liceat Phrygio servire marito</span><span class="linebreak"></span>
<span class="line">dotalisque tuae Tyrios permittere dextrae.”</span><span class="linebreak"></span>
<span class="line indent2"><span class="br"></span><span class="lineNumber">105</span><span class="br"></span> Olli (sensit enim simulata mente locutam,</span><span class="linebreak"></span>
<span class="line">quo regnum Italiae Libycas averteret oras)</span><span class="linebreak"></span>
<span class="line">sic contra est ingressa Venus: “quis talia demens</span><span class="linebreak"></span>
<span class="line">abnuat aut tecum malit contendere bello,</span><span class="linebreak"></span>
<span class="line">si modo, quod memoras, factum fortuna sequatur?</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>sed fatis incerta feror, si Iuppiter unam</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_428_98"><sup class="lineRef">98</sup>certamina tanta <span class="italic">Heinsius</span>: -e -o <span class="italic">codd.</span>
</li></ul></section></notes></section>