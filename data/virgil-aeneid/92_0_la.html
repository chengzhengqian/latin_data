<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">exstinctus pudor et, qua sola sidera adibam,</span><span class="linebreak"></span>
<span class="line">fama prior. cui me moribundam deseris, hospes,</span><span class="linebreak"></span>
<span class="line">hoc solum nomen quoniam de coniuge restat?</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>quid moror? an mea Pygmalion dum moenia frater</span><span class="linebreak"></span>
<span class="line">destruat aut captam ducat Gaetulus Iarbas?</span><span class="linebreak"></span>
<span class="line">saltem si qua mihi de te suscepta fuisset</span><span class="linebreak"></span>
<span class="line">ante fugam suboles, si quis mihi parvulus aula</span><span class="linebreak"></span>
<span class="line">luderet Aeneas, qui te tamen ore referret,</span><span class="linebreak"></span>
<span class="line"><span class="br"></span><span class="lineNumber">330</span><span class="br"></span>non equidem omnino capta ac deserta viderer.”</span><span class="linebreak"></span>
<span class="line indent2">Dixerat. ille Iovis monitis immota tenebat</span><span class="linebreak"></span>
<span class="line">lumina et obnixus curam sub corde premebat.</span><span class="linebreak"></span>
<span class="line">tandem pauca refert: “ego te, quae plurima fando</span><span class="linebreak"></span>
<span class="line">enumerare vales, numquam, regina, negabo</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>promeritam, nec me meminisse pigebit Elissae,</span><span class="linebreak"></span>
<span class="line">dum memor ipse mei, dum spiritus hos regit artus.</span><span class="linebreak"></span>
<span class="line">pro re pauca loquar. neque ego hanc abscondere furto</span><span class="linebreak"></span>
<span class="line">speravi (ne finge) fugam, nec coniugis umquam</span><span class="linebreak"></span>
<span class="line">praetendi taedas aut haec in foedera veni.</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>me si fata meis paterentur ducere vitam</span><span class="linebreak"></span>
<span class="line">auspiciis et sponte mea componere curas,</span><span class="linebreak"></span>
<span class="line">urbem Troianam primum dulcisque meorum</span><span class="linebreak"></span>
<span class="line">reliquias colerem, Priami tecta alta manerent,</span><span class="linebreak"></span>
<span class="line">et recidiva manu posuissem Pergama victis.</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>sed nunc Italiam magnam Gryneus Apollo,</span><span class="linebreak"></span>
<span class="line">Italiam Lyciae iussere capessere sortes;</span><span class="linebreak"></span>
<span class="line">hic amor, haec patria est. si te Karthaginis arces</span><span class="linebreak"></span>
<span class="line">Phoenissam Libycaeque aspectus detinet urbis,</span><span class="linebreak"></span>
<span class="line">quae tandem Ausonia Teucros considere terra</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>invidia est? et nos fas extera quaerere regna.</span><span class="linebreak"></span>
<span class="line">me patris Anchisae, quotiens umentibus umbris</span><span class="linebreak"></span>
</p>
</section><notes></notes></section>