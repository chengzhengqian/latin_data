<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">gentis Dardaniae, magnum quae sparsa per orbem.</span><span class="linebreak"></span>
<span class="line">di tibi, si qua pios respectant numina, si quid</span><span class="linebreak"></span>
<span class="line">usquam iustitiae est, et mens sibi conscia recti</span><span class="linebreak"></span>
<span class="line"><span class="br"></span><span class="lineNumber">605</span><span class="br"></span>praemia digna ferant. quae te tam laeta tulerunt</span><span class="linebreak"></span>
<span class="line">saecula? qui tanti talem genuere parentes?</span><span class="linebreak"></span>
<span class="line">in freta dum fluvii current, dum montibus umbrae</span><span class="linebreak"></span>
<span class="line">lustrabunt convexa, polus dum sidera pascet,</span><span class="linebreak"></span>
<span class="line"><span class="marginNote left"><span class="sc">fmpr</span></span> semper honos nomenque tuum laudesque manebunt,</span><span class="linebreak"></span>
<span class="line"><span class="br"></span><span class="lineNumber">610</span><span class="br"></span>quae me cumque vocant terrae.” sic fatus, amicum</span><span class="linebreak"></span>
<span class="line">Ilionea petit dextra laevaque Serestum,</span><span class="linebreak"></span>
<span class="line"><span class="marginNote left"><span class="sc">mpr</span></span> post alios, fortemque Gyan fortemque Cloanthum.</span><span class="linebreak"></span>
<span class="line indent2">Obstipuit primo aspectu Sidonia Dido,</span><span class="linebreak"></span>
<span class="line">casu deinde viri tanto, et sic ore locuta est:</span><span class="linebreak"></span>
<span class="line"><span class="br"></span><span class="lineNumber">615</span><span class="br"></span>“quis te, nate dea, per tanta pericula casus</span><span class="linebreak"></span>
<span class="line">insequitur? quae vis immanibus applicat oris?</span><span class="linebreak"></span>
<span class="line">tune ille Aeneas, quem Dardanio Anchisae</span><span class="linebreak"></span>
<span class="line">alma Venus Phrygii genuit Simoentis ad undam?</span><span class="linebreak"></span>
<span class="line">atque equidem Teucrum memini Sidona venire</span><span class="linebreak"></span>
<span class="line"><span class="br"></span><span class="lineNumber">620</span><span class="br"></span>finibus expulsum patriis, nova regna petentem</span><span class="linebreak"></span>
<span class="line">auxilio Beli; genitor tum Belus opimam</span><span class="linebreak"></span>
<span class="line">vastabat Cyprum et victor dicione tenebat.</span><span class="linebreak"></span>
<span class="line">tempore iam ex illo casus mihi cognitus urbis</span><span class="linebreak"></span>
<span class="line">Troianae nomenque tuum regesque Pelasgi.</span><span class="linebreak"></span>
<span class="line"><span class="br"></span><span class="lineNumber">625</span><span class="br"></span>ipse hostis Teucros insigni laude ferebat</span><span class="linebreak"></span>
<span class="line">seque ortum antiqua Teucrorum ab stirpe volebat.</span><span class="linebreak"></span>
<span class="line">quare agite, o tectis, iuvenes, succedite nostris.</span><span class="linebreak"></span>
<span class="line">me quoque per multos similis fortuna labores</span><span class="linebreak"></span>
<span class="line">iactatam hac demum voluit consistere terra.</span><span class="linebreak"></span>
<span class="line"><span class="br"></span><span class="lineNumber">630</span><span class="br"></span>non ignara mali miseris succurrere disco.”</span><span class="linebreak"></span>
<span class="line indent2">Sic memorat; simul Aenean in regia ducit</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_304_604"><sup class="lineRef">604</sup>iustitiae <span class="italic">BFPR</span>: -a <span class="italic">M</span>
</li></ul></section></notes></section>