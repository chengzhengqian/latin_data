<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">et mentem patriae subiit pietatis imago.</span><span class="linebreak"></span>
<span class="line"><span class="br"></span><span class="lineNumber">825</span><span class="br"></span>“quid tibi nunc, miserande puer, pro laudibus istis,</span><span class="linebreak"></span>
<span class="line">quid pius Aeneas tanta dabit indole dignum?</span><span class="linebreak"></span>
<span class="line">arma, quibus laetatus, habe tua; teque parentum</span><span class="linebreak"></span>
<span class="line">manibus et cineri, si qua est ea cura, remitto.</span><span class="linebreak"></span>
<span class="line">hoc tamen infelix miseram solabere mortem:</span><span class="linebreak"></span>
<span class="line"><span class="br"></span><span class="lineNumber">830</span><span class="br"></span>Aeneae magni dextra cadis.” increpat ultro</span><span class="linebreak"></span>
<span class="line">cunctantis socios et terra sublevat ipsum</span><span class="linebreak"></span>
<span class="line">sanguine turpantem comptos de more capillos.</span><span class="linebreak"></span>
<span class="line indent2">Interea genitor Tiberini ad fluminis undam</span><span class="linebreak"></span>
<span class="line">vulnera siccabat lymphis corpusque levabat</span><span class="linebreak"></span>
<span class="line"><span class="br"></span><span class="lineNumber">835</span><span class="br"></span>arboris acclinis trunco. procul aerea ramis</span><span class="linebreak"></span>
<span class="line">dependet galea et prato gravia arma quiescunt.</span><span class="linebreak"></span>
<span class="line">stant lecti circum iuvenes; ipse aeger anhelans</span><span class="linebreak"></span>
<span class="line">colla fovet fusus propexam in pectora barbam;</span><span class="linebreak"></span>
<span class="line">multa super Lauso rogitat, multumque remittit</span><span class="linebreak"></span>
<span class="line"><span class="br"></span><span class="lineNumber">840</span><span class="br"></span>qui revocent maestique ferant mandata parentis.</span><span class="linebreak"></span>
<span class="line">at Lausum socii exanimem super arma ferebant</span><span class="linebreak"></span>
<span class="line">flentes, ingentem atque ingenti vulnere victum.</span><span class="linebreak"></span>
<span class="line">agnovit longe gemitum praesaga mali mens.</span><span class="linebreak"></span>
<span class="line">canitiem multo deformat pulvere et ambas</span><span class="linebreak"></span>
<span class="line"><span class="br"></span><span class="lineNumber">845</span><span class="br"></span>ad caelum tendit palmas et corpore inhaeret.</span><span class="linebreak"></span>
<span class="line">“tantane me tenuit vivendi, nate, voluptas,</span><span class="linebreak"></span>
<span class="line">ut pro me hostili paterer succedere dextrae,</span><span class="linebreak"></span>
<span class="line">quem genui? tuane haec genitor per vulnera servor</span><span class="linebreak"></span>
<span class="line">morte tua vivens? heu, nunc misero mihi demum</span><span class="linebreak"></span>
<span class="line"><span class="br"></span><span class="lineNumber">850</span><span class="br"></span>exilium infelix, nunc alte vulnus adactum!</span><span class="linebreak"></span>
<span class="line">idem ego, nate, tuum maculavi crimine nomen,</span><span class="linebreak"></span>
<span class="line">pulsus ob invidiam solio sceptrisque paternis.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_230_824"><sup class="lineRef">824</sup>subiit <span class="italic">P</span>: subit <span class="italic">R</span>: strinxit (9.294) <span class="italic">M</span>
</li><li class="note text" id="note_LCL064_230_850"><sup class="lineRef">850</sup>exilium <span class="italic">P</span>, <span class="italic">Servius</span>: exitium <span class="italic">MR</span>
</li></ul></section></notes></section>