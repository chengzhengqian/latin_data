<section class="div1 language" lang="la"><header><hgroup><h1>Aeneid</h1></hgroup></header><section class="div2"><p class="lineGroup">
<span class="line">armentalis equae mammis et lacte ferino</span><span class="linebreak"></span>
<span class="line">nutribat teneris immulgens ubera labris.</span><span class="linebreak"></span>
<span class="line">utque pedum primis infans vestigia plantis</span><span class="linebreak"></span>
<span class="line">institerat, iaculo palmas armavit acuto</span><span class="linebreak"></span>
<span class="line"><span class="br"></span><span class="lineNumber">575</span><span class="br"></span>spiculaque ex umero parvae suspendit et arcum.</span><span class="linebreak"></span>
<span class="line">pro crinali auro, pro longae tegmine pallae</span><span class="linebreak"></span>
<span class="line">tigridis exuviae per dorsum a vertice pendent.</span><span class="linebreak"></span>
<span class="line">tela manu iam tum tenera puerilia torsit</span><span class="linebreak"></span>
<span class="line">et fundam tereti circum caput egit habena</span><span class="linebreak"></span>
<span class="line"><span class="br"></span><span class="lineNumber">580</span><span class="br"></span>Strymoniamque gruem aut album deiecit olorem.</span><span class="linebreak"></span>
<span class="line">multae illam frustra Tyrrhena per oppida matres</span><span class="linebreak"></span>
<span class="line">optavere nurum; sola contenta Diana</span><span class="linebreak"></span>
<span class="line">aeternum telorum et virginitatis amorem</span><span class="linebreak"></span>
<span class="line">intemerata colit. vellem haud correpta fuisset</span><span class="linebreak"></span>
<span class="line"><span class="br"></span><span class="lineNumber">585</span><span class="br"></span>militia tali conata lacessere Teucros:</span><span class="linebreak"></span>
<span class="line">cara mihi comitumque foret nunc una mearum.</span><span class="linebreak"></span>
<span class="line">verum age, quandoquidem fatis urgetur acerbis,</span><span class="linebreak"></span>
<span class="line">labere, nympha, polo finisque invise Latinos,</span><span class="linebreak"></span>
<span class="line">tristis ubi infausto committitur omine pugna.</span><span class="linebreak"></span>
<span class="line"><span class="br"></span><span class="lineNumber">590</span><span class="br"></span>haec cape et ultricem pharetra deprome sagittam:</span><span class="linebreak"></span>
<span class="line">hac, quicumque sacrum violarit vulnere corpus,</span><span class="linebreak"></span>
<span class="line">Tros Italusque, mihi pariter det sanguine poenas.</span><span class="linebreak"></span>
<span class="line">post ego nube cava miserandae corpus et arma</span><span class="linebreak"></span>
<span class="line">inspoliata feram tumulo patriaeque reponam.‚Äù</span><span class="linebreak"></span>
<span class="line"><span class="br"></span><span class="lineNumber">595</span><span class="br"></span>dixit, at illa levis caeli delapsa per auras</span><span class="linebreak"></span>
<span class="line">insonuit nigro circumdata turbine corpus.</span><span class="linebreak"></span>
<span class="line indent2">At manus interea muris Troiana propinquat,</span><span class="linebreak"></span>
<span class="line">Etruscique duces equitumque exercitus omnis</span><span class="linebreak"></span>
<span class="line">compositi numero in turmas. fremit aequore toto</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_276_592"><sup class="lineRef">592</sup>Italusque <span class="italic">MPR:</span> Italusve <span class="italic">Servius</span>
</li><li class="note text" id="note_LCL064_276_595"><sup class="lineRef">595</sup>delapsa <span class="italic">M:</span> demissa (10.73) <span class="italic">PR</span>
</li></ul></section></notes></section>