<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">200</span><span class="br"></span>vos et Scyllaeam rabiem penitusque sonantis</span><span class="linebreak"></span>
<span class="line">accestis scopulos, vos et Cyclopia saxa</span><span class="linebreak"></span>
<span class="line">experti; revocate animos maestumque timorem</span><span class="linebreak"></span>
<span class="line">mittite; forsan et haec olim meminisse iuvabit.</span><span class="linebreak"></span>
<span class="line">per varios casus, per tot discrimina rerum</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>tendimus in Latium, sedes ubi fata quietas</span><span class="linebreak"></span>
<span class="line">ostendunt; illic fas regna resurgere Troiae.</span><span class="linebreak"></span>
<span class="line">durate, et vosmet rebus servate secundis.”</span><span class="linebreak"></span>
<span class="line indent2">Talia voce refert, curisque ingentibus aeger</span><span class="linebreak"></span>
<span class="line">spem vultu simulat, premit altum corde dolorem.</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>illi se praedae accingunt dapibusque futuris;</span><span class="linebreak"></span>
<span class="line">tergora diripiunt costis et viscera nudant;</span><span class="linebreak"></span>
<span class="line">pars in frusta secant veribusque trementia figunt,</span><span class="linebreak"></span>
<span class="line">litore aëna locant alii flammasque ministrant.</span><span class="linebreak"></span>
<span class="line">tum victu revocant vires, fusique per herbam</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>implentur veteris Bacchi pinguisque ferinae.</span><span class="linebreak"></span>
<span class="line">postquam exempta fames epulis mensaeque remotae,</span><span class="linebreak"></span>
<span class="line">amissos longo socios sermone requirunt,</span><span class="linebreak"></span>
<span class="line">spemque metumque inter dubii, seu vivere credant</span><span class="linebreak"></span>
<span class="line">sive extrema pati nec iam exaudire vocatos.</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>praecipue pius Aeneas nunc acris Oronti,</span><span class="linebreak"></span>
<span class="line">nunc Amyci casum gemit et crudelia secum</span><span class="linebreak"></span>
<span class="line">fata Lyci fortemque Gyan fortemque Cloanthum.</span><span class="linebreak"></span>
<span class="line indent2">Et iam finis erat, cum Iuppiter aethere summo</span><span class="linebreak"></span>
<span class="line">despiciens mare velivolum terrasque iacentis</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>litoraque et latos populos, sic vertice caeli</span><span class="linebreak"></span>
<span class="line">constitit et Libyae defixit lumina regnis.</span><span class="linebreak"></span>
<span class="line">atque illum talis iactantem pectore curas</span><span class="linebreak"></span>
<span class="line">tristior et lacrimis oculos suffusa nitentis</span><span class="linebreak"></span>
<span class="line">adloquitur Venus: “o qui res hominumque deumque</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_276_224"><sup class="lineRef">224</sup>despiciens <span class="italic">FMR</span>: di- <span class="italic">Servius</span>
</li></ul></section></notes></section>