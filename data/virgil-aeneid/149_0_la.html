<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">per genitorem oro, per spes surgentis Iuli,</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>eripe me his, invicte, malis: aut tu mihi terram</span><span class="linebreak"></span>
<span class="line">inice (namque potes) portusque require Velinos;</span><span class="linebreak"></span>
<span class="line">aut tu, si qua via est, si quam tibi diva creatrix</span><span class="linebreak"></span>
<span class="line">ostendit (neque enim, credo, sine numine divum</span><span class="linebreak"></span>
<span class="line">flumina tanta paras Stygiamque innare paludem),</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>da dextram misero et tecum me tolle per undas,</span><span class="linebreak"></span>
<span class="line">sedibus ut saltem placidis in morte quiescam.”</span><span class="linebreak"></span>
<span class="line indent2">Talia fatus erat, coepit cum talia vates:</span><span class="linebreak"></span>
<span class="line">“unde haec, o Palinure, tibi tam dira cupido?</span><span class="linebreak"></span>
<span class="line">tu Stygias inhumatus aquas amnemque severum</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>Eumenidum aspicies ripamve iniussus adibis?</span><span class="linebreak"></span>
<span class="line">desine fata deum flecti sperare precando.</span><span class="linebreak"></span>
<span class="line">sed cape dicta memor, duri solacia casus:</span><span class="linebreak"></span>
<span class="line">nam tua finitimi, longe lateque per urbes</span><span class="linebreak"></span>
<span class="line">prodigiis acti caelestibus, ossa piabunt</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>et statuent tumulum et tumulo sollemnia mittent,</span><span class="linebreak"></span>
<span class="line">aeternumque locus Palinuri nomen habebit.”</span><span class="linebreak"></span>
<span class="line">his dictis curae emotae, pulsusque parumper</span><span class="linebreak"></span>
<span class="line">corde dolor tristi; gaudet cognomine terra.</span><span class="linebreak"></span>
<span class="line indent2">Ergo iter inceptum peragunt fluvioque propinquant.</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>navita quos iam inde ut Stygia prospexit ab unda</span><span class="linebreak"></span>
<span class="line">per tacitum nemus ire pedemque advertere ripae,</span><span class="linebreak"></span>
<span class="line">sic prior adgreditur dictis atque increpat ultro:</span><span class="linebreak"></span>
<span class="line">“quisquis es, armatus qui nostra ad flumina tendis,</span><span class="linebreak"></span>
<span class="line">fare age, quid venias, iam istinc, et comprime gressum.</span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>umbrarum hic locus est, Somni Noctisque soporae;</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_558_383"><sup class="lineRef">383</sup>terra <span class="italic">Servius</span>: -ae <span class="italic">codd.</span>
</li></ul></section></notes></section>