<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">230</span><span class="br"></span>aeternis regis imperiis et fulmine terres,</span><span class="linebreak"></span>
<span class="line">quid meus Aeneas in te committere tantum,</span><span class="linebreak"></span>
<span class="line">quid Troes potuere, quibus tot funera passis</span><span class="linebreak"></span>
<span class="line">cunctus ob Italiam terrarum clauditur orbis?</span><span class="linebreak"></span>
<span class="line">certe hinc Romanos olim volventibus annis,</span><span class="linebreak"></span>
<span class="line"><span class="marginNote left"><span class="sc">fmrv</span></span>hinc fore ductores, revocato a sanguine Teucri,</span><span class="linebreak"></span>
<span class="line"><span class="br"></span><span class="lineNumber">236</span><span class="br"></span>qui mare, qui terras omnis dicione tenerent,</span><span class="linebreak"></span>
<span class="line">pollicitus. quae te, genitor, sententia vertit?</span><span class="linebreak"></span>
<span class="line">hoc equidem occasum Troiae tristisque ruinas</span><span class="linebreak"></span>
<span class="line">solabar, fatis contraria fata rependens;</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>nunc eadem fortuna viros tot casibus actos</span><span class="linebreak"></span>
<span class="line">insequitur. quem das finem, rex magne, laborum?</span><span class="linebreak"></span>
<span class="line">Antenor potuit, mediis elapsus Achivis,</span><span class="linebreak"></span>
<span class="line">Illyricos penetrare sinus atque intima tutus</span><span class="linebreak"></span>
<span class="line">regna Liburnorum et fontem superare Timavi,</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>unde per ora novem vasto cum murmure montis</span><span class="linebreak"></span>
<span class="line">it mare proruptum et pelago premit arva sonanti.</span><span class="linebreak"></span>
<span class="line">hic tamen ille urbem Patavi sedesque locavit</span><span class="linebreak"></span>
<span class="line">Teucrorum et genti nomen dedit armaque fixit</span><span class="linebreak"></span>
<span class="line">Troïa; nunc placida compostus pace quiescit:</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>nos, tua progenies, caeli quibus adnuis arcem,</span><span class="linebreak"></span>
<span class="line">navibus (infandum!) amissis unius ob iram</span><span class="linebreak"></span>
<span class="line">prodimur atque Italis longe disiungimur oris.</span><span class="linebreak"></span>
<span class="line">hic pietatis honos? sic nos in sceptra reponis?”</span><span class="linebreak"></span>
<span class="line indent2">Olli subridens hominum sator atque deorum</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>vultu, quo caelum tempestatesque serenat,</span><span class="linebreak"></span>
<span class="line">oscula libavit natae, dehinc talia fatur:</span><span class="linebreak"></span>
<span class="line">“parce metu, Cytherea; manent immota tuorum</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_278_236"><sup class="lineRef">236</sup>omnis <span class="italic">FV</span>: omni <span class="italic">Mγ</span> <span class="italic">R</span></li></ul></section></notes></section>