<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">aureus ex umeris erat arcus et aurea vati</span><span class="linebreak"></span>
<span class="line"><span class="br"></span><span class="lineNumber">775</span><span class="br"></span>cassida; tum croceam chlamydemque sinusque crepantis</span><span class="linebreak"></span>
<span class="line">carbaseos fulvo in nodum collegerat auro</span><span class="linebreak"></span>
<span class="line">pictus acu tunicas et barbara tegmina crurum.</span><span class="linebreak"></span>
<span class="line">hunc virgo, sive ut templis praefigeret arma</span><span class="linebreak"></span>
<span class="line">Troïa, captivo sive ut se ferret in auro</span><span class="linebreak"></span>
<span class="line"><span class="br"></span><span class="lineNumber">780</span><span class="br"></span>venatrix, unum ex omni certamine pugnae</span><span class="linebreak"></span>
<span class="line">caeca sequebatur totumque incauta per agmen</span><span class="linebreak"></span>
<span class="line">femineo praedae et spoliorum ardebat amore,</span><span class="linebreak"></span>
<span class="line">
<span class="marginNote left">
<span class="sc">mp</span>
</span> telum ex insidiis cum tandem tempore capto</span><span class="linebreak"></span>
<span class="line">concitat et superos Arruns sic voce precatur:</span><span class="linebreak"></span>
<span class="line"><span class="br"></span><span class="lineNumber">785</span><span class="br"></span>“summe deum, sancti custos Soractis Apollo,</span><span class="linebreak"></span>
<span class="line">quem primi colimus, cui pineus ardor acervo</span><span class="linebreak"></span>
<span class="line">pascitur, et medium freti pietate per ignem</span><span class="linebreak"></span>
<span class="line">cultores multa premimus vestigia pruna,</span><span class="linebreak"></span>
<span class="line">da, pater, hoc nostris aboleri dedecus armis,</span><span class="linebreak"></span>
<span class="line"><span class="br"></span><span class="lineNumber">790</span><span class="br"></span>omnipotens. non exuvias pulsaeve tropaeum</span><span class="linebreak"></span>
<span class="line">virginis aut spolia ulla peto, mihi cetera laudem</span><span class="linebreak"></span>
<span class="line">facta ferent; haec dira meo dum vulnere pestis</span><span class="linebreak"></span>
<span class="line">
<span class="marginNote left">
<span class="sc">mpr</span>
</span> pulsa cadat, patrias remeabo inglorius urbes.”</span><span class="linebreak"></span>
<span class="line indent2">Audiit et voti Phoebus succedere partem</span><span class="linebreak"></span>
<span class="line"><span class="br"></span><span class="lineNumber">795</span><span class="br"></span>mente dedit, partem volucris dispersit in auras:</span><span class="linebreak"></span>
<span class="line">sterneret ut subita turbatam morte Camillam</span><span class="linebreak"></span>
<span class="line">adnuit oranti; reducem ut patria alta videret</span><span class="linebreak"></span>
<span class="line">non dedit, inque Notos vocem vertere procellae.</span><span class="linebreak"></span>
<span class="line">ergo ut missa manu sonitum dedit hasta per auras,</span><span class="linebreak"></span>
<span class="line"><span class="br"></span><span class="lineNumber">800</span><span class="br"></span>convertere animos acris oculosque tulere</span><span class="linebreak"></span>
<span class="line">cuncti ad reginam Volsci. nihil ipsa nec aurae</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_290_799"><sup class="lineRef">799</sup>ut <span class="italic">PR:</span> ubi <span class="italic">M</span>
</li></ul></section></notes></section>