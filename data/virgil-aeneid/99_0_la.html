<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">quaeque lacus late liquidos, quaeque aspera dumis</span><span class="linebreak"></span>
<span class="line">rura tenent, somno positae sub nocte silenti.</span><span class="linebreak"></span>
<span class="line">
<span class="italic">lenibant curas et corda oblita laborum.</span>
</span><span class="linebreak"></span>
<span class="line">at non infelix animi Phoenissa, neque umquam</span><span class="linebreak"></span>
<span class="line"><span class="br"></span><span class="lineNumber">530</span><span class="br"></span>solvitur in somnos, oculisve aut pectore noctem</span><span class="linebreak"></span>
<span class="line">accipit; ingeminant curae, rursusque resurgens</span><span class="linebreak"></span>
<span class="line">saevit amor, magnoque irarum fluctuat aestu.</span><span class="linebreak"></span>
<span class="line">sic adeo insistit secumque ita corde volutat:</span><span class="linebreak"></span>
<span class="line">“en, quid ago? rursusne procos inrisa priores</span><span class="linebreak"></span>
<span class="line"><span class="br"></span><span class="lineNumber">535</span><span class="br"></span>experiar, Nomadumque petam conubia supplex,</span><span class="linebreak"></span>
<span class="line">quos ego sim totiens iam dedignata maritos?</span><span class="linebreak"></span>
<span class="line">Iliacas igitur classis atque ultima Teucrum</span><span class="linebreak"></span>
<span class="line">iussa sequar? quiane auxilio iuvat ante levatos</span><span class="linebreak"></span>
<span class="line">et bene apud memores veteris stat gratia facti?</span><span class="linebreak"></span>
<span class="line"><span class="br"></span><span class="lineNumber">540</span><span class="br"></span>quis me autem, fac velle, sinet ratibusve superbis</span><span class="linebreak"></span>
<span class="line">invisam accipiet? nescis, heu! perdita, necdum</span><span class="linebreak"></span>
<span class="line">Laomedonteae sentis periuria gentis?</span><span class="linebreak"></span>
<span class="line">quid tum? sola fuga nautas comitabor ovantis?</span><span class="linebreak"></span>
<span class="line">an Tyriis omnique manu stipata meorum</span><span class="linebreak"></span>
<span class="line"><span class="br"></span><span class="lineNumber">545</span><span class="br"></span>inferar et, quos Sidonia vix urbe revelli,</span><span class="linebreak"></span>
<span class="line">rursus agam pelago et ventis dare vela iubebo?</span><span class="linebreak"></span>
<span class="line">quin morere, ut merita es, ferroque averte dolorem.</span><span class="linebreak"></span>
<span class="line">tu lacrimis evicta meis, tu prima furentem</span><span class="linebreak"></span>
<span class="line">his, germana, malis oneras atque obicis hosti.</span><span class="linebreak"></span>
<span class="line"><span class="br"></span><span class="lineNumber">550</span><span class="br"></span>non licuit thalami expertem sine crimine vitam</span><span class="linebreak"></span>
<span class="line">degere, more ferae, talis nec tangere curas;</span><span class="linebreak"></span>
<span class="line">non servata fides cineri promissa Sychaeo.”</span><span class="linebreak"></span>
<span class="line">tantos illa suo rumpebat pectore questus.</span><span class="linebreak"></span>
<span class="line indent2">Aeneas celsa in puppi, iam certus eundi,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_458_541"><sup class="lineRef">541</sup>invisam <span class="italic">MPap</span>: inrisam <span class="italic">M</span>
<sup>2</sup>
</li></ul></section></notes></section>