<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">manibus hoc referes, telo cecidisse Camillae.”</span><span class="linebreak"></span>
<span class="line indent2"><span class="br"></span><span class="lineNumber">690</span><span class="br"></span>Protinus Orsilochum et Buten, duo maxima Teucrum</span><span class="linebreak"></span>
<span class="line">
<span class="marginNote left">
<span class="sc">mpr</span>
</span> corpora, sed Buten aversum cuspide fixit</span><span class="linebreak"></span>
<span class="line">loricam galeamque inter, qua colla sedentis</span><span class="linebreak"></span>
<span class="line">lucent et laevo dependet parma lacerto;</span><span class="linebreak"></span>
<span class="line">Orsilochum fugiens magnumque agitata per orbem</span><span class="linebreak"></span>
<span class="line"><span class="br"></span><span class="lineNumber">695</span><span class="br"></span>eludit gyro interior sequiturque sequentem;</span><span class="linebreak"></span>
<span class="line">tum validam perque arma viro perque ossa securim</span><span class="linebreak"></span>
<span class="line">altior exsurgens oranti et multa precanti</span><span class="linebreak"></span>
<span class="line">congeminat; vulnus calido rigat ora cerebro.</span><span class="linebreak"></span>
<span class="line">incidit huic subitoque aspectu territus haesit</span><span class="linebreak"></span>
<span class="line"><span class="br"></span><span class="lineNumber">700</span><span class="br"></span>Appenninicolae bellator filius Auni,</span><span class="linebreak"></span>
<span class="line">haud Ligurum extremus, dum fallere fata sinebant.</span><span class="linebreak"></span>
<span class="line">isque ubi se nullo iam cursu evadere pugnae</span><span class="linebreak"></span>
<span class="line">posse neque instantem reginam avertere cernit,</span><span class="linebreak"></span>
<span class="line">consilio versare dolos ingressus et astu</span><span class="linebreak"></span>
<span class="line"><span class="br"></span><span class="lineNumber">705</span><span class="br"></span>incipit haec: “quid tam egregium, si femina forti</span><span class="linebreak"></span>
<span class="line">fidis equo? dimitte fugam et te comminus aequo</span><span class="linebreak"></span>
<span class="line">mecum crede solo pugnaeque accinge pedestri:</span><span class="linebreak"></span>
<span class="line">iam nosces ventosa ferat cui gloria fraudem.”</span><span class="linebreak"></span>
<span class="line">dixit, at illa furens acrique accensa dolore</span><span class="linebreak"></span>
<span class="line"><span class="br"></span><span class="lineNumber">710</span><span class="br"></span>tradit equum comiti paribusque resistit in armis</span><span class="linebreak"></span>
<span class="line">ense pedes nudo puraque interrita parma.</span><span class="linebreak"></span>
<span class="line">at iuvenis vicisse dolo ratus avolat ipse</span><span class="linebreak"></span>
<span class="line">(haud mora), conversisque fugax aufertur habenis</span><span class="linebreak"></span>
<span class="line">quadripedemque citum ferrata calce fatigat.</span><span class="linebreak"></span>
<span class="line"><span class="br"></span><span class="lineNumber">715</span><span class="br"></span>“vane Ligus frustraque animis elate superbis,</span><span class="linebreak"></span>
<span class="line">nequiquam patrias temptasti lubricus artis,</span><span class="linebreak"></span>
<span class="line">nec fraus te incolumem fallaci perferet Auno.”</span><span class="linebreak"></span>
</p></section><notes></notes></section>