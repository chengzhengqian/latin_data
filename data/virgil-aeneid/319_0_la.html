<section class="div1 language" lang="la"><header><hgroup><h1>Aeneid</h1></hgroup></header><section class="div2">
</section>
<section class="div2">
<h2><span class="ac">Liber XII</span></h2>
<p class="lineGroup">
<span class="line">
<span class="marginNote left">
<span class="sc">mpr</span>
</span> Turnus ut infractos adverso Marte Latinos</span><span class="linebreak"></span>
<span class="line">defecisse videt, sua nunc promissa reposci,</span><span class="linebreak"></span>
<span class="line">se signari oculis, ultro implacabilis ardet</span><span class="linebreak"></span>
<span class="line">attollitque animos. Poenorum qualis in arvis</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>saucius ille gravi venantum vulnere pectus</span><span class="linebreak"></span>
<span class="line">tum demum movet arma leo, gaudetque comantis</span><span class="linebreak"></span>
<span class="line">excutiens cervice toros fixumque latronis</span><span class="linebreak"></span>
<span class="line">impavidus frangit telum et fremit ore cruento:</span><span class="linebreak"></span>
<span class="line">haud secus accenso gliscit violentia Turno.</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>tum sic adfatur regem atque ita turbidus infit:</span><span class="linebreak"></span>
<span class="line">“nulla mora in Turno; nihil est quod dicta retractent</span><span class="linebreak"></span>
<span class="line">ignavi Aeneadae, nec quae pepigere recusent:</span><span class="linebreak"></span>
<span class="line">congredior. fer sacra, pater, et concipe foedus.</span><span class="linebreak"></span>
<span class="line">aut hac Dardanium dextra sub Tartara mittam</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>desertorem Asiae (sedeant spectentque Latini),</span><span class="linebreak"></span>
<span class="line">et solus ferro crimen commune refellam,</span><span class="linebreak"></span>
<span class="line">aut habeat victos, cedat Lavinia coniunx.”</span><span class="linebreak"></span>
<span class="line indent2">Olli sedato respondit corde Latinus:</span><span class="linebreak"></span>
<span class="line">“o praestans animi iuvenis, quantum ipse feroci</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>virtute exsuperas, tanto me impensius aequum est</span><span class="linebreak"></span>
<span class="line">consulere atque omnis metuentem expendere casus.</span><span class="linebreak"></span>
<span class="line">sunt tibi regna patris Dauni, sunt oppida capta</span><span class="linebreak"></span>
</p></section><notes></notes></section>