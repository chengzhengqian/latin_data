<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">hortatur pater ire mari veniamque precari,</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>quam fessis finem rebus ferat, unde laborum</span><span class="linebreak"></span>
<span class="line">temptare auxilium iubeat, quo vertere cursus.</span><span class="linebreak"></span>
<span class="line indent2">“Nox erat et terris animalia somnus habebat;</span><span class="linebreak"></span>
<span class="line">effigies sacrae divum Phrygiique Penates,</span><span class="linebreak"></span>
<span class="line">quos mecum a Troia mediisque ex ignibus urbis</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>extuleram, visi ante oculos astare iacentis</span><span class="linebreak"></span>
<span class="line">in somnis, multo manifesti lumine, qua se</span><span class="linebreak"></span>
<span class="line">plena per insertas fundebat luna fenestras;</span><span class="linebreak"></span>
<span class="line">tum sic adfari et curas his demere dictis:</span><span class="linebreak"></span>
<span class="line">‘quod tibi delato Ortygiam dicturus Apollo est,</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>hic canit et tua nos en ultro ad limina mittit.</span><span class="linebreak"></span>
<span class="line">nos te Dardania incensa tuaque arma secuti,</span><span class="linebreak"></span>
<span class="line">nos tumidum sub te permensi classibus aequor,</span><span class="linebreak"></span>
<span class="line">idem venturos tollemus in astra nepotes</span><span class="linebreak"></span>
<span class="line">imperiumque urbi dabimus. tu moenia magnis</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>magna para longumque fugae ne linque laborem.</span><span class="linebreak"></span>
<span class="line">mutandae sedes. non haec tibi litora suasit</span><span class="linebreak"></span>
<span class="line">Delius aut Cretae iussit considere Apollo.</span><span class="linebreak"></span>
<span class="line">est locus, Hesperiam Grai cognomine dicunt,</span><span class="linebreak"></span>
<span class="line">terra antiqua, potens armis atque ubere glaebae;</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>Oenotri coluere viri; nunc fama minores</span><span class="linebreak"></span>
<span class="line">Italiam dixisse ducis de nomine gentem.</span><span class="linebreak"></span>
<span class="line">hae nobis propriae sedes, hinc Dardanus ortus</span><span class="linebreak"></span>
<span class="line">Iasiusque pater, genus a quo principe nostrum.</span><span class="linebreak"></span>
<span class="line">surge age et haec laetus longaevo dicta parenti</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>haud dubitanda refer, Corythum terrasque requirat</span><span class="linebreak"></span>
<span class="line">Ausonias; Dictaea negat tibi Iuppiter arva.’</span><span class="linebreak"></span>
<span class="line indent2">“Talibus attonitus visis et voce deorum</span><span class="linebreak"></span>
<span class="line">(nec sopor illud erat, sed coram agnoscere vultus</span><span class="linebreak"></span>
</p>
</section><notes></notes></section>