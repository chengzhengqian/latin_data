<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">virgulta et densis hastilibus horrida myrtus.</span><span class="linebreak"></span>
<span class="line">accessi, viridemque ab humo convellere silvam</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>conatus, ramis tegerem ut frondentibus aras,</span><span class="linebreak"></span>
<span class="line">horrendum et dictu video mirabile monstrum.</span><span class="linebreak"></span>
<span class="line">nam quae prima solo ruptis radicibus arbos</span><span class="linebreak"></span>
<span class="line">vellitur, huic atro liquuntur sanguine guttae</span><span class="linebreak"></span>
<span class="line">et terram tabo maculant. mihi frigidus horror</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>membra quatit, gelidusque coit formidine sanguis.</span><span class="linebreak"></span>
<span class="line">rursus et alterius lentum convellere vimen</span><span class="linebreak"></span>
<span class="line">insequor et causas penitus temptare latentis;</span><span class="linebreak"></span>
<span class="line">ater et alterius sequitur de cortice sanguis.</span><span class="linebreak"></span>
<span class="line">multa movens animo Nymphas venerabar agrestis</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>Gradivumque patrem, Geticis qui praesidet arvis,</span><span class="linebreak"></span>
<span class="line">rite secundarent visus omenque levarent.</span><span class="linebreak"></span>
<span class="line">tertia sed postquam maiore hastilia nisu</span><span class="linebreak"></span>
<span class="line">adgredior genibusque adversae obluctor harenae</span><span class="linebreak"></span>
<span class="line">(eloquar, an sileam?), gemitus lacrimabilis imo</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>auditur tumulo, et vox reddita fertur ad auris:</span><span class="linebreak"></span>
<span class="line">‘quid miserum, Aenea, laceras? iam parce sepulto,</span><span class="linebreak"></span>
<span class="line">parce pias scelerare manus. non me tibi Troia</span><span class="linebreak"></span>
<span class="line">externum tulit, aut cruor hic de stipite manat.</span><span class="linebreak"></span>
<span class="line">heu! fuge crudelis terras, fuge litus avarum.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>nam Polydorus ego. hic confixum ferrea texit</span><span class="linebreak"></span>
<span class="line">telorum seges et iaculis increvit acutis.’</span><span class="linebreak"></span>
<span class="line">tum vero ancipiti mentem formidine pressus</span><span class="linebreak"></span>
<span class="line">obstipui steteruntque comae et vox faucibus haesit.</span><span class="linebreak"></span>
<span class="line indent2">“Hunc Polydorum auri quondam cum pondere magno</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>infelix Priamus furtim mandarat alendum</span><span class="linebreak"></span>
<span class="line">Threicio regi, cum iam diffideret armis</span><span class="linebreak"></span>
<span class="line">Dardaniae cingique urbem obsidione videret.</span><span class="linebreak"></span>
<span class="line">ille, ut opes fractae Teucrum et Fortuna recessit,</span><span class="linebreak"></span>
<span class="line">res Agamemnonias victriciaque arma secutus</span><span class="linebreak"></span>
</p>
</section><notes></notes></section>