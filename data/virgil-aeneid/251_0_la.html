<section class="div1 language" lang="la"><header><hgroup><h1>Aeneid</h1></hgroup></header><section class="div2"><p class="lineGroup">
<span class="line">dat tellus gemitum et clipeum super intonat ingens.</span><span class="linebreak"></span>
<span class="line"><span class="br"></span><span class="lineNumber">710</span><span class="br"></span>talis in Euboico Baiarum litore quondam</span><span class="linebreak"></span>
<span class="line">saxea pila cadit, magnis quam molibus ante</span><span class="linebreak"></span>
<span class="line">constructam ponto iaciunt, sic illa ruinam</span><span class="linebreak"></span>
<span class="line">prona trahit penitusque vadis inlisa recumbit;</span><span class="linebreak"></span>
<span class="line">miscent se maria et nigrae attolluntur harenae,</span><span class="linebreak"></span>
<span class="line"><span class="br"></span><span class="lineNumber">715</span><span class="br"></span>tum sonitu Prochyta alta tremit durumque cubile</span><span class="linebreak"></span>
<span class="line">Inarime Iovis imperiis imposta Typhoeo.</span><span class="linebreak"></span>
<span class="line indent2">Hic Mars armipotens animum virisque Latinis</span><span class="linebreak"></span>
<span class="line">addidit et stimulos acris sub pectore vertit,</span><span class="linebreak"></span>
<span class="line">immisitque Fugam Teucris atrumque Timorem.</span><span class="linebreak"></span>
<span class="line"><span class="br"></span><span class="lineNumber">720</span><span class="br"></span>undique conveniunt, quoniam data copia pugnae,</span><span class="linebreak"></span>
<span class="line">bellatorque animo deus incidit . . .</span><span class="linebreak"></span>
<span class="line">Pandarus, ut fuso germanum corpore cernit</span><span class="linebreak"></span>
<span class="line">et quo sit fortuna loco, qui casus agat res,</span><span class="linebreak"></span>
<span class="line">portam vi magna converso cardine torquet</span><span class="linebreak"></span>
<span class="line"><span class="br"></span><span class="lineNumber">725</span><span class="br"></span>obnixus latis umeris, multosque suorum</span><span class="linebreak"></span>
<span class="line">moenibus exclusos duro in certamine linquit;</span><span class="linebreak"></span>
<span class="line">ast alios secum includit recipitque ruentis,</span><span class="linebreak"></span>
<span class="line">demens, qui Rutulum in medio non agmine regem</span><span class="linebreak"></span>
<span class="line">viderit inrumpentem ultroque incluserit urbi,</span><span class="linebreak"></span>
<span class="line"><span class="br"></span><span class="lineNumber">730</span><span class="br"></span>immanem veluti pecora inter inertia tigrim.</span><span class="linebreak"></span>
<span class="line">continuo nova lux oculis effulsit et arma</span><span class="linebreak"></span>
<span class="line">horrendum sonuere, tremunt in vertice cristae</span><span class="linebreak"></span>
<span class="line">sanguineae clipeoque micantia fulmina mittit.</span><span class="linebreak"></span>
<span class="line">agnoscunt faciem invisam atque immania membra</span><span class="linebreak"></span>
<span class="line"><span class="br"></span><span class="lineNumber">735</span><span class="br"></span>turbati subito Aeneadae. tum Pandarus ingens</span><span class="linebreak"></span>
<span class="line">emicat et mortis fraternae fervidus ira</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_164_723"><sup class="lineRef">723</sup>qui <span class="italic">M</span>: quis <span class="italic">PR</span>
</li><li class="note text" id="note_LCL064_164_724"><sup class="lineRef">724</sup>magna <span class="italic">M</span>: multa <span class="italic">PR</span> (1.231)</li></ul></section></notes></section>