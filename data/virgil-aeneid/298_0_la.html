<section class="div1 language" lang="la"><header><hgroup><h1>Aeneid</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">305</span><span class="br"></span>bellum importunum, cives, cum gente deorum</span><span class="linebreak"></span>
<span class="line">invictisque viris gerimus, quos nulla fatigant</span><span class="linebreak"></span>
<span class="line">proelia nec victi possunt absistere ferro.</span><span class="linebreak"></span>
<span class="line">spem si quam ascitis Aetolum habuistis in armis,</span><span class="linebreak"></span>
<span class="line">ponite. spes sibi quisque; sed haec quam angusta videtis.</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>cetera qua rerum iaceant perculsa ruina,</span><span class="linebreak"></span>
<span class="line">ante oculos interque manus sunt omnia vestras.</span><span class="linebreak"></span>
<span class="line">nec quemquam incuso: potuit quae plurima virtus</span><span class="linebreak"></span>
<span class="line">esse, fuit; toto certatum est corpore regni.</span><span class="linebreak"></span>
<span class="line">nunc adeo quae sit dubiae sententia menti,</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>expediam et paucis (animos adhibete) docebo.</span><span class="linebreak"></span>
<span class="line">est antiquus ager Tusco mihi proximus amni,</span><span class="linebreak"></span>
<span class="line">longus in occasum, finis super usque Sicanos;</span><span class="linebreak"></span>
<span class="line">Aurunci Rutulique serunt, et vomere duros</span><span class="linebreak"></span>
<span class="line">exercent collis atque horum asperrima pascunt.</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>haec omnis regio et celsi plaga pinea montis</span><span class="linebreak"></span>
<span class="line">cedat amicitiae Teucrorum, et foederis aequas</span><span class="linebreak"></span>
<span class="line">dicamus leges sociosque in regna vocemus:</span><span class="linebreak"></span>
<span class="line">considant, si tantus amor, et moenia condant.</span><span class="linebreak"></span>
<span class="line">sin alios finis aliamque capessere gentem</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>est animus possuntque solo decedere nostro,</span><span class="linebreak"></span>
<span class="line">bis denas Italo texamus robore navis;</span><span class="linebreak"></span>
<span class="line">seu pluris complere valent, iacet omnis ad undam</span><span class="linebreak"></span>
<span class="line">materies: ipsi numerumque modumque carinis</span><span class="linebreak"></span>
<span class="line">praecipiant, nos aera, manus, navalia demus.</span><span class="linebreak"></span>
<span class="line"><span class="br"></span><span class="lineNumber">330</span><span class="br"></span>praeterea, qui dicta ferant et foedera firment</span><span class="linebreak"></span>
<span class="line">centum oratores prima de gente Latinos</span><span class="linebreak"></span>
<span class="line">ire placet pacisque manu praetendere ramos,</span><span class="linebreak"></span>
<span class="line">munera portantis aurique eborisque talenta</span><span class="linebreak"></span>
<span class="line">et sellam regni trabeamque insignia nostri.</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>consulite in medium et rebus succurrite fessis.‚Äù</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_258_335"><sup class="lineRef">335</sup>fessis <span class="italic">MR:</span> vestris <span class="italic">P</span>
</li></ul></section></notes></section>