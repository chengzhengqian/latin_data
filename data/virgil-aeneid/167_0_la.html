<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">
<span class="bold">
<span class="marginNote left">
<span class="sc">fmpr</span>
</span>
</span> hic rem Romanam magno turbante tumultu</span><span class="linebreak"></span>
<span class="line">sistet, eques sternet Poenos Gallumque rebellem,</span><span class="linebreak"></span>
<span class="line">tertiaque arma patri suspendet capta Quirino.”</span><span class="linebreak"></span>
<span class="line indent2"><span class="br"></span><span class="lineNumber">860</span><span class="br"></span> Atque hic Aeneas (una namque ire videbat</span><span class="linebreak"></span>
<span class="line">egregium forma iuvenem et fulgentibus armis,</span><span class="linebreak"></span>
<span class="line">sed frons laeta parum et deiecto lumina vultu)</span><span class="linebreak"></span>
<span class="line">“quis, pater, ille, virum qui sic comitatur euntem?</span><span class="linebreak"></span>
<span class="line">filius, anne aliquis magna de stirpe nepotum?</span><span class="linebreak"></span>
<span class="line"><span class="br"></span><span class="lineNumber">865</span><span class="br"></span>qui strepitus circa comitum! quantum instar in ipso!</span><span class="linebreak"></span>
<span class="line">sed nox atra caput tristi circumvolat umbra.”</span><span class="linebreak"></span>
<span class="line indent2">Tum pater Anchises lacrimis ingressus obortis:</span><span class="linebreak"></span>
<span class="line">“o gnate, ingentem luctum ne quaere tuorum;</span><span class="linebreak"></span>
<span class="line">ostendent terris hunc tantum fata nec ultra</span><span class="linebreak"></span>
<span class="line"><span class="br"></span><span class="lineNumber">870</span><span class="br"></span>esse sinent. nimium vobis Romana propago</span><span class="linebreak"></span>
<span class="line">visa potens, superi, propria haec si dona fuissent.</span><span class="linebreak"></span>
<span class="line">
<span class="marginNote left">
<span class="sc">mpr</span>
</span> quantos ille virum magnam Mavortis ad urbem</span><span class="linebreak"></span>
<span class="line">campus aget gemitus! vel quae, Tiberine, videbis</span><span class="linebreak"></span>
<span class="line">funera, cum tumulum praeterlabere recentem!</span><span class="linebreak"></span>
<span class="line"><span class="br"></span><span class="lineNumber">875</span><span class="br"></span>nec puer Iliaca quisquam de gente Latinos</span><span class="linebreak"></span>
<span class="line">in tantum spe tollet avos, nec Romula quondam</span><span class="linebreak"></span>
<span class="line">ullo se tantum tellus iactabit alumno.</span><span class="linebreak"></span>
<span class="line">
<span class="marginNote left">
<span class="sc">fmpr</span>
</span> heu pietas, heu prisca fides invictaque bello</span><span class="linebreak"></span>
<span class="line">dextera! non illi se quisquam impune tulisset</span><span class="linebreak"></span>
<span class="line"><span class="br"></span><span class="lineNumber">880</span><span class="br"></span>obvius armato, seu cum pedes iret in hostem</span><span class="linebreak"></span>
<span class="line">seu spumantis equi foderet calcaribus armos.</span><span class="linebreak"></span>
<span class="line">heu, miserande puer, si qua fata aspera rumpas!</span><span class="linebreak"></span>
<span class="line">tu Marcellus eris. manibus date lilia plenis</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_594_865"><sup class="lineRef">865</sup>qui <span class="italic">FP</span>: quis <span class="italic">MR</span>
</li></ul></section></notes></section>