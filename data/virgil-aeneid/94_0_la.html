<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">i, sequere Italiam ventis, pete regna per undas.</span><span class="linebreak"></span>
<span class="line">spero equidem mediis, si quid pia numina possunt,</span><span class="linebreak"></span>
<span class="line">supplicia hausurum scopulis et nomine Dido</span><span class="linebreak"></span>
<span class="line">saepe vocaturum. sequar atris ignibus absens</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>et, cum frigida mors anima seduxerit artus,</span><span class="linebreak"></span>
<span class="line">omnibus umbra locis adero. dabis, improbe, poenas.</span><span class="linebreak"></span>
<span class="line">audiam et haec Manis veniet mihi fama sub imos.‚Äù</span><span class="linebreak"></span>
<span class="line">his medium dictis sermonem abrumpit et auras</span><span class="linebreak"></span>
<span class="line">aegra fugit seque ex oculis avertit et aufert,</span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>linquens multa metu cunctantem et multa parantem</span><span class="linebreak"></span>
<span class="line">dicere. suscipiunt famulae conlapsaque membra</span><span class="linebreak"></span>
<span class="line">marmoreo referunt thalamo stratisque reponunt.</span><span class="linebreak"></span>
<span class="line indent2">At pius Aeneas, quamquam lenire dolentem</span><span class="linebreak"></span>
<span class="line">solando cupit et dictis avertere curas,</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>multa gemens magnoque animum labefactus amore,</span><span class="linebreak"></span>
<span class="line">iussa tamen divum exsequitur classemque revisit.</span><span class="linebreak"></span>
<span class="line">tum vero Teucri incumbunt et litore celsas</span><span class="linebreak"></span>
<span class="line">deducunt toto navis. natat uncta carina,</span><span class="linebreak"></span>
<span class="line">frondentisque ferunt remos et robora silvis</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>infabricata fugae studio . . .</span><span class="linebreak"></span>
<span class="line">migrantis cernas totaque ex urbe ruentis.</span><span class="linebreak"></span>
<span class="line">ac velut ingentem formicae farris acervum</span><span class="linebreak"></span>
<span class="line">cum populant hiemis memores tectoque reponunt;</span><span class="linebreak"></span>
<span class="line">it nigrum campis agmen, praedamque per herbas</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>convectant calle angusto; pars grandia trudunt</span><span class="linebreak"></span>
<span class="line">obnixae frumenta umeris, pars agmina cogunt</span><span class="linebreak"></span>
<span class="line">castigantque moras; opere omnis semita fervet.</span><span class="linebreak"></span>
<span class="line">quis tibi tum, Dido, cernenti talia sensus,</span><span class="linebreak"></span>
<span class="line">quosve dabas gemitus, cum litora fervere late</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_448_390"><sup class="lineRef">390</sup>parantem <span class="italic">Pa(p)</span>: volentem <span class="italic">M</span> (2.790)</li><li class="note text" id="note_LCL063_448_402"><sup class="lineRef">402</sup>velut <span class="italic">Pp</span>: veluti <span class="italic">Ma</span>
</li></ul></section></notes></section>