<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">turrim compactis trabibus quam eduxerat ipse</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>subdideratque rotas pontisque instraverat altos.</span><span class="linebreak"></span>
<span class="line">“iam iam fata, soror, superant, absiste morari;</span><span class="linebreak"></span>
<span class="line">quo deus et quo dura vocat Fortuna sequamur.</span><span class="linebreak"></span>
<span class="line">stat conferre manum Aeneae, stat, quidquid acerbi est,</span><span class="linebreak"></span>
<span class="line">morte pati, neque me indecorem, germana, videbis</span><span class="linebreak"></span>
<span class="line"><span class="br"></span><span class="lineNumber">680</span><span class="br"></span>amplius. hunc, oro, sine me furere ante furorem.”</span><span class="linebreak"></span>
<span class="line">dixit, et e curru saltum dedit ocius arvis</span><span class="linebreak"></span>
<span class="line">perque hostis, per tela ruit maestamque sororem</span><span class="linebreak"></span>
<span class="line">deserit ac rapido cursu media agmina rumpit.</span><span class="linebreak"></span>
<span class="line">ac veluti montis saxum de vertice praeceps</span><span class="linebreak"></span>
<span class="line"><span class="br"></span><span class="lineNumber">685</span><span class="br"></span>cum ruit avulsum vento, seu turbidus imber</span><span class="linebreak"></span>
<span class="line">proluit aut annis solvit sublapsa vetustas;</span><span class="linebreak"></span>
<span class="line">
<span class="marginNote left">
<span class="sc">mprv</span>
</span> fertur in abruptum magno mons improbus actu</span><span class="linebreak"></span>
<span class="line">exsultatque solo, silvas armenta virosque</span><span class="linebreak"></span>
<span class="line">involvens secum: disiecta per agmina Turnus</span><span class="linebreak"></span>
<span class="line"><span class="br"></span><span class="lineNumber">690</span><span class="br"></span>sic urbis ruit ad muros, ubi plurima fuso</span><span class="linebreak"></span>
<span class="line">sanguine terra madet striduntque hastilibus aurae,</span><span class="linebreak"></span>
<span class="line">significatque manu et magno simul incipit ore:</span><span class="linebreak"></span>
<span class="line">“parcite iam, Rutuli, et vos tela inhibete, Latini.</span><span class="linebreak"></span>
<span class="line">quaecumque est fortuna, mea est; me verius unum</span><span class="linebreak"></span>
<span class="line"><span class="br"></span><span class="lineNumber">695</span><span class="br"></span>pro vobis foedus luere et decernere ferro.”</span><span class="linebreak"></span>
<span class="line">discessere omnes medii spatiumque dedere.</span><span class="linebreak"></span>
<span class="line indent2">At pater Aeneas audito nomine Turni</span><span class="linebreak"></span>
<span class="line">deserit et muros et summas deserit arces</span><span class="linebreak"></span>
<span class="line">praecipitatque moras omnis, opera omnia rumpit</span><span class="linebreak"></span>
<span class="line"><span class="br"></span><span class="lineNumber">700</span><span class="br"></span>laetitia exsultans horrendumque intonat armis:</span><span class="linebreak"></span>
<span class="line">quantus Athos aut quantus Eryx aut ipse coruscis</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_348_677"><sup class="lineRef">677</sup>quo dura <span class="italic">MV:</span> qua dura <span class="italic">P</span>
</li></ul></section></notes></section>