<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">est Dorycli coniunx; divini signa decoris</span><span class="linebreak"></span>
<span class="line">ardentisque notate oculos, qui spiritus illi,</span><span class="linebreak"></span>
<span class="line">qui vultus vocisque sonus vel gressus eunti.</span><span class="linebreak"></span>
<span class="line"><span class="br"></span><span class="lineNumber">650</span><span class="br"></span>ipsa egomet dudum Beroen digressa reliqui</span><span class="linebreak"></span>
<span class="line">aegram, indignantem, tali quod sola careret</span><span class="linebreak"></span>
<span class="line">munere nec meritos Anchisae inferret honores.”</span><span class="linebreak"></span>
<span class="line">haec effata . . .</span><span class="linebreak"></span>
<span class="line">at matres primo ancipites oculisque malignis</span><span class="linebreak"></span>
<span class="line"><span class="br"></span><span class="lineNumber">655</span><span class="br"></span>ambiguae spectare rates miserum inter amorem</span><span class="linebreak"></span>
<span class="line">praesentis terrae fatisque vocantia regna,</span><span class="linebreak"></span>
<span class="line">cum dea se paribus per caelum sustulit alis</span><span class="linebreak"></span>
<span class="line">ingentemque fuga secuit sub nubibus arcum.</span><span class="linebreak"></span>
<span class="line">tum vero attonitae monstris actaeque furore</span><span class="linebreak"></span>
<span class="line"><span class="br"></span><span class="lineNumber">660</span><span class="br"></span>conclamant rapiuntque focis penetralibus ignem;</span><span class="linebreak"></span>
<span class="line">pars spoliant aras, frondem ac virgulta facesque</span><span class="linebreak"></span>
<span class="line">coniciunt. furit immissis Volcanus habenis</span><span class="linebreak"></span>
<span class="line">transtra per et remos et pictas abiete puppis.</span><span class="linebreak"></span>
<span class="line indent2">Nuntius Anchisae ad tumulum cuneosque theatri</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>incensas perfert navis Eumelus, et ipsi</span><span class="linebreak"></span>
<span class="line">respiciunt atram in nimbo volitare favillam.</span><span class="linebreak"></span>
<span class="line">primus et Ascanius, cursus ut laetus equestris</span><span class="linebreak"></span>
<span class="line">ducebat, sic acer equo turbata petivit</span><span class="linebreak"></span>
<span class="line">castra, nec exanimes possunt retinere magistri.</span><span class="linebreak"></span>
<span class="line"><span class="br"></span><span class="lineNumber">670</span><span class="br"></span>“quis furor iste novus? quo nunc, quo tenditis,” inquit,</span><span class="linebreak"></span>
<span class="line">“heu! miserae cives? non hostem inimicaque castra</span><span class="linebreak"></span>
<span class="line">Argivum, vestras spes uritis. en ego vester</span><span class="linebreak"></span>
<span class="line">Ascanius!” galeam ante pedes proiecit inanem,</span><span class="linebreak"></span>
<span class="line">qua ludo indutus belli simulacra ciebat.</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>accelerat simul Aeneas, simul agmina Teucrum.</span><span class="linebreak"></span>
<span class="line">ast illae diversa metu per litora passim</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_516_649"><sup class="lineRef">649</sup>qui <span class="italic">Mp</span>: quis <span class="italic">PR</span>
</li></ul></section></notes></section>