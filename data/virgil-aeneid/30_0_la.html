<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">et si fata deum, si mens non laeva fuisset,</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>impulerat ferro Argolicas foedare latebras,</span><span class="linebreak"></span>
<span class="line">Troiaque nunc staret, Priamique arx alta, maneres.</span><span class="linebreak"></span>
<span class="line indent2">“Ecce manus iuvenem interea post terga revinctum</span><span class="linebreak"></span>
<span class="line">pastores magno ad regem clamore trahebant</span><span class="linebreak"></span>
<span class="line">Dardanidae, qui se ignotum venientibus ultro,</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>hoc ipsum ut strueret Troiamque aperiret Achivis,</span><span class="linebreak"></span>
<span class="line">obtulerat, fidens animi atque in utrumque paratus,</span><span class="linebreak"></span>
<span class="line">seu versare dolos seu certae occumbere morti.</span><span class="linebreak"></span>
<span class="line">undique visendi studio Troiana iuventus</span><span class="linebreak"></span>
<span class="line">circumfusa ruit certantque inludere capto.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>accipe nunc Danaum insidias et crimine ab uno</span><span class="linebreak"></span>
<span class="line">disce omnis . . .</span><span class="linebreak"></span>
<span class="line">namque ut conspectu in medio turbatus, inermis,</span><span class="linebreak"></span>
<span class="line">constitit atque oculis Phrygia agmina circumspexit,</span><span class="linebreak"></span>
<span class="line">‘heu! quae nunc tellus,’ inquit, ‘quae me aequora possunt</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>accipere? aut quid iam misero mihi denique restat,</span><span class="linebreak"></span>
<span class="line">cui neque apud Danaos usquam locus, et super ipsi</span><span class="linebreak"></span>
<span class="line">Dardanidae infensi poenas cum sanguine poscunt?’</span><span class="linebreak"></span>
<span class="line">
<span class="marginNote left">
<span class="sc">mp</span>
</span> quo gemitu conversi animi, compressus et omnis</span><span class="linebreak"></span>
<span class="line">impetus. hortamur fari, quo sanguine cretus,</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>quidve ferat; memoret, quae sit fiducia capto.</span><span class="linebreak"></span>
<span class="line">
<span class="italic">ille haec, deposita tandem formidine, fatur.</span>
</span><span class="linebreak"></span>
<span class="line indent2">“‘Cuncta equidem tibi, rex, fuerit quodcumque, fatebor</span><span class="linebreak"></span>
<span class="line">vera,’ inquit: ‘neque me Argolica de gente negabo:</span><span class="linebreak"></span>
<span class="line">hoc primum; nec si miserum Fortuna Sinonem</span><span class="linebreak"></span>
<span class="line">
<span class="marginNote left">
<span class="sc">mpv</span>
</span> finxit, vanum etiam mendacemque improba finget.</span><span class="linebreak"></span>
<span class="line"><span class="br"></span><span class="lineNumber">81</span><span class="br"></span>fando aliquod si forte tuas pervenit ad auris</span><span class="linebreak"></span>
<span class="line">Belidae nomen Palamedis et incluta fama</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_320_56"><sup class="lineRef">56</sup>staret <span class="italic">M</span>: -es <span class="italic">PR</span>
</li></ul></section></notes></section>