<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">tum super abiectum posito pede nixus et hasta:</span><span class="linebreak"></span>
<span class="line">“pars belli haud temnenda, viri, iacet altus Orodes.”</span><span class="linebreak"></span>
<span class="line">conclamant socii laetum paeana secuti;</span><span class="linebreak"></span>
<span class="line">ille autem exspirans: “non me, quicumque es, inulto,</span><span class="linebreak"></span>
<span class="line"><span class="br"></span><span class="lineNumber">740</span><span class="br"></span>victor, nec longum laetabere; te quoque fata</span><span class="linebreak"></span>
<span class="line">prospectant paria atque eadem mox arva tenebis.”</span><span class="linebreak"></span>
<span class="line">ad quem subridens mixta Mezentius ira:</span><span class="linebreak"></span>
<span class="line">“nunc morere. ast de me divum pater atque hominum rex</span><span class="linebreak"></span>
<span class="line">viderit.” hoc dicens eduxit corpore telum.</span><span class="linebreak"></span>
<span class="line"><span class="br"></span><span class="lineNumber">745</span><span class="br"></span>olli dura quies oculos et ferreus urget</span><span class="linebreak"></span>
<span class="line">somnus, in aeternam clauduntur lumina noctem.</span><span class="linebreak"></span>
<span class="line indent2">Caedicus Alcathoum obtruncat, Sacrator Hydaspen</span><span class="linebreak"></span>
<span class="line">Partheniumque Rapo et praedurum viribus Orsen,</span><span class="linebreak"></span>
<span class="line">Messapus Cloniumque Lycaoniumque Erichaeten,</span><span class="linebreak"></span>
<span class="line"><span class="br"></span><span class="lineNumber">750</span><span class="br"></span>illum infrenis equi lapsu tellure iacentem,</span><span class="linebreak"></span>
<span class="line">hunc peditem. pedes et Lycius processerat Agis,</span><span class="linebreak"></span>
<span class="line">quem tamen haud expers Valerus virtutis avitae</span><span class="linebreak"></span>
<span class="line">deicit; at Thronium Salius Saliumque Nealces,</span><span class="linebreak"></span>
<span class="line">insignis iaculo et longe fallente sagitta.</span><span class="linebreak"></span>
<span class="line indent2"><span class="br"></span><span class="lineNumber">755</span><span class="br"></span>Iam gravis aequabat luctus et mutua Mavors</span><span class="linebreak"></span>
<span class="line">funera; caedebant pariter pariterque ruebant</span><span class="linebreak"></span>
<span class="line">victores victique, neque his fuga nota neque illis.</span><span class="linebreak"></span>
<span class="line">di Iovis in tectis iram miserantur inanem</span><span class="linebreak"></span>
<span class="line">
<span class="marginNote left">
<span class="sc">mpr</span>
</span> amborum et tantos mortalibus esse labores;</span><span class="linebreak"></span>
<span class="line"><span class="br"></span><span class="lineNumber">760</span><span class="br"></span>hinc Venus, hinc contra spectat Saturnia Iuno.</span><span class="linebreak"></span>
<span class="line">pallida Tisiphone media inter milia saevit.</span><span class="linebreak"></span>
<span class="line indent2">At vero ingentem quatiens Mezentius hastam</span><span class="linebreak"></span>
<span class="line">turbidus ingreditur campo. quam magnus Orion,</span><span class="linebreak"></span>
<span class="line">cum pedes incedit medii per maxima Nerei</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_224_742"><sup class="lineRef">742</sup>ad quem <span class="italic">R</span>: atqu(a)e <span class="italic">MPV</span>
</li><li class="note text" id="note_LCL064_224_754"><sup class="lineRef">754</sup>insignis <span class="italic">M</span>: insidiis <span class="italic">PRV</span>
</li></ul></section></notes></section>