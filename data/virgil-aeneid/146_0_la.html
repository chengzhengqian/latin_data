<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">terribiles visu formae, Letumque Labosque:</span><span class="linebreak"></span>
<span class="line">tum consanguineus Leti Sopor et mala mentis</span><span class="linebreak"></span>
<span class="line">Gaudia, mortiferumque adverso in limine Bellum</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>ferreique Eumenidum thalami et Discordia demens,</span><span class="linebreak"></span>
<span class="line">vipereum crinem vittis innexa cruentis.</span><span class="linebreak"></span>
<span class="line indent2">In medio ramos annosaque bracchia pandit</span><span class="linebreak"></span>
<span class="line">ulmus opaca, ingens, quam sedem Somnia vulgo</span><span class="linebreak"></span>
<span class="line">vana tenere ferunt, foliisque sub omnibus haerent.</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>multaque praeterea variarum monstra ferarum,</span><span class="linebreak"></span>
<span class="line">Centauri in foribus stabulant Scyllaeque biformes</span><span class="linebreak"></span>
<span class="line">et centumgeminus Briareus ac belua Lernae,</span><span class="linebreak"></span>
<span class="line">horrendum stridens, flammisque armata Chimaera,</span><span class="linebreak"></span>
<span class="line">Gorgones Harpyiaeque et forma tricorporis umbrae.</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>corripit hic subita trepidus formidine ferrum</span><span class="linebreak"></span>
<span class="line">Aeneas, strictamque aciem venientibus offert;</span><span class="linebreak"></span>
<span class="line">et, ni docta comes tenuis sine corpore vitas</span><span class="linebreak"></span>
<span class="line">admoneat volitare cava sub imagine formae,</span><span class="linebreak"></span>
<span class="line">inruat et frustra ferro diverberet umbras.</span><span class="linebreak"></span>
<span class="line indent2"><span class="br"></span><span class="lineNumber">295</span><span class="br"></span> Hinc via, Tartarei quae fert Acherontis ad undas.</span><span class="linebreak"></span>
<span class="line">turbidus hic caeno vastaque voragine gurges</span><span class="linebreak"></span>
<span class="line">aestuat, atque omnem Cocyto eructat harenam.</span><span class="linebreak"></span>
<span class="line">portitor has horrendus aquas et flumina servat</span><span class="linebreak"></span>
<span class="line">terribili squalore Charon, cui plurima mento</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>canities inculta iacet, stant lumina flamma,</span><span class="linebreak"></span>
<span class="line">sordidus ex umeris nodo dependet amictus.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_552_300"><sup class="lineRef">300</sup>flamma <span class="italic">P</span>: -ae <span class="italic">MR</span>
</li></ul></section></notes></section>