<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">quae ne monstra pii paterentur talia Troes</span><span class="linebreak"></span>
<span class="line">delati in portus neu litora dira subirent,</span><span class="linebreak"></span>
<span class="line">Neptunus ventis implevit vela secundis,</span><span class="linebreak"></span>
<span class="line">atque fugam dedit et praeter vada fervida vexit.</span><span class="linebreak"></span>
<span class="line indent2"><span class="br"></span><span class="lineNumber">25</span><span class="br"></span>Iamque rubescebat radiis mare et aethere ab alto</span><span class="linebreak"></span>
<span class="line">Aurora in roseis fulgebat lutea bigis,</span><span class="linebreak"></span>
<span class="line">cum venti posuere omnisque repente resedit</span><span class="linebreak"></span>
<span class="line">flatus, et in lento luctantur marmore tonsae.</span><span class="linebreak"></span>
<span class="line">atque hic Aeneas ingentem ex aequore lucum</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>prospicit. hunc inter fluvio Tiberinus amoeno</span><span class="linebreak"></span>
<span class="line">verticibus rapidis et multa flavus harena</span><span class="linebreak"></span>
<span class="line">in mare prorumpit. variae circumque supraque</span><span class="linebreak"></span>
<span class="line">adsuetae ripis volucres et fluminis alveo</span><span class="linebreak"></span>
<span class="line">aethera mulcebant cantu lucoque volabant.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>flectere iter sociis terraeque advertere proras</span><span class="linebreak"></span>
<span class="line">imperat et laetus fluvio succedit opaco.</span><span class="linebreak"></span>
<span class="line indent2">Nunc age, qui reges, Erato, quae tempora, rerum</span><span class="linebreak"></span>
<span class="line">quis Latio antiquo fuerit status, advena classem</span><span class="linebreak"></span>
<span class="line">cum primum Ausoniis exercitus appulit oris,</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>expediam, et primae revocabo exordia pugnae.</span><span class="linebreak"></span>
<span class="line">tu vatem, tu, diva, mone. dicam horrida bella,</span><span class="linebreak"></span>
<span class="line">dicam acies actosque animis in funera reges,</span><span class="linebreak"></span>
<span class="line">Tyrrhenamque manum totamque sub arma coactam</span><span class="linebreak"></span>
<span class="line">Hesperiam. maior rerum mihi nascitur ordo,</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>maius opus moveo.</span><span class="linebreak"></span>
<span class="line indent2">Rex arva Latinus et urbes</span><span class="linebreak"></span>
<span class="line">iam senior longa placidas in pace regebat.</span><span class="linebreak"></span>
<span class="line">hunc Fauno et nympha genitum Laurente Marica</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_4_37"><sup class="lineRef">37</sup>tempora, rerum <span class="italic">punctuated by Peerlkamp</span>: t. r., <span class="italic">codd</span>.</li></ul></section></notes></section>