<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">ipse gravis graviterque ad terram pondere vasto</span><span class="linebreak"></span>
<span class="line">
<span class="marginNote left">
<span class="sc">mprv</span>
</span> concidit, ut quondam cava concidit aut Erymantho</span><span class="linebreak"></span>
<span class="line">aut Ida in magna radicibus eruta pinus.</span><span class="linebreak"></span>
<span class="line"><span class="br"></span><span class="lineNumber">450</span><span class="br"></span>consurgunt studiis Teucri et Trinacria pubes;</span><span class="linebreak"></span>
<span class="line">it clamor caelo, primusque accurrit Acestes</span><span class="linebreak"></span>
<span class="line">aequaevumque ab humo miserans attollit amicum.</span><span class="linebreak"></span>
<span class="line">at non tardatus casu neque territus heros</span><span class="linebreak"></span>
<span class="line">acrior ad pugnam redit ac vim suscitat ira.</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>tum pudor incendit vires et conscia virtus,</span><span class="linebreak"></span>
<span class="line">praecipitemque Daren ardens agit aequore toto,</span><span class="linebreak"></span>
<span class="line">nunc dextra ingeminans ictus, nunc ille sinistra.</span><span class="linebreak"></span>
<span class="line">nec mora, nec requies; quam multa grandine nimbi</span><span class="linebreak"></span>
<span class="line">culminibus crepitant, sic densis ictibus heros</span><span class="linebreak"></span>
<span class="line"><span class="br"></span><span class="lineNumber">460</span><span class="br"></span>creber utraque manu pulsat versatque Dareta.</span><span class="linebreak"></span>
<span class="line indent2">Tum pater Aeneas procedere longius iras</span><span class="linebreak"></span>
<span class="line">et saevire animis Entellum haud passus acerbis,</span><span class="linebreak"></span>
<span class="line">sed finem imposuit pugnae fessumque Dareta</span><span class="linebreak"></span>
<span class="line">eripuit, mulcens dictis, ac talia fatur:</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>“infelix, quae tanta animum dementia cepit?</span><span class="linebreak"></span>
<span class="line">non vires alias conversaque numina sentis?</span><span class="linebreak"></span>
<span class="line">cede deo.” dixitque et proelia voce diremit.</span><span class="linebreak"></span>
<span class="line">ast illum fidi aequales, genua aegra trahentem</span><span class="linebreak"></span>
<span class="line">iactantemque utroque caput crassumque cruorem</span><span class="linebreak"></span>
<span class="line"><span class="br"></span><span class="lineNumber">470</span><span class="br"></span>ore eiectantem mixtosque in sanguine dentes,</span><span class="linebreak"></span>
<span class="line">ducunt ad navis; galeamque ensemque vocati</span><span class="linebreak"></span>
<span class="line">accipiunt, palmam Entello taurumque relinquunt.</span><span class="linebreak"></span>
<span class="line">hic victor, superans animis tauroque superbus,</span><span class="linebreak"></span>
<span class="line">“nate dea vosque haec,” inquit, “cognoscite, Teucri,</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>et mihi quae fuerint iuvenali in corpore vires,</span><span class="linebreak"></span>
<span class="line">et qua servetis revocatum a morte Dareta.”</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_502_449"><sup class="lineRef">449</sup>radicibus <span class="italic">MPp</span>: -itus <span class="italic">RV</span>
</li><li class="note text" id="note_LCL063_502_457"><sup class="lineRef">457</sup>ille <span class="italic">PRV</span>: illa <span class="italic">p</span>: deinde <span class="italic">M</span>
</li><li class="note text" id="note_LCL063_502_470"><sup class="lineRef">470</sup>eiectantem <span class="italic">Pp</span>: iect- <span class="italic">MV</span>: iact- <span class="italic">R</span>
</li></ul></section></notes></section>