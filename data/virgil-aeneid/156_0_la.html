<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">565</span><span class="br"></span>ipsa deum poenas docuit perque omnia duxit.</span><span class="linebreak"></span>
<span class="line">Cnosius haec Rhadamanthus habet durissima regna</span><span class="linebreak"></span>
<span class="line">castigatque auditque dolos subigitque fateri,</span><span class="linebreak"></span>
<span class="line">quae quis apud superos, furto laetatus inani,</span><span class="linebreak"></span>
<span class="line">distulit in seram commissa piacula mortem.</span><span class="linebreak"></span>
<span class="line"><span class="br"></span><span class="lineNumber">570</span><span class="br"></span>continuo sontis ultrix accincta flagello</span><span class="linebreak"></span>
<span class="line">Tisiphone quatit insultans, torvosque sinistra</span><span class="linebreak"></span>
<span class="line">intentans anguis vocat agmina saeva sororum.</span><span class="linebreak"></span>
<span class="line">tum demum horrisono stridentes cardine sacrae</span><span class="linebreak"></span>
<span class="line">panduntur portae. cernis, custodia qualis</span><span class="linebreak"></span>
<span class="line"><span class="br"></span><span class="lineNumber">575</span><span class="br"></span>vestibulo sedeat, facies quae limina servet?</span><span class="linebreak"></span>
<span class="line">quinquaginta atris immanis hiatibus Hydra</span><span class="linebreak"></span>
<span class="line">saevior intus habet sedem. tum Tartarus ipse</span><span class="linebreak"></span>
<span class="line">bis patet in praeceps tantum tenditque sub umbras,</span><span class="linebreak"></span>
<span class="line">quantus ad aetherium caeli suspectus Olympum.</span><span class="linebreak"></span>
<span class="line"><span class="br"></span><span class="lineNumber">580</span><span class="br"></span>hic genus antiquum Terrae, Titania pubes,</span><span class="linebreak"></span>
<span class="line">fulmine deiecti fundo volvuntur in imo.</span><span class="linebreak"></span>
<span class="line">hic et Aloidas geminos immania vidi</span><span class="linebreak"></span>
<span class="line">corpora, qui manibus magnum rescindere caelum</span><span class="linebreak"></span>
<span class="line">adgressi superisque Iovem detrudere regnis.</span><span class="linebreak"></span>
<span class="line"><span class="br"></span><span class="lineNumber">585</span><span class="br"></span>vidi et crudelis dantem Salmonea poenas,</span><span class="linebreak"></span>
<span class="line">dum flammas Iovis et sonitus imitatur Olympi.</span><span class="linebreak"></span>
<span class="line">quattuor hic invectus equis et lampada quassans</span><span class="linebreak"></span>
<span class="line">per Graium populos mediaeque per Elidis urbem</span><span class="linebreak"></span>
<span class="line">
<span class="marginNote left">
<span class="sc">fmpr</span>
</span> ibat ovans, divumque sibi poscebat honorem,</span><span class="linebreak"></span>
<span class="line"><span class="br"></span><span class="lineNumber">590</span><span class="br"></span>demens, qui nimbos et non imitabile fulmen</span><span class="linebreak"></span>
<span class="line">aere et cornipedum pulsu simularet equorum.</span><span class="linebreak"></span>
<span class="line">at pater omnipotens densa inter nubila telum</span><span class="linebreak"></span>
<span class="line">contorsit, non ille faces nec fumea taedis</span><span class="linebreak"></span>
<span class="line">lumina, praecipitemque immani turbine adegit.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_572_586"><sup class="lineRef">586</sup>flammas <span class="italic">MR</span>: -am <span class="italic">P</span>
</li><li class="note text" id="note_LCL063_572_591"><sup class="lineRef">591</sup>pulsu <span class="italic">FMP</span>: cursu <span class="italic">R</span> (5.549)</li></ul></section></notes></section>