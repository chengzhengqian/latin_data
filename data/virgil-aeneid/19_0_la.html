<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">laetitiaque metuque; avidi coniungere dextras</span><span class="linebreak"></span>
<span class="line"><span class="br"></span><span class="lineNumber">515</span><span class="br"></span>ardebant, sed res animos incognita turbat.</span><span class="linebreak"></span>
<span class="line">dissimulant et nube cava speculantur amicti,</span><span class="linebreak"></span>
<span class="line">quae fortuna viris, classem quo litore linquant,</span><span class="linebreak"></span>
<span class="line">quid veniant; cunctis nam lecti navibus ibant</span><span class="linebreak"></span>
<span class="line">orantes veniam et templum clamore petebant.</span><span class="linebreak"></span>
<span class="line indent2"><span class="br"></span><span class="lineNumber">520</span><span class="br"></span> Postquam introgressi et coram data copia fandi,</span><span class="linebreak"></span>
<span class="line">maximus Ilioneus placido sic pectore coepit:</span><span class="linebreak"></span>
<span class="line"><span class="marginNote left"><span class="sc">mpr</span></span> â€œo regina, novam cui condere Iuppiter urbem</span><span class="linebreak"></span>
<span class="line">iustitiaque dedit gentes frenare superbas,</span><span class="linebreak"></span>
<span class="line">Troes te miseri, ventis maria omnia vecti,</span><span class="linebreak"></span>
<span class="line"><span class="br"></span><span class="lineNumber">525</span><span class="br"></span>oramus: prohibe infandos a navibus ignis,</span><span class="linebreak"></span>
<span class="line">parce pio generi et propius res aspice nostras.</span><span class="linebreak"></span>
<span class="line">non nos aut ferro Libycos populare Penates</span><span class="linebreak"></span>
<span class="line">venimus aut raptas ad litora vertere praedas;</span><span class="linebreak"></span>
<span class="line">non ea vis animo nec tanta superbia victis.</span><span class="linebreak"></span>
<span class="line"><span class="br"></span><span class="lineNumber">530</span><span class="br"></span>est locus, Hesperiam Grai cognomine dicunt,</span><span class="linebreak"></span>
<span class="line">terra antiqua, potens armis atque ubere glaebae;</span><span class="linebreak"></span>
<span class="line">Oenotri coluere viri, nunc fama minores</span><span class="linebreak"></span>
<span class="line">Italiam dixisse ducis de nomine gentem.</span><span class="linebreak"></span>
<span class="line">hic cursus fuit . . .</span><span class="linebreak"></span>
<span class="line"><span class="br"></span><span class="lineNumber">535</span><span class="br"></span>cum subito adsurgens fluctu nimbosus Orion</span><span class="linebreak"></span>
<span class="line">in vada caeca tulit penitusque procacibus Austris</span><span class="linebreak"></span>
<span class="line">perque undas superante salo perque invia saxa</span><span class="linebreak"></span>
<span class="line">dispulit; huc pauci vestris adnavimus oris.</span><span class="linebreak"></span>
<span class="line">quod genus hoc hominum? quaeve hunc tam barbara morem</span><span class="linebreak"></span>
<span class="line"><span class="br"></span><span class="lineNumber">540</span><span class="br"></span>permittit patria? hospitio prohibemur harenae;</span><span class="linebreak"></span>
<span class="line">bella cient primaque vetant consistere terra.</span><span class="linebreak"></span>
<span class="line">si genus humanum et mortalia temnitis arma,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_298_518"><sup class="lineRef">518</sup>cunctis <span class="italic">P</span>: -i <span class="italic">FMR</span> | lecti <span class="italic">FMP</span>: le(c <span class="italic">R</span><sup>2</sup>) tis <span class="italic">R</span></li></ul></section></notes></section>