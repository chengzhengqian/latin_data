<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">“ecquis erit mecum, iuvenes, qui primus in hostem—?</span><span class="linebreak"></span>
<span class="line">en,” ait et iaculum attorquens emittit in auras,</span><span class="linebreak"></span>
<span class="line">principium pugnae, et campo sese arduus infert.</span><span class="linebreak"></span>
<span class="line">clamore excipiunt socii fremituque sequuntur</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>horrisono; Teucrum mirantur inertia corda,</span><span class="linebreak"></span>
<span class="line">non aequo dare se campo, non obvia ferre</span><span class="linebreak"></span>
<span class="line">arma viros, sed castra fovere. huc turbidus atque huc</span><span class="linebreak"></span>
<span class="line">lustrat equo muros aditumque per avia quaerit.</span><span class="linebreak"></span>
<span class="line">ac veluti pleno lupus insidiatus ovili</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>cum fremit ad caulas ventos perpessus et imbris</span><span class="linebreak"></span>
<span class="line">nocte super media; tuti sub matribus agni</span><span class="linebreak"></span>
<span class="line">balatum exercent, ille asper et improbus ira</span><span class="linebreak"></span>
<span class="line">saevit in absentis; collecta fatigat edendi</span><span class="linebreak"></span>
<span class="line">ex longo rabies et siccae sanguine fauces:</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>haud aliter Rutulo muros et castra tuenti</span><span class="linebreak"></span>
<span class="line">ignescunt irae, duris dolor ossibus ardet.</span><span class="linebreak"></span>
<span class="line">qua temptet ratione aditus, et quae via clausos</span><span class="linebreak"></span>
<span class="line">excutiat Teucros vallo atque effundat in aequum?</span><span class="linebreak"></span>
<span class="line">
<span class="marginNote left">
<span class="sc">mpr</span>
</span>classem, quae lateri castrorum adiuncta latebat,</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>aggeribus saeptam circum et fluvialibus undis,</span><span class="linebreak"></span>
<span class="line">invadit sociosque incendia poscit ovantis</span><span class="linebreak"></span>
<span class="line">atque manum pinu flagranti fervidus implet.</span><span class="linebreak"></span>
<span class="line">tum vero incumbunt (urget praesentia Turni),</span><span class="linebreak"></span>
<span class="line">atque omnis facibus pubes accingitur atris.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>diripuere focos: piceum fert fumida lumen</span><span class="linebreak"></span>
<span class="line">taeda et commixtam Volcanus ad astra favillam.</span><span class="linebreak"></span>
<span class="line indent2">Quis deus, o Musae, tam saeva incendia Teucris</span><span class="linebreak"></span>
<span class="line">avertit? tantos ratibus quis depulit ignis?</span><span class="linebreak"></span>
<span class="line">dicite: prisca fides facto, sed fama perennis.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_118_52"><sup class="lineRef">52</sup>attorquens <span class="italic">FR</span> (?<span class="italic">P</span>): intorquens <span class="italic">M</span> (10.323)</li><li class="note text" id="note_LCL064_118_54"><sup class="lineRef">54</sup>clamore <span class="italic">FR</span>: clamorem <span class="italic">MP</span>
</li><li class="note text" id="note_LCL064_118_66"><sup class="lineRef">66</sup>duris <span class="italic">FMR</span>: durus <span class="italic">P</span>
</li><li class="note text" id="note_LCL064_118_67"><sup class="lineRef">67</sup>quae <span class="italic">PR</span>: qua <span class="italic">FM</span>
</li><li class="note text" id="note_LCL064_118_68"><sup class="lineRef">68</sup>aequum <span class="italic">FMR</span>: aequor <span class="italic">P</span> (10.451)</li></ul></section></notes></section>