<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">sustulit exsilio comitem, matrisque vocavit</span><span class="linebreak"></span>
<span class="line">nomine Casmillae, mutata parte, Camillam.</span><span class="linebreak"></span>
<span class="line">ipse sinu prae se portans iuga longa petebat</span><span class="linebreak"></span>
<span class="line"><span class="br"></span><span class="lineNumber">545</span><span class="br"></span>solorum nemorum: tela undique saeva premebant</span><span class="linebreak"></span>
<span class="line">et circumfuso volitabant milite Volsci.</span><span class="linebreak"></span>
<span class="line">ecce fugae medio summis Amasenus abundans</span><span class="linebreak"></span>
<span class="line">spumabat ripis, tantus se nubibus imber</span><span class="linebreak"></span>
<span class="line">ruperat. ille innare parans infantis amore</span><span class="linebreak"></span>
<span class="line"><span class="br"></span><span class="lineNumber">550</span><span class="br"></span>tardatur caroque oneri timet. omnia secum</span><span class="linebreak"></span>
<span class="line">versanti subito vix haec sententia sedit:</span><span class="linebreak"></span>
<span class="line">telum immane manu valida quod forte gerebat</span><span class="linebreak"></span>
<span class="line">bellator, solidum nodis et robore cocto,</span><span class="linebreak"></span>
<span class="line">huic natam libro et silvestri subere clausam</span><span class="linebreak"></span>
<span class="line"><span class="br"></span><span class="lineNumber">555</span><span class="br"></span>implicat atque habilem mediae circumligat hastae;</span><span class="linebreak"></span>
<span class="line">quam dextra ingenti librans ita ad aethera fatur:</span><span class="linebreak"></span>
<span class="line">‘alma, tibi hanc, nemorum cultrix, Latonia virgo,</span><span class="linebreak"></span>
<span class="line">ipse pater famulam voveo; tua prima per auras</span><span class="linebreak"></span>
<span class="line">tela tenens supplex hostem fugit. accipe, testor,</span><span class="linebreak"></span>
<span class="line"><span class="br"></span><span class="lineNumber">560</span><span class="br"></span>diva tuam, quae nunc dubiis committitur auris.’</span><span class="linebreak"></span>
<span class="line">dixit, et adducto contortum hastile lacerto</span><span class="linebreak"></span>
<span class="line">immittit: sonuere undae, rapidum super amnem</span><span class="linebreak"></span>
<span class="line">infelix fugit in iaculo stridente Camilla.</span><span class="linebreak"></span>
<span class="line">at Metabus magna propius iam urgente caterva</span><span class="linebreak"></span>
<span class="line"><span class="br"></span><span class="lineNumber">565</span><span class="br"></span>dat sese fluvio, atque hastam cum virgine victor</span><span class="linebreak"></span>
<span class="line">gramineo, donum Triviae, de caespite vellit.</span><span class="linebreak"></span>
<span class="line">non illum tectis ullae, non moenibus urbes</span><span class="linebreak"></span>
<span class="line">accepere (neque ipse manus feritate dedisset),</span><span class="linebreak"></span>
<span class="line">pastorum et solis exegit montibus aevum.</span><span class="linebreak"></span>
<span class="line"><span class="br"></span><span class="lineNumber">570</span><span class="br"></span>hic natam in dumis interque horrentia lustra</span><span class="linebreak"></span>
</p></section><notes></notes></section>