<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">namque ferunt luctu Cycnum PhaÃ«thontis amati,</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>populeas inter frondes umbramque sororum</span><span class="linebreak"></span>
<span class="line">dum canit et maestum Musa solatur amorem,</span><span class="linebreak"></span>
<span class="line">canentem molli pluma duxisse senectam</span><span class="linebreak"></span>
<span class="line">linquentem terras et sidera voce sequentem.</span><span class="linebreak"></span>
<span class="line">filius aequalis comitatus classe catervas</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>ingentem remis Centaurum promovet: ille</span><span class="linebreak"></span>
<span class="line">instat aquae saxumque undis immane minatur</span><span class="linebreak"></span>
<span class="line">arduus, et longa sulcat maria alta carina.</span><span class="linebreak"></span>
<span class="line indent2">Ille etiam patriis agmen ciet Ocnus ab oris,</span><span class="linebreak"></span>
<span class="line">fatidicae Mantus et Tusci filius amnis,</span><span class="linebreak"></span>
<span class="line"><span class="br"></span><span class="lineNumber">200</span><span class="br"></span>qui muros matrisque dedit tibi, Mantua, nomen,</span><span class="linebreak"></span>
<span class="line">Mantua dives avis, sed non genus omnibus unum:</span><span class="linebreak"></span>
<span class="line">gens illi triplex, populi sub gente quaterni,</span><span class="linebreak"></span>
<span class="line">ipsa caput populis, Tusco de sanguine vires.</span><span class="linebreak"></span>
<span class="line">hinc quoque quingentos in se Mezentius armat,</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>quos patre Benaco velatus harundine glauca</span><span class="linebreak"></span>
<span class="line">Mincius infesta ducebat in aequora pinu.</span><span class="linebreak"></span>
<span class="line">it gravis Aulestes centenaque arbore fluctum</span><span class="linebreak"></span>
<span class="line">verberat adsurgens, spumant vada marmore verso.</span><span class="linebreak"></span>
<span class="line">
<span class="marginNote left">
<span class="sc">mpr</span>
</span>hunc vehit immanis Triton et caerula concha</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>exterrens freta, cui laterum tenus hispida nanti</span><span class="linebreak"></span>
<span class="line">frons hominem praefert, in pristim desinit alvus,</span><span class="linebreak"></span>
<span class="line">spumea semifero sub pectore murmurat unda.</span><span class="linebreak"></span>
<span class="line">tot lecti proceres ter denis navibus ibant</span><span class="linebreak"></span>
<span class="line">subsidio Troiae et campos salis aere secabant.</span><span class="linebreak"></span>
<span class="line indent2"><span class="br"></span><span class="lineNumber">215</span><span class="br"></span>Iamque dies caelo concesserat almaque curru</span><span class="linebreak"></span>
<span class="line">noctivago Phoebe medium pulsabat Olympum:</span><span class="linebreak"></span>
</p></section><notes></notes></section>