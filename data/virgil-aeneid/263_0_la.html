<section class="div1 language" lang="la"><header><hgroup><h1>Aeneid</h1></hgroup></header><section class="div2"><p class="lineGroup">
<span class="line">Aeneas (neque enim membris dat cura quietem)</span><span class="linebreak"></span>
<span class="line">ipse sedens clavumque regit velisque ministrat.</span><span class="linebreak"></span>
<span class="line">atque illi medio in spatio chorus, ecce, suarum</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>occurrit comitum: nymphae, quas alma Cybebe</span><span class="linebreak"></span>
<span class="line">numen habere maris nymphasque e navibus esse</span><span class="linebreak"></span>
<span class="line">iusserat, innabant pariter fluctusque secabant,</span><span class="linebreak"></span>
<span class="line">quot prius aeratae steterant ad litora prorae.</span><span class="linebreak"></span>
<span class="line">agnoscunt longe regem lustrantque choreis;</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>quarum quae fandi doctissima Cymodocea</span><span class="linebreak"></span>
<span class="line">pone sequens dextra puppim tenet ipsaque dorso</span><span class="linebreak"></span>
<span class="line">eminet ac laeva tacitis subremigat undis.</span><span class="linebreak"></span>
<span class="line">tum sic ignarum adloquitur: “vigilasne, deum gens,</span><span class="linebreak"></span>
<span class="line">Aenea? vigila et velis immitte rudentis.</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>nos sumus, Idaeae sacro de vertice pinus,</span><span class="linebreak"></span>
<span class="line">nunc pelagi nymphae, classis tua. perfidus ut nos</span><span class="linebreak"></span>
<span class="line">praecipitis ferro Rutulus flammaque premebat,</span><span class="linebreak"></span>
<span class="line">rupimus invitae tua vincula teque per aequor</span><span class="linebreak"></span>
<span class="line">quaerimus. hanc genetrix faciem miserata refecit</span><span class="linebreak"></span>
<span class="line">
<span class="marginNote left">
<span class="sc">mprv</span>
</span> et dedit esse deas aevumque agitare sub undis.</span><span class="linebreak"></span>
<span class="line"><span class="br"></span><span class="lineNumber">236</span><span class="br"></span>at puer Ascanius muro fossisque tenetur</span><span class="linebreak"></span>
<span class="line">tela inter media atque horrentis Marte Latinos.</span><span class="linebreak"></span>
<span class="line">iam loca iussa tenet forti permixtus Etrusco</span><span class="linebreak"></span>
<span class="line">Arcas eques; medias illis opponere turmas,</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>ne castris iungant, certa est sententia Turno.</span><span class="linebreak"></span>
<span class="line">surge age et Aurora socios veniente vocari</span><span class="linebreak"></span>
<span class="line">primus in arma iube, et clipeum cape quem dedit ipse</span><span class="linebreak"></span>
<span class="line">invictum ignipotens atque oras ambiit auro.</span><span class="linebreak"></span>
<span class="line">crastina lux, mea si non inrita dicta putaris,</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>ingentis Rutulae spectabit caedis acervos.”</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_188_237"><sup class="lineRef">237</sup>horrentis <span class="italic">MR</span>: ardentis <span class="italic">P: V illegible</span>
</li><li class="note text" id="note_LCL064_188_238"><sup class="lineRef">238</sup>tenet <span class="italic">PR</span>: tenent <span class="italic">MV</span>
</li><li class="note text" id="note_LCL064_188_245"><sup class="lineRef">245</sup>spectabit <span class="italic">RV</span>: spectabis <span class="italic">MP</span>
</li></ul></section></notes></section>