<section class="div1 language" lang="la"><header><hgroup><h1>Aeneid</h1></hgroup></header><section class="div2"><p class="lineGroup">
<span class="line">fit Calybe Iunonis anus templique sacerdos,</span><span class="linebreak"></span>
<span class="line"><span class="br"></span><span class="lineNumber">420</span><span class="br"></span>et iuveni ante oculos his se cum vocibus offert:</span><span class="linebreak"></span>
<span class="line">“Turne, tot incassum fusos patiere labores,</span><span class="linebreak"></span>
<span class="line">et tua Dardaniis transcribi sceptra colonis?</span><span class="linebreak"></span>
<span class="line">rex tibi coniugium et quaesitas sanguine dotes</span><span class="linebreak"></span>
<span class="line">abnegat, externusque in regnum quaeritur heres.</span><span class="linebreak"></span>
<span class="line"><span class="br"></span><span class="lineNumber">425</span><span class="br"></span>i nunc, ingratis offer te, inrise, periclis;</span><span class="linebreak"></span>
<span class="line">Tyrrhenas, i, sterne acies, tege pace Latinos.</span><span class="linebreak"></span>
<span class="line">haec adeo tibi me, placida cum nocte iaceres,</span><span class="linebreak"></span>
<span class="line">
<span class="marginNote left">
<span class="sc">fmrv</span>
</span> ipsa palam fari omnipotens Saturnia iussit.</span><span class="linebreak"></span>
<span class="line">quare age et armari pubem portisque moveri</span><span class="linebreak"></span>
<span class="line">
<span class="marginNote left">
<span class="sc">fmr</span>
</span> laetus in arva para, et Phrygios qui flumine pulchro</span><span class="linebreak"></span>
<span class="line"><span class="br"></span><span class="lineNumber">431</span><span class="br"></span>consedere duces pictasque exure carinas.</span><span class="linebreak"></span>
<span class="line">caelestum vis magna iubet. rex ipse Latinus,</span><span class="linebreak"></span>
<span class="line">ni dare coniugium et dicto parere fatetur,</span><span class="linebreak"></span>
<span class="line">sentiat et tandem Turnum experiatur in armis.”</span><span class="linebreak"></span>
<span class="line indent2"><span class="br"></span><span class="lineNumber">435</span><span class="br"></span>Hic iuvenis vatem inridens sic orsa vicissim</span><span class="linebreak"></span>
<span class="line">ore refert: “classis invectas Thybridis undam</span><span class="linebreak"></span>
<span class="line">non, ut rere, meas effugit nuntius auris;</span><span class="linebreak"></span>
<span class="line">ne tantos mihi finge metus. nec regia Iuno</span><span class="linebreak"></span>
<span class="line">immemor est nostri . . .</span><span class="linebreak"></span>
<span class="line"><span class="br"></span><span class="lineNumber">440</span><span class="br"></span>sed te victa situ verique effeta senectus,</span><span class="linebreak"></span>
<span class="line">o mater, curis nequiquam exercet, et arma</span><span class="linebreak"></span>
<span class="line">regum inter falsa vatem formidine ludit.</span><span class="linebreak"></span>
<span class="line">cura tibi divum effigies et templa tueri;</span><span class="linebreak"></span>
<span class="line">bella viri pacemque gerent quîs bella gerenda.”</span><span class="linebreak"></span>
<span class="line indent2"><span class="br"></span><span class="lineNumber">445</span><span class="br"></span>Talibus Allecto dictis exarsit in iras.</span><span class="linebreak"></span>
<span class="line">at iuveni oranti subitus tremor occupat artus,</span><span class="linebreak"></span>
<span class="line">deriguere oculi: tot Erinys sibilat hydris</span><span class="linebreak"></span>
<span class="line">tantaque se facies aperit; tum flammea torquens</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_32_430"><sup class="lineRef">430</sup>arva <span class="italic">Peerlkamp</span>: arma <span class="italic">FM</span>γ<span class="italic">R</span>
</li></ul></section></notes></section>