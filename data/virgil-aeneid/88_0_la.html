<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">dicitur ante aras media inter numina divum</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>multa Iovem manibus supplex orasse supinis:</span><span class="linebreak"></span>
<span class="line">“Iuppiter omnipotens, cui nunc Maurusia pictis</span><span class="linebreak"></span>
<span class="line">gens epulata toris Lenaeum libat honorem,</span><span class="linebreak"></span>
<span class="line">aspicis haec? an te, genitor, cum fulmina torques,</span><span class="linebreak"></span>
<span class="line">nequiquam horremus, caecique in nubibus ignes</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>terrificant animos et inania murmura miscent?</span><span class="linebreak"></span>
<span class="line">femina, quae nostris errans in finibus urbem</span><span class="linebreak"></span>
<span class="line">exiguam pretio posuit, cui litus arandum</span><span class="linebreak"></span>
<span class="line">cuique loci leges dedimus, conubia nostra</span><span class="linebreak"></span>
<span class="line">reppulit ac dominum Aenean in regna recepit.</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>et nunc ille Paris cum semiviro comitatu,</span><span class="linebreak"></span>
<span class="line">Maeonia mentum mitra crinemque madentem</span><span class="linebreak"></span>
<span class="line">
<span class="marginNote left">
<span class="sc">mp</span>
</span> subnexus, rapto potitur: nos munera templis</span><span class="linebreak"></span>
<span class="line">quippe tuis ferimus famamque fovemus inanem.”</span><span class="linebreak"></span>
<span class="line indent2">Talibus orantem dictis arasque tenentem</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>audiit Omnipotens, oculosque ad moenia torsit</span><span class="linebreak"></span>
<span class="line">regia et oblitos famae melioris amantis.</span><span class="linebreak"></span>
<span class="line">tum sic Mercurium adloquitur ac talia mandat:</span><span class="linebreak"></span>
<span class="line">“vade age, nate, voca Zephyros et labere pinnis</span><span class="linebreak"></span>
<span class="line">Dardaniumque ducem, Tyrias Karthagine qui nunc</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>exspectat fatisque datas non respicit urbes,</span><span class="linebreak"></span>
<span class="line">adloquere et celeris defer mea dicta per auras.</span><span class="linebreak"></span>
<span class="line">non illum nobis genetrix pulcherrima talem</span><span class="linebreak"></span>
<span class="line">promisit Graiumque ideo bis vindicat armis;</span><span class="linebreak"></span>
<span class="line">sed fore, qui gravidam imperiis belloque frementem</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>Italiam regeret, genus alto a sanguine Teucri</span><span class="linebreak"></span>
<span class="line">proderet, ac totum sub leges mitteret orbem.</span><span class="linebreak"></span>
<span class="line">si nulla accendit tantarum gloria rerum</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_436_217"><sup class="lineRef">217</sup>subnexus χ: -nixus <span class="italic">MPap</span>
</li><li class="note text" id="note_LCL063_436_224"><sup class="lineRef">224</sup>Tyrias <span class="italic">Winbolt</span>: Tyria <span class="italic">codd.</span>
</li></ul></section></notes></section>