<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">at sperate deos memores fandi atque nefandi.</span><span class="linebreak"></span>
<span class="line">rex erat Aeneas nobis, quo iustior alter</span><span class="linebreak"></span>
<span class="line"><span class="br"></span><span class="lineNumber">545</span><span class="br"></span>nec pietate fuit, nec bello maior et armis.</span><span class="linebreak"></span>
<span class="line">quem si fata virum servant, si vescitur aura</span><span class="linebreak"></span>
<span class="line">aetheria neque adhuc crudelibus occubat umbris,</span><span class="linebreak"></span>
<span class="line">non metus, officio nec te certasse priorem</span><span class="linebreak"></span>
<span class="line">paeniteat. sunt et Siculis regionibus urbes</span><span class="linebreak"></span>
<span class="line"><span class="br"></span><span class="lineNumber">550</span><span class="br"></span>armaque, Troianoque a sanguine clarus Acestes.</span><span class="linebreak"></span>
<span class="line">quassatam ventis liceat subducere classem</span><span class="linebreak"></span>
<span class="line">et silvis aptare trabes et stringere remos,</span><span class="linebreak"></span>
<span class="line">si datur Italiam sociis et rege recepto</span><span class="linebreak"></span>
<span class="line">tendere, ut Italiam laeti Latiumque petamus;</span><span class="linebreak"></span>
<span class="line"><span class="br"></span><span class="lineNumber">555</span><span class="br"></span>sin absumpta salus, et te, pater optime Teucrum,</span><span class="linebreak"></span>
<span class="line">pontus habet Libyae nec spes iam restat Iuli,</span><span class="linebreak"></span>
<span class="line">at freta Sicaniae saltem sedesque paratas,</span><span class="linebreak"></span>
<span class="line">unde huc advecti, regemque petamus Acesten.”</span><span class="linebreak"></span>
<span class="line">talibus Ilioneus; cuncti simul ore fremebant</span><span class="linebreak"></span>
<span class="line"><span class="br"></span><span class="lineNumber">560</span><span class="br"></span>Dardanidae . . .</span><span class="linebreak"></span>
<span class="line indent2">Tum breviter Dido vultum demissa profatur:</span><span class="linebreak"></span>
<span class="line">“solvite corde metum, Teucri, secludite curas.</span><span class="linebreak"></span>
<span class="line">res dura et regni novitas me talia cogunt</span><span class="linebreak"></span>
<span class="line">moliri et late finis custode tueri.</span><span class="linebreak"></span>
<span class="line"><span class="br"></span><span class="lineNumber">565</span><span class="br"></span>quis genus Aeneadum, quis Troiae nesciat urbem</span><span class="linebreak"></span>
<span class="line">virtutesque virosque aut tanti incendia belli?</span><span class="linebreak"></span>
<span class="line">non obtusa adeo gestamus pectora Poeni,</span><span class="linebreak"></span>
<span class="line">nec tam aversus equos Tyria Sol iungit ab urbe.</span><span class="linebreak"></span>
<span class="line">seu vos Hesperiam magnam Saturniaque arva</span><span class="linebreak"></span>
<span class="line"><span class="br"></span><span class="lineNumber">570</span><span class="br"></span>sive Erycis finis regemque optatis Acesten,</span><span class="linebreak"></span>
<span class="line">auxilio tutos dimittam opibusque iuvabo.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_300_550"><sup class="lineRef">550</sup>armaque γ<span class="italic">R</span>: arvaque <span class="italic">M</span> (<span class="italic">P missing</span>)</li></ul></section></notes></section>