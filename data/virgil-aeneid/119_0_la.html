<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">“nate dea, si nemo audet se credere pugnae,</span><span class="linebreak"></span>
<span class="line">quae finis standi? quo me decet usque teneri?</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>ducere dona iube.” cuncti simul ore fremebant</span><span class="linebreak"></span>
<span class="line">Dardanidae reddique viro promissa iubebant.</span><span class="linebreak"></span>
<span class="line indent2">Hic gravis Entellum dictis castigat Acestes,</span><span class="linebreak"></span>
<span class="line">proximus ut viridante toro consederat herbae:</span><span class="linebreak"></span>
<span class="line">“Entelle, heroum quondam fortissime frustra,</span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>tantane tam patiens nullo certamine tolli</span><span class="linebreak"></span>
<span class="line">dona sines? ubi nunc nobis deus ille, magister</span><span class="linebreak"></span>
<span class="line">nequiquam memoratus, Eryx? ubi fama per omnem</span><span class="linebreak"></span>
<span class="line">Trinacriam et spolia illa tuis pendentia tectis?”</span><span class="linebreak"></span>
<span class="line">ille sub haec: “non laudis amor nec gloria cessit</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>pulsa metu; sed enim gelidus tardante senecta</span><span class="linebreak"></span>
<span class="line">sanguis hebet, frigentque effetae in corpore vires.</span><span class="linebreak"></span>
<span class="line">si mihi, quae quondam fuerat quaque improbus iste</span><span class="linebreak"></span>
<span class="line">exsultat fidens, si nunc foret illa iuventas,</span><span class="linebreak"></span>
<span class="line">haud equidem pretio inductus pulchroque iuvenco</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>venissem, nec dona moror.” sic deinde locutus</span><span class="linebreak"></span>
<span class="line">in medium geminos immani pondere caestus</span><span class="linebreak"></span>
<span class="line">proiecit, quibus acer Eryx in proelia suetus</span><span class="linebreak"></span>
<span class="line">ferre manum duroque intendere bracchia tergo.</span><span class="linebreak"></span>
<span class="line">obstipuere animi: tantorum ingentia septem</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>terga boum plumbo insuto ferroque rigebant.</span><span class="linebreak"></span>
<span class="line">ante omnis stupet ipse Dares longeque recusat,</span><span class="linebreak"></span>
<span class="line">magnanimusque Anchisiades et pondus et ipsa</span><span class="linebreak"></span>
<span class="line">huc illuc vinclorum immensa volumina versat.</span><span class="linebreak"></span>
<span class="line">tum senior talis referebat pectore voces:</span><span class="linebreak"></span>
<span class="line"><span class="br"></span><span class="lineNumber">410</span><span class="br"></span>“quid, si quis caestus ipsius et Herculis arma</span><span class="linebreak"></span>
<span class="line">vidisset tristemque hoc ipso in litore pugnam?</span><span class="linebreak"></span>
<span class="line">haec germanus Eryx quondam tuus arma gerebat;</span><span class="linebreak"></span>
<span class="line">(sanguine cernis adhuc sparsoque infecta cerebro)</span><span class="linebreak"></span>
<span class="line">his magnum Alciden contra stetit; his ego suetus,</span><span class="linebreak"></span>
</p>
</section><notes></notes></section>