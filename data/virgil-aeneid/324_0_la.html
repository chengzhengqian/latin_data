<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line indent2">At Iuno ex summo (qui nunc Albanus habetur;</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>tum neque nomen erat neque honos aut gloria monti)</span><span class="linebreak"></span>
<span class="line">prospiciens tumulo campum aspectabat et ambas</span><span class="linebreak"></span>
<span class="line">Laurentum Troumque acies urbemque Latini.</span><span class="linebreak"></span>
<span class="line">extemplo Turni sic est adfata sororem</span><span class="linebreak"></span>
<span class="line">diva deam, stagnis quae fluminibusque sonoris</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>praesidet (hunc illi rex aetheris altus honorem</span><span class="linebreak"></span>
<span class="line">Iuppiter erepta pro virginitate sacravit):</span><span class="linebreak"></span>
<span class="line">“nympha, decus fluviorum, animo gratissima nostro,</span><span class="linebreak"></span>
<span class="line">scis ut te cunctis unam, quaecumque Latinae</span><span class="linebreak"></span>
<span class="line">magnanimi Iovis ingratum ascendere cubile,</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>praetulerim caelique libens in parte locarim:</span><span class="linebreak"></span>
<span class="line">disce tuum, ne me incuses, Iuturna, dolorem.</span><span class="linebreak"></span>
<span class="line">qua visa est Fortuna pati Parcaeque sinebant</span><span class="linebreak"></span>
<span class="line">cedere res Latio, Turnum et tua moenia texi;</span><span class="linebreak"></span>
<span class="line">nunc iuvenem imparibus video concurrere fatis,</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>Parcarumque dies et vis inimica propinquat.</span><span class="linebreak"></span>
<span class="line">non pugnam aspicere hanc oculis, non foedera possum.</span><span class="linebreak"></span>
<span class="line">tu pro germano si quid praesentius audes,</span><span class="linebreak"></span>
<span class="line">perge; decet. forsan miseros meliora sequentur.”</span><span class="linebreak"></span>
<span class="line indent2">Vix ea, cum lacrimas oculis Iuturna profudit</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>terque quaterque manu pectus percussit honestum.</span><span class="linebreak"></span>
<span class="line">“non lacrimis hoc tempus” ait Saturnia Iuno:</span><span class="linebreak"></span>
<span class="line">“accelera et fratrem, si quis modus, eripe morti;</span><span class="linebreak"></span>
<span class="line">aut tu bella cie conceptumque excute foedus.</span><span class="linebreak"></span>
<span class="line">auctor ego audendi.” sic exhortata reliquit</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>incertam et tristi turbatam vulnere mentis.</span><span class="linebreak"></span>
<span class="line indent2">Interea reges ingenti mole Latinus</span><span class="linebreak"></span>
<span class="line">quadriiugo vehitur curru (cui tempora circum</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_310_142"><sup class="lineRef">142</sup>gratissima <span class="italic">M:</span> carissima <span class="italic">PR</span>
</li><li class="note text" id="note_LCL064_310_154"><sup class="lineRef">154</sup>profudit M<sup>2</sup>
<span class="italic">P:</span> profundit <span class="italic">M:</span> profugit <span class="italic">R</span>
</li></ul></section></notes></section>