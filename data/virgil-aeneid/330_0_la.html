<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">nidoremque ambusta dedit. super ipse secutus</span><span class="linebreak"></span>
<span class="line">caesariem laeva turbati corripit hostis</span><span class="linebreak"></span>
<span class="line">impressoque genu nitens terrae applicat ipsum;</span><span class="linebreak"></span>
<span class="line">sic rigido latus ense ferit. Podalirius Alsum</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>pastorem primaque acie per tela ruentem</span><span class="linebreak"></span>
<span class="line">ense sequens nudo superimminet; ille securi</span><span class="linebreak"></span>
<span class="line">adversi frontem mediam mentumque reducta</span><span class="linebreak"></span>
<span class="line">disicit et sparso late rigat arma cruore.</span><span class="linebreak"></span>
<span class="line">olli dura quies oculos et ferreus urget</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>somnus, in aeternam conduntur lumina noctem.</span><span class="linebreak"></span>
<span class="line indent2">At pius Aeneas dextram tendebat inermem</span><span class="linebreak"></span>
<span class="line">nudato capite atque suos clamore vocabat:</span><span class="linebreak"></span>
<span class="line">“quo ruitis? quaeve ista repens discordia surgit?</span><span class="linebreak"></span>
<span class="line">o cohibete iras! ictum iam foedus et omnes</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>compositae leges. mihi ius concurrere soli;</span><span class="linebreak"></span>
<span class="line">me sinite atque auferte metus. ego foedera faxo</span><span class="linebreak"></span>
<span class="line">firma manu; Turnum debent haec iam mihi sacra.”</span><span class="linebreak"></span>
<span class="line">has inter voces, media inter talia verba</span><span class="linebreak"></span>
<span class="line">ecce viro stridens alis adlapsa sagitta est,</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>incertum qua pulsa manu, quo turbine adacta,</span><span class="linebreak"></span>
<span class="line">quis tantam Rutulis laudem, casusne deusne,</span><span class="linebreak"></span>
<span class="line">attulerit; pressa est insignis gloria facti,</span><span class="linebreak"></span>
<span class="line">nec sese Aeneae iactavit vulnere quisquam.</span><span class="linebreak"></span>
<span class="line indent2">Turnus ut Aenean cedentem ex agmine vidit</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>turbatosque duces, subita spe fervidus ardet;</span><span class="linebreak"></span>
<span class="line">poscit equos atque arma simul, saltuque superbus</span><span class="linebreak"></span>
<span class="line">emicat in currum et manibus molitur habenas.</span><span class="linebreak"></span>
<span class="line">multa virum volitans dat fortia corpora leto.</span><span class="linebreak"></span>
<span class="line">seminecis volvit multos: aut agmina curru</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_322_310"><sup class="lineRef">310</sup>conduntur <span class="italic">P:</span> clauduntur (10.746) <span class="italic">MR</span>
</li></ul></section></notes></section>