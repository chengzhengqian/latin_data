<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line indent2">“Provehimur pelago vicina Ceraunia iuxta,</span><span class="linebreak"></span>
<span class="line">unde iter Italiam cursusque brevissimus undis.</span><span class="linebreak"></span>
<span class="line">sol ruit interea et montes umbrantur opaci.</span><span class="linebreak"></span>
<span class="line">sternimur optatae gremio telluris ad undam,</span><span class="linebreak"></span>
<span class="line"><span class="br"></span><span class="lineNumber">510</span><span class="br"></span>sortiti remos, passimque in litore sicco</span><span class="linebreak"></span>
<span class="line">corpora curamus; fessos sopor inrigat artus.</span><span class="linebreak"></span>
<span class="line">necdum orbem medium Nox Horis acta subibat:</span><span class="linebreak"></span>
<span class="line">haud segnis strato surgit Palinurus et omnis</span><span class="linebreak"></span>
<span class="line">explorat ventos atque auribus aëra captat;</span><span class="linebreak"></span>
<span class="line"><span class="br"></span><span class="lineNumber">515</span><span class="br"></span>sidera cuncta notat tacito labentia caelo,</span><span class="linebreak"></span>
<span class="line">Arcturum pluviasque Hyadas geminosque Triones,</span><span class="linebreak"></span>
<span class="line">armatumque auro circumspicit Oriona.</span><span class="linebreak"></span>
<span class="line">postquam cuncta videt caelo constare sereno,</span><span class="linebreak"></span>
<span class="line">dat clarum e puppi signum; nos castra movemus</span><span class="linebreak"></span>
<span class="line"><span class="br"></span><span class="lineNumber">520</span><span class="br"></span>temptamusque viam et velorum pandimus alas.</span><span class="linebreak"></span>
<span class="line">iamque rubescebat stellis Aurora fugatis,</span><span class="linebreak"></span>
<span class="line">cum procul obscuros colles humilemque videmus</span><span class="linebreak"></span>
<span class="line">Italiam. Italiam primus conclamat Achates,</span><span class="linebreak"></span>
<span class="line">Italiam laeto socii clamore salutant.</span><span class="linebreak"></span>
<span class="line"><span class="br"></span><span class="lineNumber">525</span><span class="br"></span>tum pater Anchises magnum cratera corona</span><span class="linebreak"></span>
<span class="line">induit implevitque mero divosque vocavit</span><span class="linebreak"></span>
<span class="line">stans celsa in puppi . . .</span><span class="linebreak"></span>
<span class="line">‘di maris et terrae tempestatumque potentes,</span><span class="linebreak"></span>
<span class="line">ferte viam vento facilem et spirate secundi!’</span><span class="linebreak"></span>
<span class="line"><span class="br"></span><span class="lineNumber">530</span><span class="br"></span>crebrescunt optatae aurae, portusque patescit</span><span class="linebreak"></span>
<span class="line">iam propior, templumque apparet in Arce Minervae.</span><span class="linebreak"></span>
<span class="line">
<span class="marginNote left">
<span class="sc">mp</span>
</span> vela legunt socii et proras ad litora torquent.</span><span class="linebreak"></span>
<span class="line">portus ab Euroo fluctu curvatus in arcum;</span><span class="linebreak"></span>
<span class="line">obiectae salsa spumant aspargine cautes,</span><span class="linebreak"></span>
<span class="line"><span class="br"></span><span class="lineNumber">535</span><span class="br"></span>ipse latet; gemino demittunt bracchia muro</span><span class="linebreak"></span>
<span class="line">turriti scopuli, refugitque ab litore templum.</span><span class="linebreak"></span>
<span class="line">quattuor hic, primum omen, equos in gramine vidi,</span><span class="linebreak"></span>
</p>
</section><notes></notes></section>