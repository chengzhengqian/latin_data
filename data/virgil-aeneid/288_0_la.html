<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">impediat segnisve metu sententia tardet.</span><span class="linebreak"></span>
<span class="line">interea socios inhumataque corpora terrae</span><span class="linebreak"></span>
<span class="line">mandemus, qui solus honos Acheronte sub imo est.</span><span class="linebreak"></span>
<span class="line">ite,” ait “egregias animas, quae sanguine nobis</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>hanc patriam peperere suo, decorate supremis</span><span class="linebreak"></span>
<span class="line">muneribus, maestamque Euandri primus ad urbem</span><span class="linebreak"></span>
<span class="line">mittatur Pallas, quem non virtutis egentem</span><span class="linebreak"></span>
<span class="line">abstulit atra dies et funere mersit acerbo.”</span><span class="linebreak"></span>
<span class="line indent2">Sic ait inlacrimans, recipitque ad limina gressum</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>corpus ubi exanimi positum Pallantis Acoetes</span><span class="linebreak"></span>
<span class="line">servabat senior, qui Parrhasio Euandro</span><span class="linebreak"></span>
<span class="line">armiger ante fuit, sed non felicibus aeque</span><span class="linebreak"></span>
<span class="line">tum comes auspiciis caro datus ibat alumno.</span><span class="linebreak"></span>
<span class="line">circum omnis famulumque manus Troianaque turba</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>et maestum Iliades crinem de more solutae.</span><span class="linebreak"></span>
<span class="line">ut vero Aeneas foribus sese intulit altis</span><span class="linebreak"></span>
<span class="line">ingentem gemitum tunsis ad sidera tollunt</span><span class="linebreak"></span>
<span class="line">pectoribus, maestoque immugit regia luctu.</span><span class="linebreak"></span>
<span class="line">ipse caput nivei fultum Pallantis et ora</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>ut vidit levique patens in pectore vulnus</span><span class="linebreak"></span>
<span class="line">cuspidis Ausoniae, lacrimis ita fatur obortis:</span><span class="linebreak"></span>
<span class="line">“tene,” inquit “miserande puer, cum laeta veniret,</span><span class="linebreak"></span>
<span class="line">invidit Fortuna mihi, ne regna videres</span><span class="linebreak"></span>
<span class="line">nostra neque ad sedes victor veherere paternas?</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>non haec Euandro de te promissa parenti</span><span class="linebreak"></span>
<span class="line">discedens dederam, cum me complexus euntem</span><span class="linebreak"></span>
<span class="line">mitteret in magnum imperium metuensque moneret</span><span class="linebreak"></span>
<span class="line">acris esse viros, cum dura proelia gente.</span><span class="linebreak"></span>
<span class="line">et nunc ille quidem spe multum captus inani</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_238_21"><sup class="lineRef">21</sup>segnisve <span class="italic">MR:</span> segnisque <span class="italic">P</span>
</li><li class="note text" id="note_LCL064_238_23"><sup class="lineRef">23</sup>imo est <span class="italic">M: om.</span> est <span class="italic">PR</span>
</li><li class="note text" id="note_LCL064_238_28"><sup class="lineRef">28</sup>= 6.429</li><li class="note text" id="note_LCL064_238_30"><sup class="lineRef">30</sup>exanimi <span class="italic">P:</span> exanimis <span class="italic">R:</span> exanime <span class="italic">M</span>
</li></ul></section></notes></section>