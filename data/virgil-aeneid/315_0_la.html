<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">nec sonitus memor aut venientis ab aethere teli,</span><span class="linebreak"></span>
<span class="line">hasta sub exsertam donec perlata papillam</span><span class="linebreak"></span>
<span class="line">haesit virgineumque alte bibit acta cruorem.</span><span class="linebreak"></span>
<span class="line"><span class="br"></span><span class="lineNumber">805</span><span class="br"></span>concurrunt trepidae comites dominamque ruentem</span><span class="linebreak"></span>
<span class="line">suscipiunt. fugit ante omnis exterritus Arruns</span><span class="linebreak"></span>
<span class="line">laetitia mixtoque metu, nec iam amplius hastae</span><span class="linebreak"></span>
<span class="line">credere nec telis occurrere virginis audet.</span><span class="linebreak"></span>
<span class="line">ac velut ille, prius quam tela inimica sequantur,</span><span class="linebreak"></span>
<span class="line"><span class="br"></span><span class="lineNumber">810</span><span class="br"></span>continuo in montis sese avius abdidit altos</span><span class="linebreak"></span>
<span class="line">occiso pastore lupus magnove iuvenco,</span><span class="linebreak"></span>
<span class="line">conscius audacis facti, caudamque remulcens</span><span class="linebreak"></span>
<span class="line">subiecit pavitantem utero silvasque petivit:</span><span class="linebreak"></span>
<span class="line">haud secus ex oculis se turbidus abstulit Arruns</span><span class="linebreak"></span>
<span class="line"><span class="br"></span><span class="lineNumber">815</span><span class="br"></span>contentusque fuga mediis se immiscuit armis.</span><span class="linebreak"></span>
<span class="line">illa manu moriens telum trahit, ossa sed inter</span><span class="linebreak"></span>
<span class="line">ferreus ad costas alto stat vulnere mucro.</span><span class="linebreak"></span>
<span class="line">labitur exsanguis, labuntur frigida leto</span><span class="linebreak"></span>
<span class="line">lumina, purpureus quondam color ora reliquit.</span><span class="linebreak"></span>
<span class="line"><span class="br"></span><span class="lineNumber">820</span><span class="br"></span>tum sic exspirans Accam ex aequalibus unam</span><span class="linebreak"></span>
<span class="line">adloquitur, fida ante alias quae sola Camillae</span><span class="linebreak"></span>
<span class="line">quicum partiri curas, atque haec ita fatur:</span><span class="linebreak"></span>
<span class="line">“hactenus, Acca soror, potui: nunc vulnus acerbum</span><span class="linebreak"></span>
<span class="line">conficit, et tenebris nigrescunt omnia circum.</span><span class="linebreak"></span>
<span class="line"><span class="br"></span><span class="lineNumber">825</span><span class="br"></span>effuge et haec Turno mandata novissima perfer:</span><span class="linebreak"></span>
<span class="line">succedat pugnae Troianosque arceat urbe.</span><span class="linebreak"></span>
<span class="line">iamque vale.” simul his dictis linquebat habenas</span><span class="linebreak"></span>
<span class="line">ad terram non sponte fluens. tum frigida toto</span><span class="linebreak"></span>
<span class="line">paulatim exsolvit se corpore, lentaque colla</span><span class="linebreak"></span>
<span class="line"><span class="br"></span><span class="lineNumber">830</span><span class="br"></span>et captum leto posuit caput, arma relinquens,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_292_826"><sup class="lineRef">826</sup>urbe <span class="italic">MP:</span> urbi <span class="italic">R</span>
</li><li class="note text" id="note_LCL064_292_830"><sup class="lineRef">830</sup>relinquens <span class="italic">M</span>
<sup>2</sup>
<span class="italic">P</span>
<sup>2</sup>: reliquens <span class="italic">P:</span> relinquit <span class="italic">M:</span> reliquit <span class="italic">R</span>
</li></ul></section></notes></section>