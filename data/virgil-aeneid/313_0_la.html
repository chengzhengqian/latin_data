<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">convertere oculos. volat igneus aequore Tarchon</span><span class="linebreak"></span>
<span class="line">arma virumque ferens; tum summa ipsius ab hasta</span><span class="linebreak"></span>
<span class="line">defringit ferrum et partis rimatur apertas,</span><span class="linebreak"></span>
<span class="line">qua vulnus letale ferat; contra ille repugnans</span><span class="linebreak"></span>
<span class="line"><span class="br"></span><span class="lineNumber">750</span><span class="br"></span>sustinet a iugulo dextram et vim viribus exit.</span><span class="linebreak"></span>
<span class="line">utque volans alte raptum cum fulva draconem</span><span class="linebreak"></span>
<span class="line">fert aquila implicuitque pedes atque unguibus haesit,</span><span class="linebreak"></span>
<span class="line">saucius at serpens sinuosa volumina versat</span><span class="linebreak"></span>
<span class="line">arrectisque horret squamis et sibilat ore</span><span class="linebreak"></span>
<span class="line"><span class="br"></span><span class="lineNumber">755</span><span class="br"></span>arduus insurgens, illa haud minus urget obunco</span><span class="linebreak"></span>
<span class="line">luctantem rostro, simul aethera verberat alis:</span><span class="linebreak"></span>
<span class="line">
<span class="marginNote left">
<span class="sc">m</span>
</span> haud aliter praedam Tiburtum ex agmine Tarchon</span><span class="linebreak"></span>
<span class="line">portat ovans. ducis exemplum eventumque secuti</span><span class="linebreak"></span>
<span class="line">Maeonidae incurrunt. tum fatis debitus Arruns</span><span class="linebreak"></span>
<span class="line"><span class="br"></span><span class="lineNumber">760</span><span class="br"></span>velocem iaculo et multa prior arte Camillam</span><span class="linebreak"></span>
<span class="line">circuit, et quae sit fortuna facillima temptat.</span><span class="linebreak"></span>
<span class="line">qua se cumque furens medio tulit agmine virgo,</span><span class="linebreak"></span>
<span class="line">hac Arruns subit et tacitus vestigia lustrat;</span><span class="linebreak"></span>
<span class="line">qua victrix redit illa pedemque ex hoste reportat,</span><span class="linebreak"></span>
<span class="line"><span class="br"></span><span class="lineNumber">765</span><span class="br"></span>hac iuvenis furtim celeris detorquet habenas.</span><span class="linebreak"></span>
<span class="line">hos aditus iamque hos aditus omnemque pererrat</span><span class="linebreak"></span>
<span class="line">undique circuitum et certam quatit improbus hastam.</span><span class="linebreak"></span>
<span class="line indent2">Forte sacer Cybelo Chloreus olimque sacerdos</span><span class="linebreak"></span>
<span class="line">insignis longe Phrygiis fulgebat in armis</span><span class="linebreak"></span>
<span class="line"><span class="br"></span><span class="lineNumber">770</span><span class="br"></span>spumantemque agitabat equum, quem pellis aënis</span><span class="linebreak"></span>
<span class="line">in plumam squamis auro conserta tegebat.</span><span class="linebreak"></span>
<span class="line">ipse peregrina ferrugine clarus et ostro</span><span class="linebreak"></span>
<span class="line">spicula torquebat Lycio Gortynia cornu;</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_288_768"><sup class="lineRef">768</sup>Cybelo <span class="italic">Ma, Servius:</span> Cybele γ: Cybelae <span class="italic">Macrobius</span>
</li></ul></section></notes></section>