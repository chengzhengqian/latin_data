<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">multa simul contra variis sententia dictis</span><span class="linebreak"></span>
<span class="line">pro Turno, et magnum reginae nomen obumbrat,</span><span class="linebreak"></span>
<span class="line">multa virum meritis sustentat fama tropaeis.</span><span class="linebreak"></span>
<span class="line indent2"><span class="br"></span><span class="lineNumber">225</span><span class="br"></span>Hos inter motus, medio in flagrante tumultu,</span><span class="linebreak"></span>
<span class="line">ecce super maesti magna Diomedis ab urbe</span><span class="linebreak"></span>
<span class="line">legati responsa ferunt: nihil omnibus actum</span><span class="linebreak"></span>
<span class="line">tantorum impensis operum, nil dona neque aurum</span><span class="linebreak"></span>
<span class="line">nec magnas valuisse preces, alia arma Latinis</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>quaerenda, aut pacem Troiano ab rege petendum.</span><span class="linebreak"></span>
<span class="line">deficit ingenti luctu rex ipse Latinus:</span><span class="linebreak"></span>
<span class="line">fatalem Aenean manifesto numine ferri</span><span class="linebreak"></span>
<span class="line">admonet ira deum tumulique ante ora recentes.</span><span class="linebreak"></span>
<span class="line">ergo concilium magnum primosque suorum</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>imperio accitos alta intra limina cogit.</span><span class="linebreak"></span>
<span class="line">olli convenere fluuntque ad regia plenis</span><span class="linebreak"></span>
<span class="line">tecta viis. sedet in mediis et maximus aevo</span><span class="linebreak"></span>
<span class="line">et primus sceptris haud laeta fronte Latinus.</span><span class="linebreak"></span>
<span class="line">atque hic legatos Aetola ex urbe remissos</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>quae referant fari iubet, et responsa reposcit</span><span class="linebreak"></span>
<span class="line">ordine cuncta suo. tum facta silentia linguis,</span><span class="linebreak"></span>
<span class="line">et Venulus dicto parens ita farier infit:</span><span class="linebreak"></span>
<span class="line indent2">“Vidimus, o cives, Diomedem Argivaque castra,</span><span class="linebreak"></span>
<span class="line">atque iter emensi casus superavimus omnis,</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>contigimusque manum qua concidit Ilia tellus.</span><span class="linebreak"></span>
<span class="line">ille urbem Argyripam patriae cognomine gentis</span><span class="linebreak"></span>
<span class="line">victor Gargani condebat Iapygis agris.</span><span class="linebreak"></span>
<span class="line">postquam introgressi et coram data copia fandi,</span><span class="linebreak"></span>
<span class="line">munera praeferimus, nomen patriamque docemus,</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>qui bellum intulerint, quae causa attraxerit Arpos.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_252_230"><sup class="lineRef">230</sup>petendum <span class="italic">Servius:</span> petendam <span class="italic">MPR</span>
</li><li class="note text" id="note_LCL064_252_236"><sup class="lineRef">236</sup>fluunt <span class="italic">PR:</span> ruunt <span class="italic">M</span>
</li><li class="note text" id="note_LCL064_252_243"><sup class="lineRef">243</sup>Diomedem χ: Diomeden <span class="italic">MPR:</span> Diomede χ</li></ul></section></notes></section>