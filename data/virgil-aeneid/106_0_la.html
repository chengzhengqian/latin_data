<section class="div1 language" lang="la"><header><hgroup><h1>Aeneid</h1></hgroup></header><section class="div2">
</section>
<section class="div2">
<h2><span class="ac">Liber V</span></h2>
<p class="lineGroup">
<span class="line">
<span class="marginNote left">
<span class="sc">mp</span>
</span> Interea medium Aeneas iam classe tenebat</span><span class="linebreak"></span>
<span class="line">certus iter fluctusque atros Aquilone secabat,</span><span class="linebreak"></span>
<span class="line">moenia respiciens, quae iam infelicis Elissae</span><span class="linebreak"></span>
<span class="line">conlucent flammis. quae tantum accenderit ignem</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>causa latet; duri magno sed amore dolores</span><span class="linebreak"></span>
<span class="line">polluto notumque, furens quid femina possit,</span><span class="linebreak"></span>
<span class="line">triste per augurium Teucrorum pectora ducunt.</span><span class="linebreak"></span>
<span class="line indent2">Ut pelagus tenuere rates nec iam amplius ulla</span><span class="linebreak"></span>
<span class="line">occurrit tellus, maria undique et undique caelum,</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>olli caeruleus supra caput adstitit imber,</span><span class="linebreak"></span>
<span class="line">noctem hiememque ferens, et inhorruit unda tenebris.</span><span class="linebreak"></span>
<span class="line">ipse gubernator puppi Palinurus ab alta:</span><span class="linebreak"></span>
<span class="line">“heu! quianam tanti cinxerunt aethera nimbi?</span><span class="linebreak"></span>
<span class="line">quidve, pater Neptune, paras?” sic deinde locutus</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>colligere arma iubet validisque incumbere remis,</span><span class="linebreak"></span>
<span class="line">obliquatque sinus in ventum ac talia fatur:</span><span class="linebreak"></span>
<span class="line">“magnanime Aenea, non, si mihi Iuppiter auctor</span><span class="linebreak"></span>
<span class="line">spondeat, hoc sperem Italiam contingere caelo.</span><span class="linebreak"></span>
<span class="line">mutati transversa fremunt et vespere ab atro</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>consurgunt venti, atque in nubem cogitur aër.</span><span class="linebreak"></span>
<span class="line">nec nos obniti contra nec tendere tantum</span><span class="linebreak"></span>
<span class="line">sufficimus. superat quoniam Fortuna, sequamur,</span><span class="linebreak"></span>
<span class="line">quoque vocat, vertamus iter. nec litora longe</span><span class="linebreak"></span>
<span class="line">fida reor fraterna Erycis portusque Sicanos,</span><span class="linebreak"></span>
</p>
</section><notes></notes></section>