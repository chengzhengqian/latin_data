<section class="div1 language" lang="la"><header><hgroup><h1>Aeneid</h1></hgroup></header><section class="div2"><p class="lineGroup">
<span class="line">caelataque amnem fundens pater Inachus urna.</span><span class="linebreak"></span>
<span class="line">insequitur nimbus peditum clipeataque totis</span><span class="linebreak"></span>
<span class="line">agmina densentur campis, Argivaque pubes</span><span class="linebreak"></span>
<span class="line"><span class="br"></span><span class="lineNumber">795</span><span class="br"></span>Auruncaeque manus, Rutuli veteresque Sicani,</span><span class="linebreak"></span>
<span class="line">et Sacranae acies et picti scuta Labici;</span><span class="linebreak"></span>
<span class="line">qui saltus, Tiberine, tuos sacrumque Numici</span><span class="linebreak"></span>
<span class="line">litus arant Rutulosque exercent vomere collis</span><span class="linebreak"></span>
<span class="line">Circaeumque iugum, qu√Æs Iuppiter Anxurus arvis</span><span class="linebreak"></span>
<span class="line"><span class="br"></span><span class="lineNumber">800</span><span class="br"></span>praesidet et viridi gaudens Feronia luco;</span><span class="linebreak"></span>
<span class="line">qua Saturae iacet atra palus gelidusque per imas</span><span class="linebreak"></span>
<span class="line">quaerit iter vallis atque in mare conditur Ufens.</span><span class="linebreak"></span>
<span class="line indent2">Hos super advenit Volsca de gente Camilla</span><span class="linebreak"></span>
<span class="line">agmen agens equitum et florentis aere catervas,</span><span class="linebreak"></span>
<span class="line"><span class="br"></span><span class="lineNumber">805</span><span class="br"></span>bellatrix, non illa colo calathisve Minervae</span><span class="linebreak"></span>
<span class="line">femineas adsueta manus, sed proelia virgo</span><span class="linebreak"></span>
<span class="line">dura pati cursuque pedum praevertere ventos.</span><span class="linebreak"></span>
<span class="line">illa vel intactae segetis per summa volaret</span><span class="linebreak"></span>
<span class="line">gramina nec teneras cursu laesisset aristas,</span><span class="linebreak"></span>
<span class="line"><span class="br"></span><span class="lineNumber">810</span><span class="br"></span>vel mare per medium fluctu suspensa tumenti</span><span class="linebreak"></span>
<span class="line">ferret iter celeris nec tingeret aequore plantas.</span><span class="linebreak"></span>
<span class="line">illam omnis tectis agrisque effusa iuventus</span><span class="linebreak"></span>
<span class="line">turbaque miratur matrum et prospectat euntem,</span><span class="linebreak"></span>
<span class="line">attonitis inhians animis ut regius ostro</span><span class="linebreak"></span>
<span class="line"><span class="br"></span><span class="lineNumber">815</span><span class="br"></span>velet honos levis umeros, ut fibula crinem</span><span class="linebreak"></span>
<span class="line">auro internectat, Lyciam ut gerat ipsa pharetram</span><span class="linebreak"></span>
<span class="line">et pastoralem praefixa cuspide myrtum.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_58_814"><sup class="lineRef">814</sup>inhians <span class="italic">MR</span>: haesere <span class="italic">P</span> (5.529)</li></ul></section></notes></section>