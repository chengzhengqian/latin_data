<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">705</span><span class="br"></span>desuper; omnis eo terrore Aegyptus et Indi,</span><span class="linebreak"></span>
<span class="line">omnis Arabs, omnes vertebant terga Sabaei.</span><span class="linebreak"></span>
<span class="line">ipsa videbatur ventis regina vocatis</span><span class="linebreak"></span>
<span class="line">vela dare et laxos iam iamque immittere funis.</span><span class="linebreak"></span>
<span class="line">illam inter caedes pallentem morte futura</span><span class="linebreak"></span>
<span class="line"><span class="br"></span><span class="lineNumber">710</span><span class="br"></span>fecerat ignipotens undis et Iapyge ferri,</span><span class="linebreak"></span>
<span class="line">contra autem magno maerentem corpore Nilum</span><span class="linebreak"></span>
<span class="line">pandentemque sinus et tota veste vocantem</span><span class="linebreak"></span>
<span class="line">caeruleum in gremium latebrosaque flumina victos.</span><span class="linebreak"></span>
<span class="line indent2">At Caesar, triplici invectus Romana triumpho</span><span class="linebreak"></span>
<span class="line"><span class="br"></span><span class="lineNumber">715</span><span class="br"></span>moenia, dis Italis votum immortale sacrabat,</span><span class="linebreak"></span>
<span class="line">maxima ter centum totam delubra per urbem.</span><span class="linebreak"></span>
<span class="line">laetitia ludisque viae plausuque fremebant;</span><span class="linebreak"></span>
<span class="line">omnibus in templis matrum chorus, omnibus arae;</span><span class="linebreak"></span>
<span class="line">ante aras terram caesi stravere iuvenci.</span><span class="linebreak"></span>
<span class="line"><span class="br"></span><span class="lineNumber">720</span><span class="br"></span>ipse sedens niveo candentis limine Phoebi</span><span class="linebreak"></span>
<span class="line">dona recognoscit populorum aptatque superbis</span><span class="linebreak"></span>
<span class="line">postibus; incedunt victae longo ordine gentes,</span><span class="linebreak"></span>
<span class="line">quam variae linguis, habitu tam vestis et armis.</span><span class="linebreak"></span>
<span class="line">724 Nomadum genus et discinctos Mulciber Afros,</span><span class="linebreak"></span>
<span class="line"><span class="br"></span><span class="lineNumber">725</span><span class="br"></span>hic Lelegas Carasque sagittiferosque Gelonos</span><span class="linebreak"></span>
<span class="line">finxerat; Euphrates ibat iam mollior undis,</span><span class="linebreak"></span>
<span class="line">extremique hominum Morini, Rhenusque bicornis,</span><span class="linebreak"></span>
<span class="line">indomitique Dahae, et pontem indignatus Araxes.</span><span class="linebreak"></span>
</p>
</section><notes></notes></section>