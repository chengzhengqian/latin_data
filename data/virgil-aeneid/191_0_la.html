<section class="div1 language" lang="la"><header><hgroup><h1>Aeneid</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">595</span><span class="br"></span>ipsi has sacrilego pendetis sanguine poenas,</span><span class="linebreak"></span>
<span class="line">o miseri. te, Turne, nefas, te triste manebit</span><span class="linebreak"></span>
<span class="line">supplicium, votisque deos venerabere seris.</span><span class="linebreak"></span>
<span class="line">nam mihi parta quies, omnisque in limine portus</span><span class="linebreak"></span>
<span class="line">funere felici spolior.” nec plura locutus</span><span class="linebreak"></span>
<span class="line"><span class="br"></span><span class="lineNumber">600</span><span class="br"></span>saepsit se tectis rerumque reliquit habenas.</span><span class="linebreak"></span>
<span class="line indent2">Mos erat Hesperio in Latio, quem protinus urbes</span><span class="linebreak"></span>
<span class="line">Albanae coluere sacrum, nunc maxima rerum</span><span class="linebreak"></span>
<span class="line">Roma colit, cum prima movent in proelia Martem,</span><span class="linebreak"></span>
<span class="line">sive Getis inferre manu lacrimabile bellum</span><span class="linebreak"></span>
<span class="line"><span class="br"></span><span class="lineNumber">605</span><span class="br"></span>Hyrcanisve Arabisve parant, seu tendere ad Indos</span><span class="linebreak"></span>
<span class="line">Auroramque sequi Parthosque reposcere signa:</span><span class="linebreak"></span>
<span class="line">sunt geminae Belli portae (sic nomine dicunt)</span><span class="linebreak"></span>
<span class="line">religione sacrae et saevi formidine Martis;</span><span class="linebreak"></span>
<span class="line">centum aerei claudunt vectes aeternaque ferri</span><span class="linebreak"></span>
<span class="line"><span class="br"></span><span class="lineNumber">610</span><span class="br"></span>robora, nec custos absistit limine Ianus.</span><span class="linebreak"></span>
<span class="line">has, ubi certa sedet patribus sententia pugnae,</span><span class="linebreak"></span>
<span class="line">
<span class="marginNote left">
<span class="sc">fmr</span>
</span>ipse Quirinali trabea cinctuque Gabino</span><span class="linebreak"></span>
<span class="line">insignis reserat stridentia limina consul,</span><span class="linebreak"></span>
<span class="line">ipse vocat pugnas; sequitur tum cetera pubes,</span><span class="linebreak"></span>
<span class="line"><span class="br"></span><span class="lineNumber">615</span><span class="br"></span>aereaque adsensu conspirant cornua rauco.</span><span class="linebreak"></span>
<span class="line">hoc et tum Aeneadis indicere bella Latinus</span><span class="linebreak"></span>
<span class="line">more iubebatur tristisque recludere portas.</span><span class="linebreak"></span>
<span class="line">abstinuit tactu pater aversusque refugit</span><span class="linebreak"></span>
<span class="line">foeda ministeria, et caecis se condidit umbris.</span><span class="linebreak"></span>
<span class="line"><span class="br"></span><span class="lineNumber">620</span><span class="br"></span>tum regina deum caelo delapsa morantis</span><span class="linebreak"></span>
<span class="line">impulit ipsa manu portas, et cardine verso</span><span class="linebreak"></span>
</p></section><notes></notes></section>