<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">iam pridem invisus divis et inutilis annos</span><span class="linebreak"></span>
<span class="line">demoror, ex quo me divum pater atque hominum rex</span><span class="linebreak"></span>
<span class="line">fulminis adflavit ventis et contigit igni.’</span><span class="linebreak"></span>
<span class="line indent2"><span class="br"></span><span class="lineNumber">650</span><span class="br"></span> “Talia perstabat memorans fixusque manebat.</span><span class="linebreak"></span>
<span class="line">nos contra effusi lacrimis coniunxque Creusa</span><span class="linebreak"></span>
<span class="line">Ascaniusque omnisque domus, ne vertere secum</span><span class="linebreak"></span>
<span class="line">cuncta pater fatoque urgenti incumbere vellet.</span><span class="linebreak"></span>
<span class="line">abnegat inceptoque et sedibus haeret in isdem.</span><span class="linebreak"></span>
<span class="line"><span class="br"></span><span class="lineNumber">655</span><span class="br"></span>rursus in arma feror mortemque miserrimus opto.</span><span class="linebreak"></span>
<span class="line">nam quod consilium aut quae iam fortuna dabatur?</span><span class="linebreak"></span>
<span class="line">‘mene efferre pedem, genitor, te posse relicto</span><span class="linebreak"></span>
<span class="line">sperasti, tantumque nefas patrio excidit ore?</span><span class="linebreak"></span>
<span class="line">si nihil ex tanta superis placet urbe relinqui,</span><span class="linebreak"></span>
<span class="line"><span class="br"></span><span class="lineNumber">660</span><span class="br"></span>et sedet hoc animo perituraeque addere Troiae</span><span class="linebreak"></span>
<span class="line">teque tuosque iuvat, patet isti ianua leto,</span><span class="linebreak"></span>
<span class="line">iamque aderit multo Priami de sanguine Pyrrhus,</span><span class="linebreak"></span>
<span class="line">natum ante ora patris, patrem qui obtruncat ad aras.</span><span class="linebreak"></span>
<span class="line">hoc erat, alma parens, quod me per tela, per ignis</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>eripis, ut mediis hostem in penetralibus utque</span><span class="linebreak"></span>
<span class="line">Ascanium patremque meum iuxtaque Creusam</span><span class="linebreak"></span>
<span class="line">alterum in alterius mactatos sanguine cernam?</span><span class="linebreak"></span>
<span class="line">arma, viri, ferte arma; vocat lux ultima victos.</span><span class="linebreak"></span>
<span class="line">reddite me Danais; sinite instaurata revisam</span><span class="linebreak"></span>
<span class="line"><span class="br"></span><span class="lineNumber">670</span><span class="br"></span>proelia. numquam omnes hodie moriemur inulti.’</span><span class="linebreak"></span>
<span class="line indent2">“Hinc ferro accingor rursus clipeoque sinistram</span><span class="linebreak"></span>
<span class="line">insertabam aptans meque extra tecta ferebam.</span><span class="linebreak"></span>
<span class="line">
<span class="marginNote left">
<span class="sc">fmpv</span>
</span> ecce autem complexa pedes in limine coniunx</span><span class="linebreak"></span>
<span class="line">haerebat parvumque patri tendebat Iulum:</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_360_663"><sup class="lineRef">663</sup>natum <span class="italic">PV</span>: gnatum <span class="italic">Ma</span>
</li><li class="note text" id="note_LCL063_360_667"><sup class="lineRef">667</sup>mactatos <span class="italic">aV</span>
<sup>2</sup>: -o <span class="italic">MPV</span>
</li></ul></section></notes></section>