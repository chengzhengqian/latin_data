<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line indent2">At Phoebi nondum patiens, immanis in antro</span><span class="linebreak"></span>
<span class="line">bacchatur vates, magnum si pectore possit</span><span class="linebreak"></span>
<span class="line">excussisse deum; tanto magis ille fatigat</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>os rabidum, fera corda domans, fingitque premendo.</span><span class="linebreak"></span>
<span class="line">ostia iamque domus patuere ingentia centum</span><span class="linebreak"></span>
<span class="line">sponte sua vatisque ferunt responsa per auras:</span><span class="linebreak"></span>
<span class="line">“o tandem magnis pelagi defuncte periclis</span><span class="linebreak"></span>
<span class="line">(sed terrae graviora manent), in regna Lavini</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>Dardanidae venient (mitte hanc de pectore curam);</span><span class="linebreak"></span>
<span class="line">sed non et venisse volent. bella, horrida bella</span><span class="linebreak"></span>
<span class="line">et Thybrim multo spumantem sanguine cerno.</span><span class="linebreak"></span>
<span class="line">non Simois tibi nec Xanthus nec Dorica castra</span><span class="linebreak"></span>
<span class="line">defuerint; alius Latio iam partus Achilles,</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>natus et ipse dea; nec Teucris addita Iuno</span><span class="linebreak"></span>
<span class="line">usquam aberit, cum tu supplex in rebus egenis</span><span class="linebreak"></span>
<span class="line">quas gentes Italum aut quas non oraveris urbes!</span><span class="linebreak"></span>
<span class="line">causa mali tanti coniunx iterum hospita Teucris</span><span class="linebreak"></span>
<span class="line">externique iterum thalami . . .</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>tu ne cede malis, sed contra audentior ito,</span><span class="linebreak"></span>
<span class="line">qua tua te Fortuna sinet. via prima salutis,</span><span class="linebreak"></span>
<span class="line">quod minime reris, Graia pandetur ab urbe.”</span><span class="linebreak"></span>
<span class="line indent2">Talibus ex adyto dictis Cumaea Sibylla</span><span class="linebreak"></span>
<span class="line">horrendas canit ambages antroque remugit,</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>obscuris vera involvens; ea frena furenti</span><span class="linebreak"></span>
<span class="line">concutit et stimulos sub pectore vertit Apollo.</span><span class="linebreak"></span>
<span class="line">ut primum cessit furor et rabida ora quierunt,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_538_84"><sup class="lineRef">84</sup>terrae <span class="italic">MPm</span>: terra <span class="italic">R</span>
</li><li class="note text" id="note_LCL063_538_96"><sup class="lineRef">96</sup>qua <span class="italic">b</span>
<sup>2</sup>: quam <span class="italic">codd</span>.: <span class="italic">Servius knows both</span>
</li></ul></section></notes></section>