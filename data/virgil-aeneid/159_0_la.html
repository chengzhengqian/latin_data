<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">arma procul currusque virum miratur inanis;</span><span class="linebreak"></span>
<span class="line">stant terra defixae hastae, passimque soluti</span><span class="linebreak"></span>
<span class="line">per campum pascuntur equi; quae gratia currum</span><span class="linebreak"></span>
<span class="line">armorumque fuit vivis, quae cura nitentis</span><span class="linebreak"></span>
<span class="line">
<span class="marginNote left">
<span class="sc">fgmpr</span>
</span> pascere equos, eadem sequitur tellure repostos.</span><span class="linebreak"></span>
<span class="line"><span class="br"></span><span class="lineNumber">656</span><span class="br"></span>conspicit ecce alios dextra laevaque per herbam</span><span class="linebreak"></span>
<span class="line">vescentis laetumque choro paeana canentis</span><span class="linebreak"></span>
<span class="line">inter odoratum lauri nemus, unde superne</span><span class="linebreak"></span>
<span class="line">plurimus Eridani per silvam volvitur amnis.</span><span class="linebreak"></span>
<span class="line indent2">
<span class="marginNote left">
<span class="sc">fmpr</span>
</span> Hic manus ob patriam pugnando vulnera passi,</span><span class="linebreak"></span>
<span class="line"><span class="br"></span><span class="lineNumber">661</span><span class="br"></span>quique sacerdotes casti, dum vita manebat,</span><span class="linebreak"></span>
<span class="line">quique pii vates et Phoebo digna locuti,</span><span class="linebreak"></span>
<span class="line">inventas aut qui vitam excoluere per artes,</span><span class="linebreak"></span>
<span class="line">quique sui memores aliquos fecere merendo:</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>omnibus his nivea cinguntur tempora vitta.</span><span class="linebreak"></span>
<span class="line">quos circumfusos sic est adfata Sibylla,</span><span class="linebreak"></span>
<span class="line">Musaeum ante omnis; medium nam plurima turba</span><span class="linebreak"></span>
<span class="line">hunc habet atque umeris exstantem suspicit altis:</span><span class="linebreak"></span>
<span class="line">“dicite, felices animae, tuque, optime vates,</span><span class="linebreak"></span>
<span class="line"><span class="br"></span><span class="lineNumber">670</span><span class="br"></span>quae regio Anchisen, quis habet locus? illius ergo</span><span class="linebreak"></span>
<span class="line">venimus et magnos Erebi tranavimus amnis.”</span><span class="linebreak"></span>
<span class="line">atque huic responsum paucis ita reddidit heros:</span><span class="linebreak"></span>
<span class="line">“nulli certa domus; lucis habitamus opacis</span><span class="linebreak"></span>
<span class="line">
<span class="marginNote left">
<span class="sc">fgmpr</span>
</span> riparumque toros et prata recentia rivis</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>incolimus. sed vos, si fert ita corde voluntas,</span><span class="linebreak"></span>
<span class="line">hoc superate iugum, et facili iam tramite sistam.”</span><span class="linebreak"></span>
<span class="line">dixit et ante tulit gressum camposque nitentis</span><span class="linebreak"></span>
<span class="line">desuper ostentat; dehinc summa cacumina linquunt.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_578_651"><sup class="lineRef">651</sup>miratur <span class="italic">PR</span>: -antur <span class="italic">FM</span>
</li></ul></section></notes></section>