<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line"></span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>vos etiam, gemini, Rutulis cecidistis in arvis,</span><span class="linebreak"></span>
<span class="line">Daucia, Laride Thymberque, simillima proles,</span><span class="linebreak"></span>
<span class="line">indiscreta suis gratusque parentibus error;</span><span class="linebreak"></span>
<span class="line">at nunc dura dedit vobis discrimina Pallas.</span><span class="linebreak"></span>
<span class="line">nam tibi, Thymbre, caput Euandrius abstulit ensis;</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>te decisa suum, Laride, dextera quaerit</span><span class="linebreak"></span>
<span class="line">semianimesque micant digiti ferrumque retractant.</span><span class="linebreak"></span>
<span class="line">Arcadas accensos monitu et praeclara tuentis</span><span class="linebreak"></span>
<span class="line">facta viri mixtus dolor et pudor armat in hostis.</span><span class="linebreak"></span>
<span class="line indent2">Tum Pallas biiugis fugientem Rhoetea praeter</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>traicit. hoc spatium tantumque morae fuit Ilo;</span><span class="linebreak"></span>
<span class="line">Ilo namque procul validam derexerat hastam,</span><span class="linebreak"></span>
<span class="line">quam medius Rhoeteus intercipit, optime Teuthra,</span><span class="linebreak"></span>
<span class="line">te fugiens fratremque Tyren, curruque volutus</span><span class="linebreak"></span>
<span class="line">caedit semianimis Rutulorum calcibus arva.</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>ac velut optato ventis aestate coortis</span><span class="linebreak"></span>
<span class="line">dispersa immittit silvis incendia pastor,</span><span class="linebreak"></span>
<span class="line">correptis subito mediis extenditur una</span><span class="linebreak"></span>
<span class="line">horrida per latos acies Volcania campos,</span><span class="linebreak"></span>
<span class="line">ille sedens victor flammas despectat ovantis:</span><span class="linebreak"></span>
<span class="line"><span class="br"></span><span class="lineNumber">410</span><span class="br"></span>non aliter socium virtus coit omnis in unum</span><span class="linebreak"></span>
<span class="line">teque iuvat, Palla. sed bellis acer Halaesus</span><span class="linebreak"></span>
<span class="line">tendit in adversos seque in sua colligit arma.</span><span class="linebreak"></span>
<span class="line">hic mactat Ladona Pheretaque Demodocumque,</span><span class="linebreak"></span>
<span class="line">Strymonio dextram fulgenti deripit ense</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>elatam in iugulum, saxo ferit ora Thoantis</span><span class="linebreak"></span>
<span class="line">ossaque dispersit cerebro permixta cruento.</span><span class="linebreak"></span>
<span class="line">fata canens silvis genitor celarat Halaesum;</span><span class="linebreak"></span>
<span class="line">ut senior leto canentia lumina solvit,</span><span class="linebreak"></span>
<span class="line">iniecere manum Parcae telisque sacrarunt</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_200_398"><sup class="lineRef">398</sup>pudor <span class="italic">MP</span>: furor <span class="italic">R</span>
</li></ul></section></notes></section>