<section class="div1 language" lang="la"><header><hgroup><h1>Aeneid</h1></hgroup></header><section class="div2"><p class="lineGroup">
<span class="line">perficere est animus finemque imponere curis</span><span class="linebreak"></span>
<span class="line"><span class="br"></span><span class="lineNumber">640</span><span class="br"></span>Dardaniique rogum capitis permittere flammae.”</span><span class="linebreak"></span>
<span class="line">sic ait. illa gradum studio celerabat anili.</span><span class="linebreak"></span>
<span class="line">at trepida et coeptis immanibus effera Dido,</span><span class="linebreak"></span>
<span class="line">sanguineam volvens aciem, maculisque trementis</span><span class="linebreak"></span>
<span class="line">interfusa genas, et pallida morte futura,</span><span class="linebreak"></span>
<span class="line"><span class="br"></span><span class="lineNumber">645</span><span class="br"></span>interiora domus inrumpit limina, et altos</span><span class="linebreak"></span>
<span class="line">conscendit furibunda rogos, ensemque recludit</span><span class="linebreak"></span>
<span class="line">Dardanium, non hos quaesitum munus in usus.</span><span class="linebreak"></span>
<span class="line">hic, postquam Iliacas vestes notumque cubile</span><span class="linebreak"></span>
<span class="line">conspexit, paulum lacrimis et mente morata</span><span class="linebreak"></span>
<span class="line"><span class="br"></span><span class="lineNumber">650</span><span class="br"></span>incubuitque toro dixitque novissima verba:</span><span class="linebreak"></span>
<span class="line">
<span class="marginNote left">
<span class="sc">fmp</span>
</span> “dulces exuviae, dum fata deusque sinebat,</span><span class="linebreak"></span>
<span class="line">accipite hanc animam meque his exsolvite curis.</span><span class="linebreak"></span>
<span class="line">vixi et, quem dederat cursum Fortuna, peregi,</span><span class="linebreak"></span>
<span class="line">et nunc magna mei sub terras ibit imago.</span><span class="linebreak"></span>
<span class="line"><span class="br"></span><span class="lineNumber">655</span><span class="br"></span>urbem praeclaram statui, mea moenia vidi,</span><span class="linebreak"></span>
<span class="line">ulta virum poenas inimico a fratre recepi,</span><span class="linebreak"></span>
<span class="line">felix, heu! nimium felix, si litora tantum</span><span class="linebreak"></span>
<span class="line">numquam Dardaniae tetigissent nostra carinae!”</span><span class="linebreak"></span>
<span class="line">dixit et os impressa toro, “moriemur inultae,</span><span class="linebreak"></span>
<span class="line"><span class="br"></span><span class="lineNumber">660</span><span class="br"></span>sed moriamur,” ait. “sic, sic iuvat ire sub umbras.</span><span class="linebreak"></span>
<span class="line">hauriat hunc oculis ignem crudelis ab alto</span><span class="linebreak"></span>
<span class="line">Dardanus et nostrae secum ferat omina mortis.”</span><span class="linebreak"></span>
<span class="line indent2">Dixerat, atque illam media inter talia ferro</span><span class="linebreak"></span>
<span class="line">conlapsam aspiciunt comites, ensemque cruore</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>spumantem sparsasque manus. it clamor ad alta</span><span class="linebreak"></span>
<span class="line">atria; concussam bacchatur Fama per urbem.</span><span class="linebreak"></span>
<span class="line">lamentis gemituque et femineo ululatu</span><span class="linebreak"></span>
<span class="line">tecta fremunt, resonat magnis plangoribus aether,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_466_640"><sup class="lineRef">640</sup>flammae <span class="italic">Pap</span>: -is <span class="italic">M</span>
</li><li class="note text" id="note_LCL063_466_641"><sup class="lineRef">641</sup>celerabat <span class="italic">Map</span>: -brabat <span class="italic">P</span>: <span class="italic">Servius knows both</span> | anili <span class="italic">M</span>: -em <span class="italic">Pap</span>
</li><li class="note text" id="note_LCL063_466_651"><sup class="lineRef">651</sup>sinebat <span class="italic">MPa</span>: -ant <span class="italic">Fp</span>
</li></ul></section></notes></section>