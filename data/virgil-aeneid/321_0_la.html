<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">deponas letumque sinas pro laude pacisci.</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>et nos tela, pater, ferrumque haud debile dextra</span><span class="linebreak"></span>
<span class="line">spargimus, et nostro sequitur de vulnere sanguis.</span><span class="linebreak"></span>
<span class="line">longe illi dea mater erit, quae nube fugacem</span><span class="linebreak"></span>
<span class="line">feminea tegat et vanis sese occulat umbris.”</span><span class="linebreak"></span>
<span class="line indent2">At regina nova pugnae conterrita sorte</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>flebat et ardentem generum moritura tenebat:</span><span class="linebreak"></span>
<span class="line">“Turne, per has ego te lacrimas, per si quis Amatae</span><span class="linebreak"></span>
<span class="line">tangit honos animum: spes tu nunc una, senectae</span><span class="linebreak"></span>
<span class="line">tu requies miserae, decus imperiumque Latini</span><span class="linebreak"></span>
<span class="line">te penes, in te omnis domus inclinata recumbit.</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>unum oro: desiste manum committere Teucris.</span><span class="linebreak"></span>
<span class="line">qui te cumque manent isto certamine casus</span><span class="linebreak"></span>
<span class="line">et me, Turne, manent; simul haec invisa relinquam</span><span class="linebreak"></span>
<span class="line">lumina nec generum Aenean captiva videbo.”</span><span class="linebreak"></span>
<span class="line">accepit vocem lacrimis Lavinia matris</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>flagrantis perfusa genas, cui plurimus ignem</span><span class="linebreak"></span>
<span class="line">subiecit rubor et calefacta per ora cucurrit.</span><span class="linebreak"></span>
<span class="line">Indum sanguineo veluti violaverit ostro</span><span class="linebreak"></span>
<span class="line">si quis ebur, aut mixta rubent ubi lilia multa</span><span class="linebreak"></span>
<span class="line">alba rosa, talis virgo dabat ore colores.</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>illum turbat amor figitque in virgine vultus;</span><span class="linebreak"></span>
<span class="line">ardet in arma magis paucisque adfatur Amatam:</span><span class="linebreak"></span>
<span class="line">“ne, quaeso, ne me lacrimis neve omine tanto</span><span class="linebreak"></span>
<span class="line">prosequere in duri certamina Martis euntem,</span><span class="linebreak"></span>
<span class="line">o mater; neque enim Turno mora libera mortis.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>nuntius haec, Idmon, Phrygio mea dicta tyranno</span><span class="linebreak"></span>
<span class="line">haud placitura refer. cum primum crastina caelo</span><span class="linebreak"></span>
<span class="line">puniceis invecta rotis Aurora rubebit,</span><span class="linebreak"></span>
</p></section><notes></notes></section>