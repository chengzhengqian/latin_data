<section class="div1 language" lang="la"><header><hgroup><h1>Aeneid</h1></hgroup></header><section class="div2">
<p class="lineGroup">
<span class="line">imposuit; fixit leges pretio atque refixit;</span><span class="linebreak"></span>
<span class="line">hic thalamum invasit natae vetitosque hymenaeos</span><span class="linebreak"></span>
<span class="line">ausi omnes immane nefas ausoque potiti.</span><span class="linebreak"></span>
<span class="line"><span class="br"></span><span class="lineNumber">625</span><span class="br"></span>non mihi si linguae centum sint oraque centum,</span><span class="linebreak"></span>
<span class="line">ferrea vox, omnis scelerum comprendere formas,</span><span class="linebreak"></span>
<span class="line">omnia poenarum percurrere nomina possim.”</span><span class="linebreak"></span>
<span class="line indent2">Haec ubi dicta dedit Phoebi longaeva sacerdos,</span><span class="linebreak"></span>
<span class="line">“sed iam age, carpe viam et susceptum perfice munus,</span><span class="linebreak"></span>
<span class="line"><span class="br"></span><span class="lineNumber">630</span><span class="br"></span>acceleremus,” ait. “Cyclopum educta caminis</span><span class="linebreak"></span>
<span class="line">moenia conspicio atque adverso fornice portas,</span><span class="linebreak"></span>
<span class="line">haec ubi nos praecepta iubent deponere dona.”</span><span class="linebreak"></span>
<span class="line">dixerat, et pariter gressi per opaca viarum</span><span class="linebreak"></span>
<span class="line">corripiunt spatium medium foribusque propinquant.</span><span class="linebreak"></span>
<span class="line"><span class="br"></span><span class="lineNumber">635</span><span class="br"></span>occupat Aeneas aditum corpusque recenti</span><span class="linebreak"></span>
<span class="line">spargit aqua ramumque adverso in limine figit.</span><span class="linebreak"></span>
<span class="line indent2">His demum exactis, perfecto munere divae,</span><span class="linebreak"></span>
<span class="line">devenere locos laetos et amoena virecta</span><span class="linebreak"></span>
<span class="line">Fortunatorum Nemorum sedesque beatas.</span><span class="linebreak"></span>
<span class="line"><span class="br"></span><span class="lineNumber">640</span><span class="br"></span>largior hic campos aether et lumine vestit</span><span class="linebreak"></span>
<span class="line">purpureo, solemque suum, sua sidera norunt.</span><span class="linebreak"></span>
<span class="line">pars in gramineis exercent membra palaestris,</span><span class="linebreak"></span>
<span class="line">contendunt ludo et fulva luctantur harena;</span><span class="linebreak"></span>
<span class="line">pars pedibus plaudunt choreas et carmina dicunt.</span><span class="linebreak"></span>
<span class="line"><span class="br"></span><span class="lineNumber">645</span><span class="br"></span>nec non Threicius longa cum veste sacerdos</span><span class="linebreak"></span>
<span class="line">obloquitur numeris septem discrimina vocum,</span><span class="linebreak"></span>
<span class="line">iamque fidem digitis, iam pectine pulsat eburno.</span><span class="linebreak"></span>
<span class="line">hic genus antiquum Teucri, pulcherrima proles,</span><span class="linebreak"></span>
<span class="line">magnanimi heroes, nati melioribus annis,</span><span class="linebreak"></span>
<span class="line"><span class="br"></span><span class="lineNumber">650</span><span class="br"></span>Ilusque Assaracusque et Troiae Dardanus auctor.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL063_576_630"><sup class="lineRef">630</sup>educta <span class="italic">M</span>: ducta <span class="italic">FPR</span>
</li><li class="note text" id="note_LCL063_576_647"><sup class="lineRef">647</sup>fidem <span class="italic">Markland</span>: eadem <span class="italic">codd.</span>
</li></ul></section></notes></section>