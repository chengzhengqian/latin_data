<section class="div1 language" lang="la"><header><hgroup><h1>Aeneid</h1></hgroup></header><section class="div2"><p class="lineGroup">
<span class="line indent2">Aeneas primique duces et pulcher Iulus</span><span class="linebreak"></span>
<span class="line">corpora sub ramis deponunt arboris altae,</span><span class="linebreak"></span>
<span class="line">instituuntque dapes et adorea liba per herbam</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>subiciunt epulis (sic Iuppiter ipse monebat)</span><span class="linebreak"></span>
<span class="line">et Cereale solum pomis agrestibus augent.</span><span class="linebreak"></span>
<span class="line">consumptis hic forte aliis, ut vertere morsus</span><span class="linebreak"></span>
<span class="line">exiguam in Cererem penuria adegit edendi,</span><span class="linebreak"></span>
<span class="line">et violare manu malisque audacibus orbem</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>fatalis crusti patulis nec parcere quadris:</span><span class="linebreak"></span>
<span class="line">“heus, etiam mensas consumimus?” inquit Iulus,</span><span class="linebreak"></span>
<span class="line">nec plura, adludens. ea vox audita laborum</span><span class="linebreak"></span>
<span class="line">prima tulit finem, primamque loquentis ab ore</span><span class="linebreak"></span>
<span class="line">eripuit pater ac stupefactus numine pressit.</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>continuo “salve fatis mihi debita tellus</span><span class="linebreak"></span>
<span class="line">vosque” ait “o fidi Troiae salvete penates:</span><span class="linebreak"></span>
<span class="line">hic domus, haec patria est. genitor mihi talia namque</span><span class="linebreak"></span>
<span class="line">(nunc repeto) Anchises fatorum arcana reliquit:</span><span class="linebreak"></span>
<span class="line">‘cum te, nate, fames ignota ad litora vectum</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>accisis coget dapibus consumere mensas,</span><span class="linebreak"></span>
<span class="line">tum sperare domos defessus, ibique memento</span><span class="linebreak"></span>
<span class="line">prima locare manu molirique aggere tecta.’</span><span class="linebreak"></span>
<span class="line">haec erat illa fames, haec nos suprema manebat</span><span class="linebreak"></span>
<span class="line">exitiis positura modum . . .</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>quare agite et primo laeti cum lumine solis</span><span class="linebreak"></span>
<span class="line">quae loca, quive habeant homines, ubi moenia gentis,</span><span class="linebreak"></span>
<span class="line">vestigemus et a portu diversa petamus.</span><span class="linebreak"></span>
<span class="line">nunc pateras libate Iovi precibusque vocate</span><span class="linebreak"></span>
<span class="line">Anchisen genitorem, et vina reponite mensis.”</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL064_10_110"><sup class="lineRef">110</sup>ipse <span class="italic">MPR:</span> ille <span class="italic">M</span>
<sup>2</sup>, <span class="italic">known to Servius</span>
</li></ul></section></notes></section>