<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
<span class="line">in vallo positum stupuit, quod miles in agros</span><span class="linebreak"></span>
<span class="line">nec licitis nec furtivis excursibus ibat.</span><span class="linebreak"></span>
<span class="line">cui deesset cum saepe Ceres semperque Lyaeus,</span><span class="linebreak"></span>
<span class="line">disciplina tamen non defuit; inde propinquo</span><span class="linebreak"></span>
<span class="line">hoste magis timuere ducem. sic denique factum est</span><span class="linebreak"></span>
<span class="line"><span class="br"></span><span class="lineNumber">281</span><span class="br"></span>ut socius tum forte tuus, mox proditor, illis</span><span class="linebreak"></span>
<span class="line">frustra terga daret commissae tempore pugnae.</span><span class="linebreak"></span>
<span class="line">qui iam cum fugeret flexo pede cornua nudans,</span><span class="linebreak"></span>
<span class="line">tu stabas acies solus, te sparsa fugaci</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>expetiit ductore manus, te Marte pedestri</span><span class="linebreak"></span>
<span class="line">sudantem repetebat eques, tua signa secutus</span><span class="linebreak"></span>
<span class="line">non se desertum sensit certamine miles.</span><span class="linebreak"></span>
<span class="line indent1">I nunc et veteris profer praeconia Tulli,</span><span class="linebreak"></span>
<span class="line">aetas cana patrum, quod pulchro hortamine mendax</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>occuluit refugi nutantia foedera Metti!</span><span class="linebreak"></span>
<span class="line">nil simile est fallique tuum tibi non placet hostem.</span><span class="linebreak"></span>
<span class="line">tunc vicit miles, dum se putat esse iuvandum:</span><span class="linebreak"></span>
<span class="line">hic vicit postquam se comperit esse relictum.</span><span class="linebreak"></span>
<span class="line">dux fugit: insequeris; renovat certamina: vincis;</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>clauditur: expugnas; elabitur: obruis atque</span><span class="linebreak"></span>
<span class="line">Sarmaticae paci pretium sua funera ponis.</span><span class="linebreak"></span>
<span class="line">paretur; iussum subiit iam transfuga letum</span><span class="linebreak"></span>
<span class="line">atque peregrino cecidit tua victima ferro.</span><span class="linebreak"></span>
<span class="line">ecce iterum, si forte placet, conflige, vetustas!</span><span class="linebreak"></span>
</section><notes></notes></section>