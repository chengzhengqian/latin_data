<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
<span class="line">qui vincat.” lacrimae vocem clausere precantis,</span><span class="linebreak"></span>
<span class="line">et quidquid superest luctus rogat. undique caeli</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>assurgunt proceres, Mars, Cypris, Romulus et qui</span><span class="linebreak"></span>
<span class="line">auctores tibi, Roma, dei; iam mitior ipsa</span><span class="linebreak"></span>
<span class="line">flectitur atque iras veteres Saturnia donat.</span><span class="linebreak"></span>
<span class="line indent1">Iuppiter ista refert: “Fatum, quo cuncta reguntur</span><span class="linebreak"></span>
<span class="line">quoque ego, non licuit frangi. sat celsa laborant</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>semper, et elatas nostro de munere vires</span><span class="linebreak"></span>
<span class="line">invidit Fortuna sibi; sed concipe magnos,</span><span class="linebreak"></span>
<span class="line">quamquam fracta, animos. si te Porsenna soluto</span><span class="linebreak"></span>
<span class="line">plus timuit de ponte fremens, si moenia capta</span><span class="linebreak"></span>
<span class="line">mox Brenni videre fugam, si denique dirum</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>Hannibalem iuncto terrae caelique tumultu</span><span class="linebreak"></span>
<span class="line">reppulimus (cum castra tuis iam proxima muris</span><span class="linebreak"></span>
<span class="line">starent, Collina fulmen pro turre cucurrit,</span><span class="linebreak"></span>
<span class="line">atque illic iterum timuit natura paventem</span><span class="linebreak"></span>
<span class="line">post Phlegram pugnare Iovem): torpentia tolle</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>lumina, detersam mentem caligo relinquat.</span><span class="linebreak"></span>
<span class="line">te mirum est vinci; incipies cum vincere, mirum</span><span class="linebreak"></span>
<span class="line">non erit. utque tibi pateat quo surgere tandem</span><span class="linebreak"></span>
<span class="line">fessa modo possis, paucis, cognosce, docebo.</span><span class="linebreak"></span>
<span class="line indent1">“Est mihi, quae Latio se sanguine tollit alumnam,</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>tellus clara viris, cui non dedit optima quondam</span><span class="linebreak"></span>
<span class="line">rerum opifex natura parem; fecundus ab urbe</span><span class="linebreak"></span>
</section><notes><section class="footnotes"><ul><li class="note text" id="note_LCL296_128_126"><sup class="lineRef">126</sup>fortuna <span class="italic">M</span>: natura.</li><li class="note text" id="note_LCL296_128_128"><sup class="lineRef">128</sup>fremens <span class="italic">M</span>: tremens.</li></ul></section></notes></section>