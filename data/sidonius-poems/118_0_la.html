<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
<span class="line">inscius arridet monstris ludumque putando</span><span class="linebreak"></span>
<span class="line">insidias, dum nescit, amat vultuque dolentis</span><span class="linebreak"></span>
<span class="line">exstingui deflet quos ipse interficit angues.</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>praeterea sparsis sunt haec subiecta figuris:</span><span class="linebreak"></span>
<span class="line">sus, leo, cerva, Gigans, taurus, iuga, Cerberus, hydra,</span><span class="linebreak"></span>
<span class="line">hospes, Nessus,Eryx, volucres, Thrax, Cacus, Amazon,</span><span class="linebreak"></span>
<span class="line">Cres, fluvius, Libs, poma, Lycus, virgo, polus, Oete.</span><span class="linebreak"></span>
<span class="line">hoc opus, et si quid superest quod numina vestit,</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>virgineae posuere manus. sed in agmine toto</span><span class="linebreak"></span>
<span class="line">inter Cecropias Ephyreiadasque puellas</span><span class="linebreak"></span>
<span class="line">Araneola micat; proprias conferre laborat</span><span class="linebreak"></span>
<span class="line">ipsa Minerva manus, calathisque evicta recedens</span><span class="linebreak"></span>
<span class="line">cum tenet haec telas vult haec plus tela tenere.</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>hic igitur proavi trabeas imitata rigentes</span><span class="linebreak"></span>
<span class="line">palmatam parat ipsa patri, qua consul et idem</span><span class="linebreak"></span>
<span class="line">Agricolam contingat avum doceatque nepotes</span><span class="linebreak"></span>
<span class="line">non abavi solum sed avi quoque iungere fasces.</span><span class="linebreak"></span>
<span class="line">texuerat tamen et chlamydes, quibus ille magister</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>per Tartesiacas conspectus splenduit urbes</span><span class="linebreak"></span>
<span class="line">et quibus ingestae sub tempore praefecturae</span><span class="linebreak"></span>
<span class="line">conspicuus sanctas reddit se praesule leges.</span><span class="linebreak"></span>
<span class="line">attamen in trabea segmento luserat alto</span><span class="linebreak"></span>
</section><notes><section class="footnotes"><ul><li class="note text" id="note_LCL296_236_144"><sup class="lineRef">144</sup>numina <span class="italic">Wilamowitz</span>: nomina.</li></ul></section></notes></section>