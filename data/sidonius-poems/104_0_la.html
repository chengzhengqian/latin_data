<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
<span class="line">Delia, taurus, olor, Satyrus, draco, fulmen et</span><span class="linebreak"></span>
<span class="line indent2"><span class="br"></span><span class="lineNumber">90</span><span class="br"></span>aurum.</span><span class="linebreak"></span>
<span class="line">quare age, iungantur; nam census, forma genusque</span><span class="linebreak"></span>
<span class="line">conveniunt: nil hic dispar tua fixit harundo.</span><span class="linebreak"></span>
<span class="line">sed quid vota moror?‚Äù dixit currumque poposcit,</span><span class="linebreak"></span>
<span class="line">cui dederant crystalla iugum, quae frigore primo,</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>orbis adhuc teneri glacies ubi Caucason auget,</span><span class="linebreak"></span>
<span class="line">strinxit Hyperboreis Tanaitica crusta pruinis</span><span class="linebreak"></span>
<span class="line">naturam sumens gemmae quia perdidit undae.</span><span class="linebreak"></span>
<span class="line">perforat hunc fulvo formatus temo metallo;</span><span class="linebreak"></span>
<span class="line">miserat hoc fluvius cuius sub gurgite Nymphae</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>Mygdonium fovere Midam, qui pauper in auro</span><span class="linebreak"></span>
<span class="line">ditavit versis Pactoli flumina votis.</span><span class="linebreak"></span>
<span class="line">splendet perspicuo radios rota margine cingens</span><span class="linebreak"></span>
<span class="line">Marmaricae de fauce ferae, dum belua curvis</span><span class="linebreak"></span>
<span class="line">dentibus excussis gemit exarmarier ora;</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>misit et hoc munus tepidas qui nudus Erythras,</span><span class="linebreak"></span>
<span class="line">concolor Aethiopi vel crinem pinguis amomo,</span><span class="linebreak"></span>
<span class="line">fluxus odoratis vexat venatibus Indus.</span><span class="linebreak"></span>
<span class="line">illa tamen pasci suetos per Cypron olores</span><span class="linebreak"></span>
<span class="line">vittata stringit myrto, quis cetera tensis</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>lactea puniceo sinuantur colla corallo.</span><span class="linebreak"></span>
</section><notes><section class="footnotes"><ul><li class="note text" id="note_LCL296_208_98"><sup class="lineRef">98</sup> hunc (<span class="italic">sc.</span> currum) <span class="italic">Mohr</span>: hanc <span class="italic">codd. Fortasse legendum est</span> hoc (<span class="italic">sc.</span> iugum: <span class="italic">cf.</span> 22. 24) <span class="italic">et in sequenti versu</span> hunc (<span class="italic">sc.</span> temonem), <span class="italic">ut me monuit W. H. Semple.</span>
</li></ul></section></notes></section>