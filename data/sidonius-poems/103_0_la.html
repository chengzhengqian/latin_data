<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
<span class="line">Hippodame ceras, cygno Iove nata coronam;</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>huic Dido in ferrum, simul in suspendia Phyllis,</span><span class="linebreak"></span>
<span class="line">Euadne in flammas et Sestias isset in undas.”</span><span class="linebreak"></span>
<span class="line indent1">His haec illa refert: “Gaudemus, nate, rebellem</span><span class="linebreak"></span>
<span class="line">quod vincis laudasque virum; sed forma puellae est</span><span class="linebreak"></span>
<span class="line">quam si spectasset quondam Stheneboeius heros,</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>non pro contemptu domuisset monstra Chimaerae;</span><span class="linebreak"></span>
<span class="line">Thermodontiaca vel qui genetrice superbus</span><span class="linebreak"></span>
<span class="line">sprevit Gnosiacae temeraria vota novercae,</span><span class="linebreak"></span>
<span class="line">hac visa occiderat, fateor, sed crimine vero;</span><span class="linebreak"></span>
<span class="line">et si iudicio forsan mihi quarta fuisset,</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>me quoque Rhoetea damnasset pastor in Ida;</span><span class="linebreak"></span>
<span class="line">‘vincere vel, si optas, istam da, malo, puellam’</span><span class="linebreak"></span>
<span class="line">dixerat: hanc dederam formam pro munere formae.</span><span class="linebreak"></span>
<span class="line">tantus honor geniusque genis; collata rubori</span><span class="linebreak"></span>
<span class="line">pallida blatta latet depressaque lumine vultus</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>nigrescunt vincto bacarum fulgura collo.</span><span class="linebreak"></span>
<span class="line">te quoque multimodis ambisset, Hiberia, ludis</span><span class="linebreak"></span>
<span class="line">axe Pelops, cursu Hippomenes luctaque Achelous,</span><span class="linebreak"></span>
<span class="line">Aeneas bellis spectatus, Gorgone Perseus;</span><span class="linebreak"></span>
<span class="line">nec minus haec species totiens cui Iuppiter esset</span><span class="linebreak"></span>
</section><notes><section class="footnotes"><ul><li class="note text" id="note_LCL296_206_81"><sup class="lineRef">81</sup>
<span class="italic">dist. ego</span>: vincere <span class="italic">passivum est.</span>
</li><li class="note text" id="note_LCL296_206_89"><sup class="lineRef">89</sup>minus <span class="italic">ego</span>: minor. <span class="italic">Vid. Class. Quart., loc. cit., p.</span> 20.</li></ul></section></notes></section>