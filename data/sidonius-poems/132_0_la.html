<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
<span class="line indent1">Forte sagittiferas Euan populatus Erythras</span><span class="linebreak"></span>
<span class="line">vite capistratas cogebat ad esseda tigres,</span><span class="linebreak"></span>
<span class="line">intrabat duplicem qua temo racemifer arcum.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>marcidus ipse sedet curru; madet ardua cervix</span><span class="linebreak"></span>
<span class="line">sudati de rore meri, caput aurea rumpunt</span><span class="linebreak"></span>
<span class="line">cornua et indigenam iaculantur fulminis ignem</span><span class="linebreak"></span>
<span class="line">(sumpserat hoc nascens primum, cum transiit olim</span><span class="linebreak"></span>
<span class="line">in patrium de matre femur); fert tempus utrumque</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>veris opes rutilosque ligat vindemia flores;</span><span class="linebreak"></span>
<span class="line">cantharus et thyrsus dextra laevaque feruntur,</span><span class="linebreak"></span>
<span class="line">nec tegit exertos, sed tangit palla lacertos;</span><span class="linebreak"></span>
<span class="line">dulce natant oculi, quos si fors vertat in hostem,</span><span class="linebreak"></span>
<span class="line">attonitos, solum dum cernit, inebriat Indos.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>tum salebris saliens quotiens se concutit axis,</span><span class="linebreak"></span>
<span class="line">passim deciduo perfunditur orbita musto.</span><span class="linebreak"></span>
<span class="line">Bassaridas, Satyros, Panas Faunosque docebat</span><span class="linebreak"></span>
<span class="line">ludere Silenus iam numine plenus alumno,</span><span class="linebreak"></span>
<span class="line">sed comptus tamen ille caput; nam vertice nudo</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>amissos sertis studet excusare capillos.</span><span class="linebreak"></span>
<span class="line indent1">Corniger inde novi fit Ganges pompa triumphi;</span><span class="linebreak"></span>
<span class="line">cernuus inpexam faciem stetit ore madenti et</span><span class="linebreak"></span>
<span class="line">arentes vitreis adiuvit fletibus undas;</span><span class="linebreak"></span>
<span class="line">coniectas in vincla manus post terga revinxit</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>pampinus; hic sensim captivo umore refusus</span><span class="linebreak"></span>
<span class="line">sponte refrondescit per bracchia roscida palmes.</span><span class="linebreak"></span>
</section><notes></notes></section>