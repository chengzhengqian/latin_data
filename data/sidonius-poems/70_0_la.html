<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
<span class="line">ora gerens vix arma domum sordentia castris</span><span class="linebreak"></span>
<span class="line">rettulerat: nova bella iterum pugnamque sub ipsis</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>iam patriae muris periurus commovet hostis.</span><span class="linebreak"></span>
<span class="line">Litorius Scythicos equites tum forte subacto</span><span class="linebreak"></span>
<span class="line">celsus Aremorico Geticum rapiebat in agmen</span><span class="linebreak"></span>
<span class="line">per terras, Arverne, tuas; qui proxima quaeque</span><span class="linebreak"></span>
<span class="line">discursu, flammis, ferro, feritate, rapinis</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>delebant, pacis fallentes nomen inane.</span><span class="linebreak"></span>
<span class="line">huius tum famulum quidam truculentior horum,</span><span class="linebreak"></span>
<span class="line">mox feriende, feris; ruit ille et tristia fata</span><span class="linebreak"></span>
<span class="line">commendat domino absenti partemque futuram</span><span class="linebreak"></span>
<span class="line">vindictae moriens Stygium spe portat ad amnem.</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>et iam fama viro turres portasque tuenti</span><span class="linebreak"></span>
<span class="line">intuitu pavidae plebis perfert scelus actum.</span><span class="linebreak"></span>
<span class="line">excutitur, restat, pallet, rubet, alget et ardet,</span><span class="linebreak"></span>
<span class="line">ac sibimet multas vultum variata per unum</span><span class="linebreak"></span>
<span class="line"><span class="br"></span><span class="lineNumber">259</span><span class="br"></span>ira facit facies, vel, qui mos saepe dolenti,</span><span class="linebreak"></span>
<span class="line">plus amat extinctum; tandem prorumpit et arma,</span><span class="linebreak"></span>
<span class="line">arma fremit, pinguisque etiamnum sanguine fertur</span><span class="linebreak"></span>
<span class="line">lorica, obtusus per barbara vulnera contus</span><span class="linebreak"></span>
<span class="line">atque sub assiduis dentatus caedibus ensis.</span><span class="linebreak"></span>
<span class="line">includit suras ocreis capitique micantem</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>imponit galeam, fulvus cui crescit in altum</span><span class="linebreak"></span>
<span class="line">conus et iratam iaculatur vertice lucem.</span><span class="linebreak"></span>
<span class="line">et iam scandit equum vulsisque a cardine portis</span><span class="linebreak"></span>
<span class="line">emicat; adsistunt socio Virtusque Dolorque</span><span class="linebreak"></span>
<span class="line">et Pudor: armatas pilo petit impiger alas</span><span class="linebreak"></span>
</section><notes><section class="footnotes"><ul><li class="note text" id="note_LCL296_140_245"><sup class="lineRef">245</sup>periurus <span class="italic">Wilamowitz</span>: periturus.</li></ul></section></notes></section>