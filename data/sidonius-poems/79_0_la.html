<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
<span class="line">praefecturae apicem quarto iam culmine rexi.</span><span class="linebreak"></span>
<span class="line">sed dum me nostri princeps modo Maximus orbis</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>ignarum, absentem procerum per mille repulsas</span><span class="linebreak"></span>
<span class="line">ad lituos post iura vocat voluitque sonoris</span><span class="linebreak"></span>
<span class="line">praeconem mutare tubis, promptissimus istud</span><span class="linebreak"></span>
<span class="line">arripui officium, vos quo legatus adirem.</span><span class="linebreak"></span>
<span class="line">foedera prisca precor, quae nunc meus ille teneret,</span><span class="linebreak"></span>
<span class="line"><span class="br"></span><span class="lineNumber">470</span><span class="br"></span>iussissem si forte, senex cui semper Avitum</span><span class="linebreak"></span>
<span class="line">sectari crevisse fuit. tractare solebam</span><span class="linebreak"></span>
<span class="line">res Geticas olim; scis te nescisse frequenter</span><span class="linebreak"></span>
<span class="line">quae suasi nisi facta. tamen fortuna priorem</span><span class="linebreak"></span>
<span class="line">abripuit genium; periit quodcumque merebar</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>cum genitore tuo. Narbonem tabe solutum</span><span class="linebreak"></span>
<span class="line">ambierat (tu parvus eras); trepidantia cingens</span><span class="linebreak"></span>
<span class="line">milia in infames iam iamque coegerat escas;</span><span class="linebreak"></span>
<span class="line">iam tristis propriae credebat defore praedae,</span><span class="linebreak"></span>
<span class="line">si clausus fortasse perit, cum nostra probavit</span><span class="linebreak"></span>
<span class="line"><span class="br"></span><span class="lineNumber">480</span><span class="br"></span>consilia et refugo laxavit moenia bello.</span><span class="linebreak"></span>
<span class="line">teque ipsum (sunt ecce senes) hoc pectore fultum</span><span class="linebreak"></span>
<span class="line">hae flentem tenuere manus, si forsitan altrix</span><span class="linebreak"></span>
<span class="line">te mihi, cum nolles, lactandum tolleret. ecce</span><span class="linebreak"></span>
<span class="line">advenio et prisci repeto modo pignus amoris.</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>si tibi nulla fides, nulla est reverentia patris,</span><span class="linebreak"></span>
<span class="line">i durus pacemque nega.’</span><span class="linebreak"></span>
<span class="line indent9">“Prorumpit ab omni</span><span class="linebreak"></span>
</section><notes></notes></section>