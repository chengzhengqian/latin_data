<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
<span class="line">Augusti subeas nomen. quid lumina flectis?</span><span class="linebreak"></span>
<span class="line"><span class="br"></span><span class="lineNumber">510</span><span class="br"></span>invitum plus esse decet. non cogimus istud,</span><span class="linebreak"></span>
<span class="line">sed contestamur: Romae sum te duce amicus,</span><span class="linebreak"></span>
<span class="line">principe te miles. regnum non praeripis ulli,</span><span class="linebreak"></span>
<span class="line">nec quisquam Latias Augustus possidet arces;</span><span class="linebreak"></span>
<span class="line">qua vacat, aula tua est. testor, non sufficit istud,</span><span class="linebreak"></span>
<span class="line"><span class="br"></span><span class="lineNumber">515</span><span class="br"></span>ne noceam; atque tuo hoc utinam diademate fiat,</span><span class="linebreak"></span>
<span class="line">ut prosim! suadere meum est; nam Gallia si te</span><span class="linebreak"></span>
<span class="line">compulerit, quae iure potest, tibi pareat orbis,</span><span class="linebreak"></span>
<span class="line">ne pereat.’ dixit pariterque in verba petita</span><span class="linebreak"></span>
<span class="line">dat sanctam cum fratre fidem. discedis, Avite,</span><span class="linebreak"></span>
<span class="line"><span class="br"></span><span class="lineNumber">520</span><span class="br"></span>maestus, qui Gallos scires non posse latere</span><span class="linebreak"></span>
<span class="line">quod possint servire Getae te principe. namque</span><span class="linebreak"></span>
<span class="line">civibus ut patuit trepidis te foedera ferre,</span><span class="linebreak"></span>
<span class="line">occurrunt alacres ignaroque ante tribunal</span><span class="linebreak"></span>
<span class="line">sternunt; utque satis sibimet numerosa coisse</span><span class="linebreak"></span>
<span class="line"><span class="br"></span><span class="lineNumber">525</span><span class="br"></span>nobilitas visa est, quam saxa nivalia Cotti</span><span class="linebreak"></span>
<span class="line">despectant, variis nec non quam partibus ambit</span><span class="linebreak"></span>
<span class="line">Tyrrheni Rhenique liquor, vel longa Pyrenei</span><span class="linebreak"></span>
<span class="line">quam iuga ab Hispano seclusam iure cohercent,</span><span class="linebreak"></span>
<span class="line">aggreditur nimio curarum pondere tristem</span><span class="linebreak"></span>
<span class="line">gaudens turba virum. procerum tum. maximus</span><span class="linebreak"></span>
<span class="line indent2"><span class="br"></span><span class="lineNumber">530</span><span class="br"></span>unus,</span><span class="linebreak"></span>
<span class="line">dignus qui patriae personam sumeret, infit:</span><span class="linebreak"></span>
<span class="line">‘quam nos per varios dudum fortuna labores</span><span class="linebreak"></span>
</section><notes><section class="footnotes"><ul><li class="note text" id="note_LCL296_162_521"><sup class="lineRef">521</sup>quod <span class="italic">Mohr</span>: quid.</li></ul></section></notes></section>