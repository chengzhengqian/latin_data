<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
</section>
<section class="div2">
<h2><span class="ac">XIII</span></h2>
<h2><span class="ac">AD Imperatorem Maiorianvm</span></h2>
<span class="line">Amphitryoniaden perhibet veneranda vetustas,</span><span class="linebreak"></span>
<span class="line indent1">dum relevat terras, promeruisse polos.</span><span class="linebreak"></span>
<span class="line">sed licet in nuda torvus confregerit ulna</span><span class="linebreak"></span>
<span class="line indent1">ille Cleonaeae guttura rava ferae,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>et quamquam ardenti gladio vix straverit hydram,</span><span class="linebreak"></span>
<span class="line indent1">cum duplices pareret vulnere mors animas,</span><span class="linebreak"></span>
<span class="line">captivumque ferens silva ex Erymanthide monstrum</span><span class="linebreak"></span>
<span class="line indent1">exarmata feri riserit ora suis,</span><span class="linebreak"></span>
<span class="line">collaque flammigenae disrumpens fumida furis</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>tandem directas iusserit ire boves,</span><span class="linebreak"></span>
<span class="line">taurus, cerva, Gigas, hospes, luctator, Amazon,</span><span class="linebreak"></span>
<span class="line indent1">Cres, canis, Hesperides sint monimenta viri,</span><span class="linebreak"></span>
<span class="line">nulla tamen fuso prior est Geryone pugna,</span><span class="linebreak"></span>
<span class="line indent1">uni tergeminum cui tulit ille caput.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>haec quondam Alcides; at tu Tirynthius alter,</span><span class="linebreak"></span>
<span class="line indent1">sed princeps, magni maxima cura dei,</span><span class="linebreak"></span>
<span class="line">quem draco, cervus, aper paribus sensere sagittis,</span><span class="linebreak"></span>
<span class="line indent1">cum dens, cum virus, cum fuga nil valuit,</span><span class="linebreak"></span>
<span class="line">Eurysthea nos esse puta monstrumque tributum;</span><span class="linebreak"></span>
<span class="line indent1"><span class="br"></span><span class="lineNumber">20</span><span class="br"></span>hinc capita, ut vivam, tu mihi tolle tria.</span><span class="linebreak"></span>
</section><notes><section class="footnotes"><ul><li class="note text" id="note_LCL296_214_3"><sup class="lineRef">3</sup>sed <span class="italic">Mohr</span>: et.</li><li class="note text" id="note_LCL296_214_19"><sup class="lineRef">19</sup>Eurysthea <span class="italic">ego</span>: hystriones (histr.). <span class="italic">Vid. Class. Quart. loc. cit. p.</span> 20.</li><li class="note text" id="note_LCL296_214_20"><sup class="lineRef">20</sup>hinc <span class="italic">Luetjohann</span>: hic.</li></ul></section></notes></section>