<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
</section>
<section class="div2">
<h2><span class="ac">IV</span></h2>
<h2><span class="ac">Praefatio Panegyrici Dicti Domino<span class="linebreak"></span>
Imperatori Caesari Ivlio Valerio<span class="linebreak"></span>
Maioriano Avgvsto</span></h2>
<span class="line">Tityrus ut quondam patulae sub tegmine fagi</span><span class="linebreak"></span>
<span class="line indent1">volveret inflatos murmura per calamos,</span><span class="linebreak"></span>
<span class="line">praestitit adflicto ius vitae Caesar et agri,</span><span class="linebreak"></span>
<span class="line indent1">nec stetit ad tenuem celsior ira reum;</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>sed rus concessum dum largo in principe laudat,</span><span class="linebreak"></span>
<span class="line indent1">caelum pro terris rustica Musa dedit;</span><span class="linebreak"></span>
<span class="line">nec fuit inferius Phoebeia dona referre:</span><span class="linebreak"></span>
<span class="line indent1">fecerat hic dominum, fecit et ille deum.</span><span class="linebreak"></span>
<span class="line">et tibi, Flacce, acies Bruti Cassique secuto</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>carminis est auctor qui fuit et veniae.</span><span class="linebreak"></span>
<span class="line">sic mihi diverso nuper sub Marte cadenti</span><span class="linebreak"></span>
<span class="line indent1">iussisti invicto, victor, ut essem animo.</span><span class="linebreak"></span>
<span class="line">serviat ergo tibi servati lingua poetae</span><span class="linebreak"></span>
<span class="line indent1">atque meae vitae laus tua sit pretium.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>non ego mordaci fodiam modo dente Maronem</span><span class="linebreak"></span>
<span class="line indent1">nec civem carpam, terra Sabella, tuum.</span><span class="linebreak"></span>
<span class="line">res minor ingenio nobis, sed Caesare maior;</span><span class="linebreak"></span>
<span class="line indent1">vincant eloquio, dummodo nos domino.</span><span class="linebreak"></span>
</section><notes><section class="footnotes"><ul><li class="note text" id="note_LCL296_58_12"><sup class="lineRef">12</sup>invicto victor <span class="italic">Stangl,</span> erecto victor <span class="italic">Leo</span>: victor victor.</li></ul></section></notes></section>