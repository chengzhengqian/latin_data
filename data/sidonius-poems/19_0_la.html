<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
<span class="line">quo poscat dic orbe caput. quemcumque creavit</span><span class="linebreak"></span>
<span class="line">axe meo natum, confestim fregit in illo</span><span class="linebreak"></span>
<span class="line">imperii Fortuna rotas. hinc Vandalus hostis</span><span class="linebreak"></span>
<span class="line">urget et in nostrum numerosa classe quotannis</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>militat excidium, conversoque ordine fati</span><span class="linebreak"></span>
<span class="line">torrida Caucaseos infert mihi Byrsa furores.</span><span class="linebreak"></span>
<span class="line">praeterea invictus Ricimer, quem publica fata</span><span class="linebreak"></span>
<span class="line">respiciunt, proprio solus vix Marte repellit</span><span class="linebreak"></span>
<span class="line">piratam per rura vagum, qui proelia vitans</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>victorem fugitivus agit. quis sufferat hostem</span><span class="linebreak"></span>
<span class="line">qui pacem pugnamque negat? nam foedera nulla</span><span class="linebreak"></span>
<span class="line">cum Ricimere iacit. quem cur nimis oderit audi.</span><span class="linebreak"></span>
<span class="line">incertum crepat ille patrem, cum serva sit illi</span><span class="linebreak"></span>
<span class="line">certa parens; nunc, ut regis sit filius, effert</span><span class="linebreak"></span>
<span class="line"><span class="br"></span><span class="lineNumber">360</span><span class="br"></span>matris adulterium. tum livet quod Ricimerem</span><span class="linebreak"></span>
<span class="line">in regnum duo regna vocant; nam patre Suebus,</span><span class="linebreak"></span>
<span class="line">a genetrice Getes. simul et reminiscitur illud,</span><span class="linebreak"></span>
<span class="line">quod Tartesiacis avus huius Vallia terris</span><span class="linebreak"></span>
<span class="line">Vandalicas turmas et iuncti Martis Halanos</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>stravit et occiduam texere cadavera Calpen.</span><span class="linebreak"></span>
<span class="line">quid veteres narrare fugas, quid damna priorum?</span><span class="linebreak"></span>
</section><notes></notes></section>