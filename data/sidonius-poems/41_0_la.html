<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
<span class="line">strictius assutae vestes procera cohercent</span><span class="linebreak"></span>
<span class="line">membra virum, patet his altato tegmine poples,</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>latus et angustam suspendit balteus alvum.</span><span class="linebreak"></span>
<span class="line">excussisse citas vastum per inane bipennes</span><span class="linebreak"></span>
<span class="line">et plagae praescisse locum clipeosque rotare</span><span class="linebreak"></span>
<span class="line">ludus et intortas praecedere saltibus hastas</span><span class="linebreak"></span>
<span class="line">inque hostem venisse prius; puerilibus annis</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>est belli maturus amor. si forte premantur</span><span class="linebreak"></span>
<span class="line">seu numero seu sorte loci, mors obruit illos,</span><span class="linebreak"></span>
<span class="line">non timor; invicti perstant animoque supersunt</span><span class="linebreak"></span>
<span class="line">iam prope post animam. tales te teste fugavit</span><span class="linebreak"></span>
<span class="line">et laudante viros. quisnam ferat? omnia tecum,</span><span class="linebreak"></span>
<span class="line">te sine multa facit. pugnant pro principe cuncti:</span><span class="linebreak"></span>
<span class="line"><span class="br"></span><span class="lineNumber">256</span><span class="br"></span>quam timeo, ne iam iste sibi! si regna tenebit,</span><span class="linebreak"></span>
<span class="line">huic vincis, quodcumque domas. nil fata relinquunt</span><span class="linebreak"></span>
<span class="line">hic medium: percussor enim si respuis esse,</span><span class="linebreak"></span>
<span class="line">servus eris. certe recto si tramite servat</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>sidera Chaldaeus, novit si gramina Colchus,</span><span class="linebreak"></span>
<span class="line">fulgura si Tuscus, si Thessalus elicit umbras,</span><span class="linebreak"></span>
<span class="line">si Lyciae sortes sapiunt, si nostra volatu</span><span class="linebreak"></span>
<span class="line">fata locuntur aves, doctis balatibus Hammon</span><span class="linebreak"></span>
<span class="line">si sanctum sub Syrte gemit, si denique verum,</span><span class="linebreak"></span>
<span class="line">Phoebe, Themis, Dodona, canis, post tempora nostra</span><span class="linebreak"></span>
<span class="line"><span class="br"></span><span class="lineNumber">266</span><span class="br"></span>Iulius hic Augustus erit. coniunctus amore</span><span class="linebreak"></span>
<span class="line">praeterea est iuveni, grandis quem spiritus armat</span><span class="linebreak"></span>
<span class="line">regis avi. quo te vertas? ad culmina mundi</span><span class="linebreak"></span>
</section><notes></notes></section>