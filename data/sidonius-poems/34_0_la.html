<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
<span class="line">quid merui? fatis cogor tibi bella movere,</span><span class="linebreak"></span>
<span class="line">cum volo, cum nolo. trepidus te territat hostis,</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>sed tutus claudente freto, velut hispidus alta</span><span class="linebreak"></span>
<span class="line">sus prope tesqua iacet claususque cacuminat albis</span><span class="linebreak"></span>
<span class="line">os nigrum telis gravidum; circumlatrat ingens</span><span class="linebreak"></span>
<span class="line">turba canum, si forte velit concurrere campo;</span><span class="linebreak"></span>
<span class="line">ille per obiectos vepres tumet atque superbit,</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>vi tenuis fortisque loco, dum proximus ‘heia!’</span><span class="linebreak"></span>
<span class="line">venator de colle sonet: vox nota magistri</span><span class="linebreak"></span>
<span class="line">lassatam reparat rabiem; tum vulnera caecus</span><span class="linebreak"></span>
<span class="line">fastidit sentire furor. quid proelia differs?</span><span class="linebreak"></span>
<span class="line">quid mare formidas, pro cuius saepe triumphis</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>et caelum pugnare solet? quid quod tibi princeps</span><span class="linebreak"></span>
<span class="line">est nunc eximius, quem praescia saecula clamant</span><span class="linebreak"></span>
<span class="line">venturum excidio Libyae, qui tertius ex me</span><span class="linebreak"></span>
<span class="line">accipiet nomen? debent hoc fata labori,</span><span class="linebreak"></span>
<span class="line">Maioriane, tuo. quem cur conscendere classem</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>ac portus intrare meos urbemque subire,</span><span class="linebreak"></span>
<span class="line">si iubeas, cupiam, paucis ex ordine fabor.</span><span class="linebreak"></span>
<span class="line indent1">“Fertur, Pannoniae qua Martia pollet Acincus,</span><span class="linebreak"></span>
<span class="line">Illyricum rexisse solum cum tractibus Histri</span><span class="linebreak"></span>
<span class="line">huius avus; nam Theudosius, quo tempore Sirmi</span><span class="linebreak"></span>
<span class="line">Augustum sumpsit nomen, per utramque magistrum</span><span class="linebreak"></span>
</section><notes><section class="footnotes"><ul><li class="note text" id="note_LCL296_68_101"><sup class="lineRef">101</sup>
<span class="italic">sic codd. Bernensis et Paris. 2782</span>: nunc praetura (praeterea <span class="italic">M</span>) eximius quem saecula <span class="italic">ceteri.</span>
</li></ul></section></notes></section>