<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
<span class="line"><span class="br"></span><span class="lineNumber">70</span><span class="br"></span>non datur eloquio, nec si modo surgat Averno</span><span class="linebreak"></span>
<span class="line">qui cantu flexit scopulos digitisque canoris</span><span class="linebreak"></span>
<span class="line">compulit auritas ad plectrum currere silvas,</span><span class="linebreak"></span>
<span class="line">cum starent Hebri latices cursuque ligato</span><span class="linebreak"></span>
<span class="line">fluminis attoniti carmen magis unda sitiret.</span><span class="linebreak"></span>
<span class="line indent1"><span class="br"></span><span class="lineNumber">75</span><span class="br"></span>Huic quondam iuveni reparatio credita pacis</span><span class="linebreak"></span>
<span class="line">Assyriae; stupuit primis se Parthus in annis</span><span class="linebreak"></span>
<span class="line">consilium non ferre senis; conterritus haesit</span><span class="linebreak"></span>
<span class="line">quisque sedet sub rege satraps: ita vinxerat omnes</span><span class="linebreak"></span>
<span class="line">legati genius. tremuerunt Medica rura,</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>quaeque draconigenae portas non clauserat hosti,</span><span class="linebreak"></span>
<span class="line">tum demum Babylon nimis est sibi visa patere.</span><span class="linebreak"></span>
<span class="line">partibus at postquam statuit nova formula foedus</span><span class="linebreak"></span>
<span class="line">Procopio dictante magis, iuratur ab illis</span><span class="linebreak"></span>
<span class="line">ignis et unda deus, nec non rata pacta futura</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>hic divos testatur avos. Chaldaeus in extis</span><span class="linebreak"></span>
<span class="line">pontificum de more senex arcana peregit</span><span class="linebreak"></span>
<span class="line">murmura; gemmantem pateram rex ipse retentans</span><span class="linebreak"></span>
<span class="line">fudit turicremis carchesia cernuus aris.</span><span class="linebreak"></span>
<span class="line">suscipit hinc reducem duplicati culmen honoris:</span><span class="linebreak"></span>
</section><notes></notes></section>