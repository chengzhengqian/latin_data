<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
<span class="line">et nec sic mereor nostram ut tueare senectam?</span><span class="linebreak"></span>
<span class="line">omne quod Euphraten Tigrimque interiacet olim</span><span class="linebreak"></span>
<span class="line">sola tenes: res empta mihi est de sanguine Crassi,</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>ad Carrhas pretium scripsi; nec inulta remansi</span><span class="linebreak"></span>
<span class="line">aut periit sic emptus ager; si fallo, probasti,</span><span class="linebreak"></span>
<span class="line">Ventidio mactate Sapor. nec sufficit istud:</span><span class="linebreak"></span>
<span class="line">Armenias Pontumque dedi, quo Marte petitum</span><span class="linebreak"></span>
<span class="line">dicat Sulla tibi; forsan non creditur uni:</span><span class="linebreak"></span>
<span class="line"><span class="br"></span><span class="lineNumber">460</span><span class="br"></span>consule Lucullum. taceo iam Cycladas omnes:</span><span class="linebreak"></span>
<span class="line">adquisita meo servit tibi Creta Metello.</span><span class="linebreak"></span>
<span class="line">transcripsi Cilicas: hos Magnus fuderat olim.</span><span class="linebreak"></span>
<span class="line">adieci Syriae, quos nunc moderaris, Isauros:</span><span class="linebreak"></span>
<span class="line">hos quoque sub nostris domuit Servilius armis.</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>concessi Aetolos veteres Acheloiaque arva,</span><span class="linebreak"></span>
<span class="line">transfudi Attalicum male credula testamentum;</span><span class="linebreak"></span>
<span class="line">Epirum retines: tu scis cui debeat illam</span><span class="linebreak"></span>
<span class="line">Pyrrhus. in Illyricum specto te mittere iura</span><span class="linebreak"></span>
<span class="line">ac Macetum terras: et habes tu, Paule, nepotes.</span><span class="linebreak"></span>
<span class="line"><span class="br"></span><span class="lineNumber">470</span><span class="br"></span>Aegypti frumenta dedi: mihi vicerat olim</span><span class="linebreak"></span>
<span class="line">Leucadiis Agrippa fretis. Iudaea tenetur</span><span class="linebreak"></span>
<span class="line">sub dicione tua, tamquam tu miseris illuc</span><span class="linebreak"></span>
<span class="line">insignem cum patre Titum. tibi Cypria merces</span><span class="linebreak"></span>
<span class="line">fertur: pugnaces ego pauper laudo Catones.</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>Dorica te tellus et Achaica rura tremiscunt,</span><span class="linebreak"></span>
</section><notes><section class="footnotes"><ul><li class="note text" id="note_LCL296_48_475"><sup class="lineRef">475</sup>rura <span class="italic">Mohr</span>: iura.</li></ul></section></notes></section>