<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
</section>
<section class="div2">
<h2><span class="ac">X</span></h2>
<h2><span class="ac">Praefatio Epithalamii Dicti Rvricio<span class="linebreak"></span>
Et Hiberiae</span></h2>
<span class="line">Flucticolae cum festa nurus Pagasaea per antra</span><span class="linebreak"></span>
<span class="line indent1">rupe sub Emathia Pelion explicuit,</span><span class="linebreak"></span>
<span class="line">angustabat humum superum satis ampla supellex;</span><span class="linebreak"></span>
<span class="line indent1">certabant gazis hinc polus hinc pelagus;</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>ducebatque choros viridi prope tectus amictu</span><span class="linebreak"></span>
<span class="line indent1">caeruleae pallae concolor ipse socer;</span><span class="linebreak"></span>
<span class="line">nympha quoque in thalamos veniens de gurgite nuda</span><span class="linebreak"></span>
<span class="line indent1">vestiti coepit membra timere viri.</span><span class="linebreak"></span>
<span class="line">tum divum quicumque aderat terrore remoto</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>quo quis pollebat lusit in officio.</span><span class="linebreak"></span>
<span class="line">Iuppiter emisit tepidum sine pondere fulmen</span><span class="linebreak"></span>
<span class="line indent1">et dixit: “melius nunc Cytherea calet.”</span><span class="linebreak"></span>
<span class="line">Pollux tum caestu laudatus, Castor habenis,</span><span class="linebreak"></span>
<span class="line indent1">Pallas tum cristis, Delia tum pharetris;</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>Alcides clava, Mavors tum lusit in hasta,</span><span class="linebreak"></span>
<span class="line indent1">Arcas tum virga, nebride tum Bromius.</span><span class="linebreak"></span>
<span class="line">hic et Pipliadas induxerat optimus Orpheus</span><span class="linebreak"></span>
<span class="line indent1">chordis, voce, manu, carminibus, calamis.</span><span class="linebreak"></span>
<span class="line">ambitiosus Hymen totas ibi contulit artes;</span><span class="linebreak"></span>
<span class="line indent1"><span class="br"></span><span class="lineNumber">20</span><span class="br"></span>qui non ingenio, fors placuit genio.</span><span class="linebreak"></span>
</section><notes></notes></section>