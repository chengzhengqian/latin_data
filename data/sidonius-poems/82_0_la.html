<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
<span class="line">principe sub puero laceris terat aspera rebus,</span><span class="linebreak"></span>
<span class="line">fors longum, dux magne, queri, cum quippe dolentum</span><span class="linebreak"></span>
<span class="line"><span class="br"></span><span class="lineNumber">535</span><span class="br"></span>maxima pars fueris, patriae dum vulnera lugens</span><span class="linebreak"></span>
<span class="line">sollicitudinibus vehementibus exagitaris.</span><span class="linebreak"></span>
<span class="line">has nobis inter clades ac funera mundi</span><span class="linebreak"></span>
<span class="line">mors vixisse fuit. sed dum per verba parentum</span><span class="linebreak"></span>
<span class="line">ignavas colimus leges sanctumque putamus</span><span class="linebreak"></span>
<span class="line">rem veterem per damna sequi, portavimus</span><span class="linebreak"></span>
<span class="line indent2"><span class="br"></span><span class="lineNumber">540</span><span class="br"></span>umbram</span><span class="linebreak"></span>
<span class="line">imperii, generis contenti ferre vetusti</span><span class="linebreak"></span>
<span class="line">et vitia ac solitam vestiri murice gentem</span><span class="linebreak"></span>
<span class="line">more magis quam iure pati. promptissima nuper</span><span class="linebreak"></span>
<span class="line">fulsit condicio proprias qua Gallia vires</span><span class="linebreak"></span>
<span class="line">exsereret, trepidam dum Maximus occupat</span><span class="linebreak"></span>
<span class="line indent2"><span class="br"></span><span class="lineNumber">545</span><span class="br"></span>urbem;</span><span class="linebreak"></span>
<span class="line">orbem sat potuit, si te sibi tota magistro</span><span class="linebreak"></span>
<span class="line">regna reformasset. quis nostrum Belgica rura,</span><span class="linebreak"></span>
<span class="line">litus Aremorici, Geticas quis moverit iras,</span><span class="linebreak"></span>
<span class="line">non latet: his tantis tibi cessimus, inclite, bellis.</span><span class="linebreak"></span>
<span class="line">nunc iam summa vocant; dubio sub tempore</span><span class="linebreak"></span>
<span class="line indent2"><span class="br"></span><span class="lineNumber">550</span><span class="br"></span>regnum</span><span class="linebreak"></span>
<span class="line">non regit ignavus. postponitur ambitus omnis</span><span class="linebreak"></span>
<span class="line">ultima cum claros quaerunt: post damna Ticini</span><span class="linebreak"></span>
<span class="line">ac Trebiae trepidans raptim respublica venit</span><span class="linebreak"></span>
<span class="line">ad Fabium; Cannas celebres Varrone fugato</span><span class="linebreak"></span>
<span class="line"><span class="br"></span><span class="lineNumber">555</span><span class="br"></span>Scipiadumque etiam turgentem funere Poenum</span><span class="linebreak"></span>
<span class="line">Livius electus fregit. captivus, ut aiunt,</span><span class="linebreak"></span>
<span class="line">orbis in urbe iacet; princeps perit, hic caput omne</span><span class="linebreak"></span>
<span class="line">nunc habet imperium. petimus, conscende tribunal,</span><span class="linebreak"></span>
</section><notes><section class="footnotes"><ul><li class="note text" id="note_LCL296_164_546"><sup class="lineRef">546</sup>orbem sat potuit <span class="italic">Leo</span>: orbem ego sat potui <span class="italic">MC,</span> orbem immo potuit <span class="italic">TF.</span>
</li></ul></section></notes></section>