<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
<span class="line"><span class="br"></span><span class="lineNumber">45</span><span class="br"></span>suetus ad hoc etiam venisti, ut mortua membra</span><span class="linebreak"></span>
<span class="line">lecto, sandapila, tumulo consurgere possint;</span><span class="linebreak"></span>
<span class="line">quique etiam poenas suscepta in carne tulisti,</span><span class="linebreak"></span>
<span class="line">sustentans alapas, ludibria, verbera, vepres,</span><span class="linebreak"></span>
<span class="line">sortem, vincla, crucem, clavos, fel, missile, acetum,</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>postremo mortem, sed surrecturus, adisti,</span><span class="linebreak"></span>
<span class="line">eripiens quidquid veteris migraverat hostis</span><span class="linebreak"></span>
<span class="line">in ius per nostrum facinus, cum femina prima</span><span class="linebreak"></span>
<span class="line">praeceptum solvens culpa nos perpete vinxit;</span><span class="linebreak"></span>
<span class="line">(qui cum te interitu petiit nec repperit in te</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>quod posset proprium convincere, perdidit omne</span><span class="linebreak"></span>
<span class="line">quod lapsu dedit Eva suo; chirographon illum,</span><span class="linebreak"></span>
<span class="line">quo pervasus homo est, haec compensatio rupit.</span><span class="linebreak"></span>
<span class="line">expers peccati pro peccatoribus amplum</span><span class="linebreak"></span>
<span class="line">fis pretium veteremque novus vice faenoris Adam,</span><span class="linebreak"></span>
<span class="line">dum moreris, de morte rapis. sic mortua mors est,</span><span class="linebreak"></span>
<span class="line"><span class="br"></span><span class="lineNumber">61</span><span class="br"></span>sic sese insidiis quas fecerat ipsa fefellit;</span><span class="linebreak"></span>
<span class="line">nam dum indiscrete 2petit insontemque reosque,</span><span class="linebreak"></span>
<span class="line">egit ut absolvi possent et crimine nexi);</span><span class="linebreak"></span>
</section><notes></notes></section>