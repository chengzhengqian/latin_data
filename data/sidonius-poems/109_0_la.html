<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2"><p class="noindent">

materia, qua decursa facile dinosci valet magis me
doctrinae quam causae tuae habuisse rationem.
omissa itaque epithalamii teneritudine per asperrimas
philosophiae et salebrosissimas regulas<a class="footnoteLink" href="#note_LCL296_218_1" id="target_note_LCL296_218_1">
<sup>1</sup>
</a> stilum
traxi; quarum talis ordo est ut sine plurimis novis
verbis, quae praefata pace reliquorum eloquentum
specialiter tibi et Complatonicis tuis nota sunt,
nugae ipsae non valuerint expediri. 2. videris,
utrum aures quorundam per imperitiam temere
mentionem centri, proportionis, diastematum, climatum
vel myrarum epithalamio conducibilem non
putent. illud certe consulari viro vere Magno,
quaestorio viro Domnulo, spectabili viro Leone
ducibus audacter adfirmo, musicam et astrologiam,
quae sunt infra arithmeticam consequentia membra
philosophiae, nullatenus posse sine hisce nominibus
indicari; quae si quispiam ut Graeca, sicut sunt, et
peregrina verba contempserit, noverit sibi aut
semper<a class="footnoteLink" href="#note_LCL296_218_2" id="target_note_LCL296_218_2">
<sup>2</sup>
</a> huiuscemodi artis mentione supersedendum
aut nihil omnino se aut certe non ad assem Latiari
lingua hinc posse disserere. 3. quod si aliqui<a class="footnoteLink" href="#note_LCL296_218_3" id="target_note_LCL296_218_3">
<sup>3</sup>
</a>
secus atque assero rem se habere censuerint, do
quidem absens obtrectatoribus manus; sed noverint
sententiam meam discrepantia sentientes sine Marco

               
               
               

               
               </p></section><notes><section class="footnotes"><ul><li class="note" id="note_LCL296_218_1"><a class="footnoteCrossrefLink" href="#target_note_LCL296_218_1" title="Click to highlight in text"><sup class="lineRef">1</sup>regiunculas <span class="italic">Stangl,</span> regiones <span class="italic">Buecheler.</span>
</a></li><script type="text/javascript">document.getElementById('note_LCL296_218_1').style.display = "none";</script><li class="note" id="note_LCL296_218_2"><a class="footnoteCrossrefLink" href="#target_note_LCL296_218_2" title="Click to highlight in text"><sup class="lineRef">2</sup>semper <span class="italic">Buecheler</span>: super.</a></li><script type="text/javascript">document.getElementById('note_LCL296_218_2').style.display = "none";</script><li class="note" id="note_LCL296_218_3"><a class="footnoteCrossrefLink" href="#target_note_LCL296_218_3" title="Click to highlight in text"><sup class="lineRef">3</sup>aliqui . . . censuerint <span class="italic">ego</span>: aliquis . . . censuerit.</a></li><script type="text/javascript">document.getElementById('note_LCL296_218_3').style.display = "none";</script></ul></section></notes></section>