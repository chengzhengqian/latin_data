<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
<span class="line">cumque prius stricto quererer de cardine mundi,</span><span class="linebreak"></span>
<span class="line">nec limes nunc ipsa mihi. plus, summe deorum,</span><span class="linebreak"></span>
<span class="line">sum iusto tibi visa potens quod Parthicus ultro</span><span class="linebreak"></span>
<span class="line">restituit mea signa Sapor positoque tiara</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>funera Crassorum flevit dum purgat. et hinc iam</span><span class="linebreak"></span>
<span class="line">(pro dolor!) excusso populi iure atque senatus</span><span class="linebreak"></span>
<span class="line">quod timui incurri; sum tota in principe, tota</span><span class="linebreak"></span>
<span class="line">principis, et fio lacerum de Caesare regnum,</span><span class="linebreak"></span>
<span class="line">quae quondam regina fui; Capreasque Tiberi</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>et caligas Gai Claudi censura secuta est</span><span class="linebreak"></span>
<span class="line">et vir morte Nero; tristi Pisone verendum</span><span class="linebreak"></span>
<span class="line">Galbam sternis, Otho, speculo qui pulcher haberi</span><span class="linebreak"></span>
<span class="line">dum captas, ego turpis eram; mihi foeda Vitelli</span><span class="linebreak"></span>
<span class="line">intulit ingluvies ventrem, qui tempore parvo</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>regnans sero perit; lassam post inclitus armis</span><span class="linebreak"></span>
<span class="line">Vespasianus habet, Titus hinc, post hunc quoque</span><span class="linebreak"></span>
<span class="line indent2">frater;</span><span class="linebreak"></span>
<span class="line">post quem tranquillus vix me mihi reddere Nerva</span><span class="linebreak"></span>
<span class="line">coepit, adoptivo factus de Caesare maior;</span><span class="linebreak"></span>
<span class="line">Vlpius inde venit, quo formidata Sygambris</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>Agrippina fuit, fortis, pius, integer, acer.</span><span class="linebreak"></span>
<span class="line">talem capta precor. Traianum nescio si quis</span><span class="linebreak"></span>
<span class="line">aequiperet, ni fors iterum tu, Gallia, mittas</span><span class="linebreak"></span>
</section><notes></notes></section>