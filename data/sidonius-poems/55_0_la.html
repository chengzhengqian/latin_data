<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
<span class="line">pellitus ravum praeconem suspicit hostis.</span><span class="linebreak"></span>
<span class="line">quid loquar hic illum qui scrinia sacra gubernat,</span><span class="linebreak"></span>
<span class="line"><span class="br"></span><span class="lineNumber">565</span><span class="br"></span>qui, cum civilis dispenset partis habenas,</span><span class="linebreak"></span>
<span class="line">sustinet armati curas, interprete sub quo</span><span class="linebreak"></span>
<span class="line">flectitur ad vestras gens effera condiciones?</span><span class="linebreak"></span>
<span class="line">quid laudare Petrum parvis, temeraria Clio,</span><span class="linebreak"></span>
<span class="line">viribus aggrederis? cuius dignatur ab ore</span><span class="linebreak"></span>
<span class="line"><span class="br"></span><span class="lineNumber">570</span><span class="br"></span>Caesar in orbe loqui, licet et quaestore diserto</span><span class="linebreak"></span>
<span class="line">polleat; attamen hic nuper, placidissime princeps,</span><span class="linebreak"></span>
<span class="line">obside percepto nostrae de moenibus urbis</span><span class="linebreak"></span>
<span class="line">visceribus miseris insertum depulit ensem.</span><span class="linebreak"></span>
<span class="line">et quia lassatis nimium spes unica rebus</span><span class="linebreak"></span>
<span class="line"><span class="br"></span><span class="lineNumber">575</span><span class="br"></span>venisti, nostris, petimus, succurre ruinis</span><span class="linebreak"></span>
<span class="line">Lugdunumque tuam, dum praeteris, aspice victor:</span><span class="linebreak"></span>
<span class="line">otia post nimios poscit te fracta labores.</span><span class="linebreak"></span>
<span class="line">cui pacem das, redde animum: lassata iuvenci</span><span class="linebreak"></span>
<span class="line">cervix deposito melius post sulcat aratro</span><span class="linebreak"></span>
<span class="line"><span class="br"></span><span class="lineNumber">580</span><span class="br"></span>telluris glaebam solidae. bove, fruge, colono,</span><span class="linebreak"></span>
<span class="line">civibus exhausta est. stantis fortuna latebat;</span><span class="linebreak"></span>
<span class="line">dum capitur, vae quanta fuit! post gaudia, princeps,</span><span class="linebreak"></span>
</section><notes><section class="footnotes"><ul><li class="note text" id="note_LCL296_110_563"><sup class="lineRef">563</sup>suscipit <span class="italic">LCFP.</span>
</li></ul></section></notes></section>