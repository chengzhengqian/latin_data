<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2"><p class="noindent">

quis autem carmen prolixius eatenus duxerit esse
culpandum, quod epigrammatis excesserit paucitatem,
istum liquido patet neque balneas Etrusci neque
Herculem Surrentinum neque comas Flavii Earini
neque Tibur Vopisci neque omnino quicquam de
Papinii nostri silvulis lectitasse; quas omnes descriptiones
vir ille praeiudicatissimus non distichorum
aut tetrastichorum stringit angustiis, sed potius, ut
lyricus Flaccus in artis poeticae volumine praecipit,
multis isdemque purpureis locorum communium
pannis semel inchoatas materias decenter extendit.
haec me ad defensionis exemplum posuisse sufficiat,
ne haec ipsa longitudinis deprecatio longa videatur.
vale.</p>
</section>
<section class="div2">
<h2><span class="ac">XXIII</span></h2>
<h2><span class="ac">Ad Consentivm</span></h2>
<span class="line indent1">Cum iam pro meritis tuis pararem,</span><span class="linebreak"></span>
<span class="line">Consenti, columen decusque morum,</span><span class="linebreak"></span>
<span class="line">vestrae laudibus hospitalitatis</span><span class="linebreak"></span>
<span class="line">cantum impendere pauperis cicutae,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>ultro in carmina tu tubam recludens</span><span class="linebreak"></span>
<span class="line">converso ordine versibus citasti</span><span class="linebreak"></span>
<span class="line">suetum ludere sic magis sodalem.</span><span class="linebreak"></span>
<span class="line">paret Musa tibi, sed impudentem</span><span class="linebreak"></span>
</section><notes></notes></section>