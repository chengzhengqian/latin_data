<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
<span class="line">surgere fata malis et celsior esse ruina;</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>sed melius, quod terror abit: iam vincere restat,</span><span class="linebreak"></span>
<span class="line">si pugnas ut victa soles. Porsenna superbum</span><span class="linebreak"></span>
<span class="line">Tarquinium impingens complevit milite Tusco</span><span class="linebreak"></span>
<span class="line">Ianiculum quondam; sed dum perrumpere portas</span><span class="linebreak"></span>
<span class="line">obsidione parat totam te pertulit uno</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>Coclitis in clipeo; presserunt milia solum</span><span class="linebreak"></span>
<span class="line">multa virum pendente via; nec ponte soluto</span><span class="linebreak"></span>
<span class="line">cum caderet cecidit. rex idem denique morte</span><span class="linebreak"></span>
<span class="line">admonitus scribae didicit sibi bella moveri</span><span class="linebreak"></span>
<span class="line">non solum cum bella forent; mox pace petita</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>in regnum rediit, non tam feriente fugatus</span><span class="linebreak"></span>
<span class="line">quam flagrante viro. steterat nam corde gelato</span><span class="linebreak"></span>
<span class="line">Scaevola et apposito dextram damnaverat igni,</span><span class="linebreak"></span>
<span class="line">plus felix peccante manu, cum forte satelles</span><span class="linebreak"></span>
<span class="line">palleret constante reo tormentaque capti</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>is fugeret qui tortor erat. Brennum tremuisti,</span><span class="linebreak"></span>
<span class="line">post melior: quodcumque tuum est, quodcumque</span><span class="linebreak"></span>
<span class="line indent2">vocaris,</span><span class="linebreak"></span>
<span class="line">iam solus Tarpeius erat; sed reppulit unus</span><span class="linebreak"></span>
<span class="line">tum quoque totam aciem, Senones dum garrulus</span><span class="linebreak"></span>
<span class="line indent2">anser</span><span class="linebreak"></span>
<span class="line">nuntiat et vigilat vestrum sine milite fatum.</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>me quoque (da veniam quod bellum gessimus olim)</span><span class="linebreak"></span>
<span class="line">post Trebiam Cannasque domas, Romanaque tecta</span><span class="linebreak"></span>
<span class="line">Hannibal ante meus quam nostra Scipio vidit.</span><span class="linebreak"></span>
</section><notes><section class="footnotes"><ul><li class="note text" id="note_LCL296_66_65"><sup class="lineRef">65</sup>quo <span class="italic">codd. plerique.</span>
</li></ul></section></notes></section>