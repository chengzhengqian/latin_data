<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
<span class="line">in vultu speciem, patulo ieiunia rictu</span><span class="linebreak"></span>
<span class="line">fallentes; iam iamque tener spe frangitur agnus</span><span class="linebreak"></span>
<span class="line">atque absens avido crepitat iam praeda palato.</span><span class="linebreak"></span>
<span class="line">quin et Aremoricus piratam Saxona tractus</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>sperabat, cui pelle salum sulcare Britannum</span><span class="linebreak"></span>
<span class="line">ludus et assuto glaucum mare findere lembo.</span><span class="linebreak"></span>
<span class="line">Francus Germanum primum Belgamque secundum</span><span class="linebreak"></span>
<span class="line">sternebat, Rhenumque, ferox Alamanne, bibebas</span><span class="linebreak"></span>
<span class="line">Romani ripis et utroque superbus in agro</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>vel civis vel victor eras. sed perdita cernens</span><span class="linebreak"></span>
<span class="line">terrarum spatia princeps iam Maximus, unum</span><span class="linebreak"></span>
<span class="line">quod fuit in rebus, peditumque equitumque</span><span class="linebreak"></span>
<span class="line indent2">magistrum</span><span class="linebreak"></span>
<span class="line">te sibi, Avite, legit. collati rumor honoris</span><span class="linebreak"></span>
<span class="line">invenit agricolam, flexi dum forte ligonis</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>exercet dentes vel pando pronus aratro</span><span class="linebreak"></span>
<span class="line">vertit inexcoctam per pinguia iugera glaebam.</span><span class="linebreak"></span>
<span class="line">sic quondam ad patriae res fractas pauper arator,</span><span class="linebreak"></span>
<span class="line">Cincinnate, venis veterem cum te induit uxor</span><span class="linebreak"></span>
<span class="line">ante boves trabeam dictatoremque salignae</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>excepere fores atque ad sua tecta ferentem</span><span class="linebreak"></span>
<span class="line">quod non persevit, turpique e fasce gravata</span><span class="linebreak"></span>
<span class="line">vile triumphalis portavit purpura semen.</span><span class="linebreak"></span>
<span class="line indent1">â€œVt primum ingesti pondus suscepit honoris,</span><span class="linebreak"></span>
<span class="line">legas qui veniam poscant, Alamanne, furori,</span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>Saxonis incursus cessat, Chattumque palustri</span><span class="linebreak"></span>
<span class="line">alligat Albis aqua; vixque hoc ter menstrua totum</span><span class="linebreak"></span>
</section><notes></notes></section>