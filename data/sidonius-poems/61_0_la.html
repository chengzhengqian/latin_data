<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
<span class="line">pigros Roma gradus, curvato cernua collo</span><span class="linebreak"></span>
<span class="line">ora ferens; pendent crines de vertice, tecti</span><span class="linebreak"></span>
<span class="line">pulvere, non galea, clipeusque impingitur aegris</span><span class="linebreak"></span>
<span class="line">gressibus, et pondus, non terror, fertur in hasta.</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>utque pii genibus primum est adfusa Tonantis,</span><span class="linebreak"></span>
<span class="line">“testor, sancte parens,” inquit, “te numen et illud,</span><span class="linebreak"></span>
<span class="line">quidquid Roma fui: summo satis obruta fato</span><span class="linebreak"></span>
<span class="line">invideo abiectis; pondus non sustinet ampli</span><span class="linebreak"></span>
<span class="line">culminis arta domus nec fulmen vallibus instat.</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>quid, rogo, bis seno mihi vulture Tuscus haruspex</span><span class="linebreak"></span>
<span class="line">portendit? iaciens primae cur moenia genti</span><span class="linebreak"></span>
<span class="line">ominibus iam celsa fui, dum collis Etrusci</span><span class="linebreak"></span>
<span class="line">fundamenta iugis aperis mihi, Romule pauper?</span><span class="linebreak"></span>
<span class="line">plus gladio secura fui cum turbine iuncto</span><span class="linebreak"></span>
<span class="line">me Rutulus, Veiens pariterque Auruncus et</span><span class="linebreak"></span>
<span class="line indent2"><span class="br"></span><span class="lineNumber">60</span><span class="br"></span>Aequus,</span><span class="linebreak"></span>
<span class="line">Hernicus et Volscus premerent. sat magna videbar</span><span class="linebreak"></span>
<span class="line">et tibi dum rumpit vitiatum femina ferro</span><span class="linebreak"></span>
<span class="line">corpus et ad castum remeas, pudor erute, vulnus.</span><span class="linebreak"></span>
<span class="line">iam cum vallatam socio me clausit Etrusco</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>Tarquinius: pro Muci ignes! pro Coclitis undae!</span><span class="linebreak"></span>
<span class="line">pro dolor! hic quonam est qui sub mea iura redegit</span><span class="linebreak"></span>
<span class="line">Samnitem, Gurges, Volsci qui terga cecidit,</span><span class="linebreak"></span>
<span class="line">Marcius, et Senones fundens dictator et exul?</span><span class="linebreak"></span>
<span class="line">Fabricii vitam vellem, mortes Deciorum,</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>vel sic vincentem vel sic victos: mea redde</span><span class="linebreak"></span>
</section><notes></notes></section>