<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
<span class="line">luna videt, iamque ad populos ac rura feroci</span><span class="linebreak"></span>
<span class="line">tenta Getae pertendit iter, qua pulsus ab aestu</span><span class="linebreak"></span>
<span class="line">Oceanus refluum spargit per culta Garunnam;</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>in flumen currente mari transcendit amarus</span><span class="linebreak"></span>
<span class="line">blanda fluenta latex, fluviique impacta per alveum</span><span class="linebreak"></span>
<span class="line">salsa peregrinum sibi navigat unda profundum.</span><span class="linebreak"></span>
<span class="line">hic iam disposito laxantes frena duello</span><span class="linebreak"></span>
<span class="line">Vesorum proceres raptim suspendit ab ira</span><span class="linebreak"></span>
<span class="line"><span class="br"></span><span class="lineNumber">400</span><span class="br"></span>rumor, succinctum referens diplomate Avitum</span><span class="linebreak"></span>
<span class="line">iam Geticas intrare domos positaque parumper</span><span class="linebreak"></span>
<span class="line">mole magisterii legati iura subisse.</span><span class="linebreak"></span>
<span class="line indent1">“Obstupuere duces pariter Scythicusque senatus</span><span class="linebreak"></span>
<span class="line">et timuere, suam pacem ne forte negaret.</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>sic rutilus Phaetonta levem cum carperet axis</span><span class="linebreak"></span>
<span class="line">iam pallente die flagrantique excita mundo</span><span class="linebreak"></span>
<span class="line">pax elementorum fureret vel sicca propinquus</span><span class="linebreak"></span>
<span class="line">saeviret per stagna vapor limusque sitiret</span><span class="linebreak"></span>
<span class="line">pulvereo ponti fundo, tunc unica Phoebi</span><span class="linebreak"></span>
<span class="line"><span class="br"></span><span class="lineNumber">410</span><span class="br"></span>insuetum clemens exstinxit flamma calorem.</span><span class="linebreak"></span>
<span class="line indent1">“Hic aliquis tum forte Getes, dum falce recocta</span><span class="linebreak"></span>
<span class="line">ictibus informat saxoque cacuminat ensem,</span><span class="linebreak"></span>
<span class="line">iam promptus caluisse tubis, iam iamque frequenti</span><span class="linebreak"></span>
<span class="line">caede sepulturus terram non hoste sepulto,</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>claruit ut primum nomen venientis Aviti,</span><span class="linebreak"></span>
<span class="line">exclamat: ‘periit bellum, date rursus aratra.</span><span class="linebreak"></span>
</section><notes><section class="footnotes"><ul><li class="note text" id="note_LCL296_152_400"><sup class="lineRef">400</sup>succinctum <span class="italic">ego</span>: succincto.</li></ul></section></notes></section>