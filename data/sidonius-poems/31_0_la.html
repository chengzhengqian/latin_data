<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
<span class="line">laetitiam censura manet terrorque pudore</span><span class="linebreak"></span>
<span class="line">crescit, et invita superat virtute venustas.</span><span class="linebreak"></span>
<span class="line">ostricolor pepli textus, quem fibula torto</span><span class="linebreak"></span>
<span class="line">mordax dente forat; tum quidquid mamma refundit</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>tegminis, hoc patulo concludit gemma recessu.</span><span class="linebreak"></span>
<span class="line">hinc fulcit rutilus spatioso circite laevum</span><span class="linebreak"></span>
<span class="line">umbo latus; videas hic crasso fusa metallo</span><span class="linebreak"></span>
<span class="line">antra Rheae fetamque lupam, quam fauce retecta</span><span class="linebreak"></span>
<span class="line">blandiri quoque terror erat; quamquam illa vorare</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>Martigenas et picta timet; pars proxima Thybrim</span><span class="linebreak"></span>
<span class="line">exprimit; hic scabri fusus sub pumice tofi</span><span class="linebreak"></span>
<span class="line">proflabat madidum per guttura glauca soporem;</span><span class="linebreak"></span>
<span class="line">pectus palla tegit, quam neverat Ilia coniunx,</span><span class="linebreak"></span>
<span class="line">liquenti quae iuncta toro vult murmura lymphis</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>tollere et undosi somnum servare mariti.</span><span class="linebreak"></span>
<span class="line">ista micant clipeo; cuspis trabe surgit eburna,</span><span class="linebreak"></span>
<span class="line">ebria caede virum. propter Bellona tropaeum</span><span class="linebreak"></span>
<span class="line">exstruit et quercum captivo pondere curvat.</span><span class="linebreak"></span>
<span class="line">consurgit solium saxis quae caesa rubenti</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>Aethiopum de monte cadunt, ubi sole propinquo</span><span class="linebreak"></span>
<span class="line">nativa exustas adflavit purpura rupes.</span><span class="linebreak"></span>
<span class="line">iungitur hic Synnas, Nomadum lapis additur istic,</span><span class="linebreak"></span>
<span class="line">antiquum mentitus ebur; post caute Laconum</span><span class="linebreak"></span>
<span class="line">marmoris herbosi radians interviret ordo.</span><span class="linebreak"></span>
</section><notes><section class="footnotes"><ul><li class="note text" id="note_LCL296_62_19"><sup class="lineRef">19</sup>forat <span class="italic">Wilamowitz</span>: vorat.</li></ul></section></notes></section>