<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
<span class="line">ure suo, virtute mea, fecundaque poenis</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>quos patiar pario. propriis nil conficit armis:</span><span class="linebreak"></span>
<span class="line">Gaetulis, Nomadis, Garamantibus Autololisque,</span><span class="linebreak"></span>
<span class="line">Arzuge, Marmarida, Psyllo, Nasamone timetur</span><span class="linebreak"></span>
<span class="line">segnis, et ingenti ferrum iam nescit ab auro.</span><span class="linebreak"></span>
<span class="line">ipsi autem color exsanguis, quem crapula vexat</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>et pallens pinguedo tenet, ganeaque perenni</span><span class="linebreak"></span>
<span class="line">pressus acescentem stomachus non explicat auram.</span><span class="linebreak"></span>
<span class="line">par est vita suis; non sic Barcaeus opimam</span><span class="linebreak"></span>
<span class="line">Hannibal ad Capuam periit, cum fortia bello</span><span class="linebreak"></span>
<span class="line">inter delicias mollirent corpora Baiae</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>et, se Lucrinas qua vergit Gaurus in undas,</span><span class="linebreak"></span>
<span class="line">bracchia Massylus iactaret nigra natator.</span><span class="linebreak"></span>
<span class="line">atque ideo hunc dominum saltem post saecula tanta</span><span class="linebreak"></span>
<span class="line">ultorem mihi redde, precor, ne dimicet ultra</span><span class="linebreak"></span>
<span class="line">Carthago Italiam contra.”</span><span class="linebreak"></span>
<span class="line indent9">Sic fata dolore</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>ingemuit lacrimisque preces adiuvit obortis.</span><span class="linebreak"></span>
<span class="line">his haec Roma refert: “longas succinge querellas,</span><span class="linebreak"></span>
<span class="line">o devota mihi: vindex tibi nomine divum</span><span class="linebreak"></span>
<span class="line">Maiorianus erit. sed paucis pauca retexam.</span><span class="linebreak"></span>
<span class="line">ex quo Theudosius communia iura fugato</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>reddidit auctoris fratri, cui guttura fregit</span><span class="linebreak"></span>
</section><notes></notes></section>