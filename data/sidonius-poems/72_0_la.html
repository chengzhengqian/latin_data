<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
<span class="line indent1">“Haec post gesta viri (temet, Styx livida, testor)</span><span class="linebreak"></span>
<span class="line"><span class="br"></span><span class="lineNumber">296</span><span class="br"></span>intemerata mihi praefectus iura regebat;</span><span class="linebreak"></span>
<span class="line">et caput hoc sibimet solitis defessa ruinis</span><span class="linebreak"></span>
<span class="line">Gallia suscipiens Getica pallebat ab ira.</span><span class="linebreak"></span>
<span class="line">nil prece, nil pretio, nil milite fractus agebat</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>Aetius; capto terrarum damna patebant</span><span class="linebreak"></span>
<span class="line">Litorio; in Rhodanum proprios producere fines</span><span class="linebreak"></span>
<span class="line">Theudoridae fixum, nec erat pugnare necesse,</span><span class="linebreak"></span>
<span class="line">sed migrare Getis. rabidam trux asperat iram</span><span class="linebreak"></span>
<span class="line">victor; quod sensit Scythicum pro moenibus hostem,</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>imputat; et nil est gravius, si forsitan umquam</span><span class="linebreak"></span>
<span class="line">vincere contingat, trepido. postquam undique</span><span class="linebreak"></span>
<span class="line indent2">nullum</span><span class="linebreak"></span>
<span class="line">praesidium ducibusque tuis nil, Roma, relictum est,</span><span class="linebreak"></span>
<span class="line">foedus, Avite, novas; saevum tua pagina regem</span><span class="linebreak"></span>
<span class="line">lecta domat; iussisse sat est te, quod rogat orbis.</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>credent hoc umquam gentes populique futuri?</span><span class="linebreak"></span>
<span class="line">littera Romani cassat quod, barbare, vincis.</span><span class="linebreak"></span>
<span class="line">iura igitur rexit; namque hoc quoque par fuit, ut tum</span><span class="linebreak"></span>
<span class="line">assertor fieret legum qui nunc erit auctor,</span><span class="linebreak"></span>
<span class="line">ne dandus populis princeps, caput, induperator,</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>Caesar et Augustus solum fera proelia nosset.</span><span class="linebreak"></span>
<span class="line indent1">“Iam praefecturae perfunctus culmine tandem</span><span class="linebreak"></span>
<span class="line">se dederat ruri (numquam tamen otia, numquam</span><span class="linebreak"></span>
<span class="line">desidia imbellis, studiumque et cura quieto</span><span class="linebreak"></span>
<span class="line">armorum semper): subito cum rupta tumultu</span><span class="linebreak"></span>
</section><notes></notes></section>