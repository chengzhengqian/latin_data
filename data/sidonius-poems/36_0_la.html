<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
<span class="line">Absyrtum sparsura patri facturaque caesi</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>germani plus morte nefas, dum funere pugnat</span><span class="linebreak"></span>
<span class="line">et fratrem sibi tela facit; vel cum obruit ignem</span><span class="linebreak"></span>
<span class="line">taurorum plus ipsa calens texitque trementem</span><span class="linebreak"></span>
<span class="line">frigida flamma virum, quem defendente veneno</span><span class="linebreak"></span>
<span class="line">inter flagrantes perhibent alsisse iuvencos.</span><span class="linebreak"></span>
<span class="line indent1">“Ergo animi dudum impatiens, postquam audiit isti</span><span class="linebreak"></span>
<span class="line"><span class="br"></span><span class="lineNumber">141</span><span class="br"></span>imperium et longum statui, laniata lacertos</span><span class="linebreak"></span>
<span class="line">ingreditur, qua strata viri, vocemque furentem</span><span class="linebreak"></span>
<span class="line">his rupit: ‘secure iaces, oblite tuorum,</span><span class="linebreak"></span>
<span class="line">o piger: et mundo princeps (sic saecula poscunt)</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>Maiorianus erit; clamant hoc sidera signis,</span><span class="linebreak"></span>
<span class="line">hoc homines votis. isti quid sidera quaero,</span><span class="linebreak"></span>
<span class="line">fatum aliud cui fecit amor? nil fortius illo,</span><span class="linebreak"></span>
<span class="line">et puer est cupidus numquam, sed parcus habendi;</span><span class="linebreak"></span>
<span class="line">pauper adhuc iam spargit opes, ingentia suadet</span><span class="linebreak"></span>
<span class="line">consilia et sequitur, totum quod cogitat altum est,</span><span class="linebreak"></span>
<span class="line"><span class="br"></span><span class="lineNumber">151</span><span class="br"></span>urget quod sperat. ludum si forte retexam,</span><span class="linebreak"></span>
<span class="line">consumit quidquid iaculis fecisse putaris</span><span class="linebreak"></span>
<span class="line">istius una dies: tribus hunc tremuere sagittis</span><span class="linebreak"></span>
<span class="line">anguis, cervus, aper. non sic libravit in hostem</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>spicula qui nato serpentis corpore cincto</span><span class="linebreak"></span>
<span class="line">plus timuit cum succurrit, dum iactibus isdem</span><span class="linebreak"></span>
<span class="line">interitum vitamque daret stabilemque teneret</span><span class="linebreak"></span>
<span class="line">corde tremente manum, totamque exiret in artem</span><span class="linebreak"></span>
</section><notes><section class="footnotes"><ul><li class="note text" id="note_LCL296_72_152"><sup class="lineRef">152</sup>consumpsit <span class="italic">LM.</span>
</li></ul></section></notes></section>