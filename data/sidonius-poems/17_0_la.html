<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
<span class="line"><span class="br"></span><span class="lineNumber">300</span><span class="br"></span>Hannibal ille ferox ad poenam forte petitus,</span><span class="linebreak"></span>
<span class="line">etsi non habuit ius vitae fine supremo,</span><span class="linebreak"></span>
<span class="line">certe habuit mortis: quem caecus carcer et uncus</span><span class="linebreak"></span>
<span class="line">et quem exspectabat fracturus guttura lictor,</span><span class="linebreak"></span>
<span class="line">hausit Bebrycio constantior hospite virus;</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>nam te qui fugit, mandata morte peremptus,</span><span class="linebreak"></span>
<span class="line">non tam victoris periit quam iudicis ore.</span><span class="linebreak"></span>
<span class="line indent1">Nunc ades, o Paean, lauro cui grypas obuncos</span><span class="linebreak"></span>
<span class="line">docta lupata ligant quotiens per frondea lora</span><span class="linebreak"></span>
<span class="line">flectis penniferos hederis bicoloribus armos;</span><span class="linebreak"></span>
<span class="line">huc converte chelyn: non est modo dicere tempus</span><span class="linebreak"></span>
<span class="line"><span class="br"></span><span class="lineNumber">311</span><span class="br"></span>Pythona exstinctum nec bis septena sonare</span><span class="linebreak"></span>
<span class="line">vulnera Tantalidum, quorum tibi funera servat</span><span class="linebreak"></span>
<span class="line">cantus et aeterno vivunt in carmine mortes.</span><span class="linebreak"></span>
<span class="line">vos quoque, Castalides, paucis, quo numine nobis</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>venerit Anthemius gemini cum foedere regni,</span><span class="linebreak"></span>
<span class="line">pandite: pax rerum misit qui bella gubernet.</span><span class="linebreak"></span>
<span class="line indent1">Auxerat Augustus naturae lege Severus</span><span class="linebreak"></span>
<span class="line">divorum numerum. quem mox Oenotria casum</span><span class="linebreak"></span>
<span class="line">vidit ut aerei de rupibus Appennini,</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>pergit caerulei vitreas ad Thybridis aedes,</span><span class="linebreak"></span>
<span class="line">non galea conclusa genas (nec sutilis illi</span><span class="linebreak"></span>
</section><notes></notes></section>