<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
<span class="line">deliciis redolent iunctis apotheca penusque;</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>hic multus tu, frater, eris.</span><span class="linebreak"></span>
<span class="line indent9">“Iam divide sedem,</span><span class="linebreak"></span>
<span class="line">cessurus mihi fonte meo, quem monte fluentem</span><span class="linebreak"></span>
<span class="line">umbrat multicavus spatioso circite fornix.</span><span class="linebreak"></span>
<span class="line">non eget hic cultu, dedit huic natura decorem.</span><span class="linebreak"></span>
<span class="line">nil fictum placuisse placet, non pompa per artem</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>ulla, resultanti non comet malleus ictu</span><span class="linebreak"></span>
<span class="line">saxa, nec exesum supplebunt marmora tofum.</span><span class="linebreak"></span>
<span class="line">hic fons Castaliae nobis vice sufficit undae.</span><span class="linebreak"></span>
<span class="line">cetera dives habe; colles tua iura tremiscant;</span><span class="linebreak"></span>
<span class="line">captivos hic solve tuos, et per iuga Burgi</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>laeta relaxatae fiant vineta catenae.”</span><span class="linebreak"></span>
<span class="line indent1">Confirmat vocem iamiam prope sobrius istam</span><span class="linebreak"></span>
<span class="line">Silenus, pariterque chori cecinere faventes:</span><span class="linebreak"></span>
<span class="line">“Nysa, vale Bromio, Phoebo, Parnase bivertex.</span><span class="linebreak"></span>
<span class="line">non istum Naxus, non istum Cirrha requirat,</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>sed mage perpetuo Burgus placitura petatur.”</span><span class="linebreak"></span>
<p>5. Ecce, quotiens tibi libuerit pateris capacioribus
hilarare convivium, misi quod inter scyphos et
amystidas tuas legas. subveneris verecundiae meae,
si in sobrias aures ista non venerint; nec iniuria hoc
ac secus atque aequum est flagito, quandoquidem
Baccho meo iudicium decemvirale passuro tempestivius
quam convenit tribunal erigitur. 6. si

               
               
               </p></section><notes></notes></section>