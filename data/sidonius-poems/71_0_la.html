<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
<span class="line">pugnando pugnam quaerens, pavidumque per</span><span class="linebreak"></span>
<span class="line indent2"><span class="br"></span><span class="lineNumber">270</span><span class="br"></span>agmen</span><span class="linebreak"></span>
<span class="line">multorum interitu compensat quod latet unus.</span><span class="linebreak"></span>
<span class="line">sic Phrygium Emathia victorem cuspide poscens</span><span class="linebreak"></span>
<span class="line">Aeacides caeso luctum frenavit amico,</span><span class="linebreak"></span>
<span class="line">per mortes tot, Troia, tuas (nam vilia per se</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>agmina) contentus ruere strictumque per amplos</span><span class="linebreak"></span>
<span class="line">exserere gladium populos; natat obruta tellus</span><span class="linebreak"></span>
<span class="line">sanguine, dumque hebetat turba grave caedua telum</span><span class="linebreak"></span>
<span class="line">absens in cuncto sibi vulnere iam cadit Hector.</span><span class="linebreak"></span>
<span class="line">proditus ut tandem tanti qui causa tumultus,</span><span class="linebreak"></span>
<span class="line">inquit Avitus: ‘Age, Scythica nutrite sub Arcto,</span><span class="linebreak"></span>
<span class="line"><span class="br"></span><span class="lineNumber">281</span><span class="br"></span>qui furis et caeso tantum qui fidis inermi,</span><span class="linebreak"></span>
<span class="line">congredere armato. multum tibi praestitit ira</span><span class="linebreak"></span>
<span class="line">iam mea: concessi pugnam iubeoque resistas;</span><span class="linebreak"></span>
<span class="line">certantem mactasse iuvat.’ sic fatur et aequor</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>prosilit in medium, nec non ferus advenit hostis.</span><span class="linebreak"></span>
<span class="line">ut primum pectus vel comminus ora tulere,</span><span class="linebreak"></span>
<span class="line">hic ira tremit, ille metu. iam cetera turba</span><span class="linebreak"></span>
<span class="line">diversis trepidat votis variosque per ictus</span><span class="linebreak"></span>
<span class="line">pendet ab eventu. sed postquam prima, secunda</span><span class="linebreak"></span>
<span class="line">tertiaque acta rota est, venit ecce et celsa</span><span class="linebreak"></span>
<span class="line indent2"><span class="br"></span><span class="lineNumber">290</span><span class="br"></span>cruentum</span><span class="linebreak"></span>
<span class="line">perforat hasta virum, post et confinia dorsi</span><span class="linebreak"></span>
<span class="line">cedit transfosso ruptus bis pectore thorax,</span><span class="linebreak"></span>
<span class="line">et dum per duplicem sanguis singultat hiatum</span><span class="linebreak"></span>
<span class="line">dividua ancipitem carpserunt vulnera vitam.</span><span class="linebreak"></span>
</section><notes><section class="footnotes"><ul><li class="note text" id="note_LCL296_142_273-5"><sup class="lineRef">273-5</sup>
<span class="italic">dist.ego.</span>
</li><li class="note text" id="note_LCL296_142_274"><sup class="lineRef">274</sup>nam <span class="italic">ego dubitanter</span>: iam.</li></ul></section></notes></section>