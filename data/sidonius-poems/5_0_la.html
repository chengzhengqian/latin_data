<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
<span class="line">temperiem; nam Bistonios Aquilonis hiatus</span><span class="linebreak"></span>
<span class="line">proxima Calchidici sensim tuba temperat Euri.</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>interea te Susa tremunt ac supplice cultu</span><span class="linebreak"></span>
<span class="line">flectit Achaemenius lunatum Persa tiaram.</span><span class="linebreak"></span>
<span class="line">Indus odorifero crinem madefactus amomo</span><span class="linebreak"></span>
<span class="line">in tua lucra feris exarmat guttur alumnis,</span><span class="linebreak"></span>
<span class="line">ut pandum dependat ebur; sic trunca reportat</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>Bosphoreis elephas inglorius ora tributis.</span><span class="linebreak"></span>
<span class="line">porrigis ingentem spatiosis moenibus urbem,</span><span class="linebreak"></span>
<span class="line">quam tamen angustam populus facit; itur in aequor</span><span class="linebreak"></span>
<span class="line">molibus et veteres tellus nova contrahit undas;</span><span class="linebreak"></span>
<span class="line">namque Dicarcheae translatus pulvis harenae</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>intratis solidatur aquis durataque massa</span><span class="linebreak"></span>
<span class="line">sustinet advectos peregrino in gurgite campos.</span><span class="linebreak"></span>
<span class="line">sic te dispositam spectantemque undique portus,</span><span class="linebreak"></span>
<span class="line">vallatam pelago terrarum commoda cingunt.</span><span class="linebreak"></span>
<span class="line">fortunata sat es Romae partita triumphos,</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>et iam non querimur: valeat divisio regni.</span><span class="linebreak"></span>
<span class="line">concordant lancis partes; dum pondera nostra</span><span class="linebreak"></span>
<span class="line">suscipis, aequasti.</span><span class="linebreak"></span>
<span class="line indent4">Tali tu civis ab urbe</span><span class="linebreak"></span>
<span class="line">Procopio genitore micas, cui prisca propago</span><span class="linebreak"></span>
<span class="line">Augustis venit a proavis; quem dicere digno</span><span class="linebreak"></span>
</section><notes><section class="footnotes"><ul><li class="note text" id="note_LCL296_10_64"><sup class="lineRef">64</sup>sat es <span class="italic">Mohr</span>: satis.</li></ul></section></notes></section>