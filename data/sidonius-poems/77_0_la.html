<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
<span class="line">otia si replico priscae bene nota quietis,</span><span class="linebreak"></span>
<span class="line">non semel iste mihi ferrum tulit. o pudor! o di!</span><span class="linebreak"></span>
<span class="line">tantum posse fidem! quid foedera lenta minaris,</span><span class="linebreak"></span>
<span class="line"><span class="br"></span><span class="lineNumber">420</span><span class="br"></span>in damnum mihi fide meum? compendia pacis</span><span class="linebreak"></span>
<span class="line">et praestare iubes nos et debere. quis umquam</span><span class="linebreak"></span>
<span class="line">crederet? en Getici reges, parere volentes,</span><span class="linebreak"></span>
<span class="line">inferius regnasse putant! nec dicere saltim</span><span class="linebreak"></span>
<span class="line">desidiae obtentu possum te proelia nolle:</span><span class="linebreak"></span>
<span class="line"><span class="br"></span><span class="lineNumber">425</span><span class="br"></span>pacem fortis amas. iam partes sternit Avitus;</span><span class="linebreak"></span>
<span class="line">insuper et Geticas praemissus continet iras</span><span class="linebreak"></span>
<span class="line">Messianus; adhuc mandasti, et ponimus arma.</span><span class="linebreak"></span>
<span class="line">quid restat quod posse velis? quod non sumus hostes</span><span class="linebreak"></span>
<span class="line">parva reor; prisco tu si mihi notus in actu es,</span><span class="linebreak"></span>
<span class="line"><span class="br"></span><span class="lineNumber">430</span><span class="br"></span>auxiliaris ero: vel sic pugnare licebit.’</span><span class="linebreak"></span>
<span class="line indent1">“Haec secum rigido Vesus dum corde volutat,</span><span class="linebreak"></span>
<span class="line">ventum in conspectum fuerat. rex atque magister</span><span class="linebreak"></span>
<span class="line">propter constiterant; hic vultu erectus, at ille</span><span class="linebreak"></span>
<span class="line">laetitia erubuit veniamque rubore poposcit.</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>post hinc germano regis, hinc rege retento</span><span class="linebreak"></span>
<span class="line">Palladiam implicitis manibus subiere Tolosam.</span><span class="linebreak"></span>
<span class="line">haud secus insertis ad pulvinaria palmis</span><span class="linebreak"></span>
<span class="line">Romulus et Tatius foedus iecere, parentum</span><span class="linebreak"></span>
<span class="line">cum ferro et rabidis cognato in Marte maritis</span><span class="linebreak"></span>
<span class="line"><span class="br"></span><span class="lineNumber">440</span><span class="br"></span>Hersilia inseruit Pallantis colle Sabinas.</span><span class="linebreak"></span>
</section><notes></notes></section>