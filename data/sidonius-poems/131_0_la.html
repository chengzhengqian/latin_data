<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
<span class="label"><span class="ac">Bvrgvs Pontii Leontii</span></span>
<span class="line indent1">Bistonii stabulum regis, Busiridis aras,</span><span class="linebreak"></span>
<span class="line">Antiphatae mensas et Taurica regna Thoantis</span><span class="linebreak"></span>
<span class="line">atque Ithaci ingenio fraudatum luce Cyclopa</span><span class="linebreak"></span>
<span class="line">portantem frontis campo per concava montis</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>par prope transfossi tenebrosum luminis antrum,</span><span class="linebreak"></span>
<span class="line">hospes, adi, si quis Burgum taciturus adisti.</span><span class="linebreak"></span>
<span class="line">et licet in carmen non passim laxet habenas</span><span class="linebreak"></span>
<span class="line">Phoebus et hic totis non pandat carbasa fandi,</span><span class="linebreak"></span>
<span class="line">quisque tamen tantos non laudans ore penates</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>inspicis, inspiceris: resonat sine voce voluntas;</span><span class="linebreak"></span>
<span class="line">nam tua te tacitum livere silentia clamant.</span><span class="linebreak"></span>
<span class="line indent1">Ergo age, Pierias, Erato, mihi percute chordas;</span><span class="linebreak"></span>
<span class="line">responsent Satyri, digitumque pedemque moventes</span><span class="linebreak"></span>
<span class="line">ludant, et tremulo non rumpant cantica saltu.</span><span class="linebreak"></span>
<span class="line">quidquid forte Dryas vel quidquid Hamadryas</span><span class="linebreak"></span>
<span class="line indent2"><span class="br"></span><span class="lineNumber">15</span><span class="br"></span>umquam</span><span class="linebreak"></span>
<span class="line">conexis sibimet festum plausere Napaeis,</span><span class="linebreak"></span>
<span class="line">dependant modo, Burge, tibi, vel Naidas istic,</span><span class="linebreak"></span>
<span class="line">Nereidum chorus alme, doce, cum forte Garunna</span><span class="linebreak"></span>
<span class="line">huc redeunte venis pontumque in flumine sulcas.</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>pande igitur causas, Erato, laribusque sit ede</span><span class="linebreak"></span>
<span class="line">quis genius; tantum non est sine praesule culmen.</span><span class="linebreak"></span>
</section><notes><section class="footnotes"><ul><li class="note text" id="note_LCL296_262_8"><sup class="lineRef">8</sup>totus <span class="italic">TF.</span>
</li></ul></section></notes></section>