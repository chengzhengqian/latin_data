<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
<span class="line">Agrigentini recolit dispendia campi.</span><span class="linebreak"></span>
<span class="line">inde furit, quod se docuit satis iste nepotem</span><span class="linebreak"></span>
<span class="line">illius esse viri quo viso, Vandale, semper</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>terga dabas. nam non Siculis inlustrior arvis</span><span class="linebreak"></span>
<span class="line">tu, Marcelle, redis, per quem tellure marique</span><span class="linebreak"></span>
<span class="line">nostra Syracusios presserunt arma penates;</span><span class="linebreak"></span>
<span class="line">nec tu cui currum Curii superare, Metelle,</span><span class="linebreak"></span>
<span class="line">contigit, ostentans nobis elephanta frequentem,</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>grex niger albentes tegeret cum mole iugales</span><span class="linebreak"></span>
<span class="line">auctoremque suum celaret pompa triumphi.</span><span class="linebreak"></span>
<span class="line">Noricus Ostrogothum quod continet, iste timetur;</span><span class="linebreak"></span>
<span class="line">Gallia quod Rheni Martem ligat, iste pavori est;</span><span class="linebreak"></span>
<span class="line">quod consanguineo me Vandalus hostis Halano</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>diripuit radente, suis hic ultus ab armis.</span><span class="linebreak"></span>
<span class="line">sed tamen unus homo est nec tanta pericula solus</span><span class="linebreak"></span>
<span class="line">tollere, sed differe potest: modo principe nobis</span><span class="linebreak"></span>
<span class="line">est opus armato, veterum qui more parentum</span><span class="linebreak"></span>
<span class="line">non mandet sed bella gerat, quem signa moventem</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>terra vel unda tremant, ut tandem iure recepto</span><span class="linebreak"></span>
<span class="line">Romula desuetas moderentur classica classes.‚Äù</span><span class="linebreak"></span>
<span class="line indent1">Audiit illa pater, simul annuit. itur in urbem.</span><span class="linebreak"></span>
<span class="line">continuo videt ipse deam, summissus adorat,</span><span class="linebreak"></span>
<span class="line">pectus et exsertam tetigerunt cornua mammam;</span><span class="linebreak"></span>
</section><notes><section class="footnotes"><ul><li class="note text" id="note_LCL296_40_382"><sup class="lineRef">382</sup>sed: si <span class="italic">Buecheler.</span>
</li></ul></section></notes></section>