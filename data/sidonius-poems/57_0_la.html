<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
</section>
<section class="div2">
<h2><span class="ac">VI</span></h2>
<h2><span class="ac">Praefatio Panegyrici Dicti Avito Avgvsto</span></h2>
<span class="line">Pallados armisonae festum dum cantibus ortum</span><span class="linebreak"></span>
<span class="line indent1">personat Hismario Thracia vate chelys,</span><span class="linebreak"></span>
<span class="line">et dum Mopsopium stipantur per Marathonem</span><span class="linebreak"></span>
<span class="line indent1">qui steterant fluvii quaeque cucurrit humus,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>dulcisonum quatitur fidibus dum pectine murmur,</span><span class="linebreak"></span>
<span class="line indent1">has perhibent laudes laude probasse deam:</span><span class="linebreak"></span>
<span class="line">â€œdiva, Gigantei fudit quam tempore belli</span><span class="linebreak"></span>
<span class="line indent1">armatus partus vertice dividuo,</span><span class="linebreak"></span>
<span class="line">quam neque Deliacis peperit Latona sub antris,</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>fixura errantem Cyclada pignoribus,</span><span class="linebreak"></span>
<span class="line">nec quae Cadmeis pariens Alciden in oris</span><span class="linebreak"></span>
<span class="line indent1">suspendit triplici nocte puerperium,</span><span class="linebreak"></span>
<span class="line">nec cuius pluvio turris madefacta metallo est,</span><span class="linebreak"></span>
<span class="line indent1">cum matrem impleret filius aurigena:</span><span class="linebreak"></span>
<span class="line">sed te, cum trepidum spectaret Phlegra Tonantem,</span><span class="linebreak"></span>
<span class="line indent1"><span class="br"></span><span class="lineNumber">16</span><span class="br"></span>impulit excussam vertice ruptus apex;</span><span class="linebreak"></span>
<span class="line">cumque deos solae traherent in proelia vires</span><span class="linebreak"></span>
<span class="line indent1">confusum valde te sine robur erat:</span><span class="linebreak"></span>
<span class="line">protulit ut mox te patrius, Sapientia, vertex,</span><span class="linebreak"></span>
<span class="line indent1"><span class="br"></span><span class="lineNumber">20</span><span class="br"></span>tum mage vicerunt, te cum habuere dei.</span><span class="linebreak"></span>
<span class="line">te propter cessit, manibus constructa tremendis,</span><span class="linebreak"></span>
<span class="line indent1">iam prope per rutilum machina tensa polum.</span><span class="linebreak"></span>
</section><notes></notes></section>