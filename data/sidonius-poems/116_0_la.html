<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
<span class="line">hunc etiam sequitur qui gignere cuncta putabat</span><span class="linebreak"></span>
<span class="line">hunc aerem pariterque deos sic autumat ortos.</span><span class="linebreak"></span>
<span class="line">quartus Anaxagoras Thaletica dogmata servat,</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>sed divinum animum sentit, qui fecerit orbem.</span><span class="linebreak"></span>
<span class="line">iunior huic iunctus residet collega, sed idem</span><span class="linebreak"></span>
<span class="line">materiam cunctis creaturis aera credens</span><span class="linebreak"></span>
<span class="line">iudicat inde deum, faceret quo cuncta, tulisse.</span><span class="linebreak"></span>
<span class="line">post hos Arcesilas divina mente paratam</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>conicit hanc molem, confectam partibus illis</span><span class="linebreak"></span>
<span class="line">quas atomos vocat ipse leves. Socratica post hunc</span><span class="linebreak"></span>
<span class="line">secta micat, quae de naturae pondere migrans</span><span class="linebreak"></span>
<span class="line">ad mores hominum limandos transtulit usum.</span><span class="linebreak"></span>
<span class="line">hanc sectam perhibent summum excoluisse Platona,</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>sed triplici formasse modo, dum primus et unus</span><span class="linebreak"></span>
<span class="line">physica vel logico, logicum vel iungit ad ethos.</span><span class="linebreak"></span>
<span class="line">invenit hic princeps quid prima essentia distet</span><span class="linebreak"></span>
<span class="line">a summo sextoque bono: cum denique saxa</span><span class="linebreak"></span>
<span class="line">sint tantum penitusque nihil nisi esse probentur;</span><span class="linebreak"></span>
<span class="line">proxima succedant, quibus esse et vivere promptum</span><span class="linebreak"></span>
<span class="line indent2"><span class="br"></span><span class="lineNumber">105</span><span class="br"></span>est,</span><span class="linebreak"></span>
<span class="line">addere quis possis nil amplius, arbor et herba;</span><span class="linebreak"></span>
<span class="line">tertia sit pecorum, quorum esse et vivere motu</span><span class="linebreak"></span>
<span class="line">non caret et sensu; mortales quarta deinde</span><span class="linebreak"></span>
<span class="line">respiciat factura suos, quibus esse, moveri,</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>vivere cum sensu datur, et supereminet illud,</span><span class="linebreak"></span>
</section><notes><section class="footnotes"><ul><li class="note text" id="note_LCL296_232_88"><sup class="lineRef">88</sup>hunc aerem <span class="italic">def. Brakman.</span>
</li><li class="note text" id="note_LCL296_232_104"><sup class="lineRef">104</sup>nisi id, esse <span class="italic">Leo.</span>
</li></ul></section></notes></section>