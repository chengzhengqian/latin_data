<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
<span class="line">purpureus, viridis, maculosus, eburnus et albus.</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>postes chrysolithi fulvus diffulgurat ardor;</span><span class="linebreak"></span>
<span class="line">myrrhina, sardonyches, amethystus Hiberus, iaspis</span><span class="linebreak"></span>
<span class="line">Indus, Chalcidicus, Scythicus, beryllus, achates</span><span class="linebreak"></span>
<span class="line">attollunt duplices argenti cardine valvas,</span><span class="linebreak"></span>
<span class="line">per quas inclusi lucem vomit umbra smaragdi;</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>limina crassus onyx crustat propterque hyacinthi</span><span class="linebreak"></span>
<span class="line">caerula concordem iaciunt in stagna colorem.</span><span class="linebreak"></span>
<span class="line">exterior non compta silex, sed prominet alte</span><span class="linebreak"></span>
<span class="line">asper ab adsiduo lympharum verbere pumex.</span><span class="linebreak"></span>
<span class="line">interiore loco simulavit Mulciber auro</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>exstantes late scopulos atque arte magistra</span><span class="linebreak"></span>
<span class="line">ingenti cultu naturae inculta fefellit,</span><span class="linebreak"></span>
<span class="line">huic operi insistens, quod necdum noverat illa</span><span class="linebreak"></span>
<span class="line">quae post Lemniacis damnavit furta catenis.</span><span class="linebreak"></span>
<span class="line">squameus huc Triton duplicis confinia dorsi,</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>qua coeunt supra sinuamina tortilis alvi,</span><span class="linebreak"></span>
<span class="line">inter aquas calido portavit corde Dionen.</span><span class="linebreak"></span>
<span class="line">sed premit adiecto radiantis pondere conchae</span><span class="linebreak"></span>
<span class="line">semiferi Galatea latus, quod pollice fixo</span><span class="linebreak"></span>
<span class="line">vellit, et occulto spondet conubia tactu;</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>tum gaudens torquente ioco subridet amator</span><span class="linebreak"></span>
<span class="line">vulnere iamque suam parcenti pistre flagellat.</span><span class="linebreak"></span>
<span class="line">pone subit turmis flagrantibus agmen Amorum;</span><span class="linebreak"></span>
<span class="line">hic cohibet delphina rosis, viridique iuvenco</span><span class="linebreak"></span>
<span class="line">hic vectus spretis pendet per cornua frenis;</span><span class="linebreak"></span>
</section><notes><section class="footnotes"><ul><li class="note text" id="note_LCL296_202_26"><sup class="lineRef">26</sup>iaciunt <span class="italic">Luetjohann in adnot.</span>: faciunt.</li></ul></section></notes></section>