<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2"><p class="noindent">

piam secundum amorem tuum hexametros concinnare
[vel condere], quibus lectis oppido scires, etsi utrique
nostrum disparatis aequo plusculum locis lar familiaris
incolitur, non idcirco tam nobis animum dissidere
quam patriam. 2. habes igitur hic Dionysum inter
triumphi Indici oblectamenta marcentem; habes et
Phoebum, quem tibi iure poetico inquilinum factum
constat ex numine, illum scilicet Phoebum Anthedii
mei perfamiliarem, cuius collegio vir praefectus non
modo musicos quosque verum etiam geometras,
arithmeticos et astrologos disserendi arte supervenit;
siquidem nullum hoc exactius compertum habere
censuerim quid sidera zodiaci obliqua, quid planetarum
vaga, quid exotici sparsa praevaleant. 3. nam
ita his, ut sic dixerim, membris philosophiae claret
ut videatur mihi Iulium Firmicum,<a class="footnoteLink" href="#note_LCL296_260_1" id="target_note_LCL296_260_1">
<sup>1</sup>
</a> Iulianum Vertacum,
Fullonium Saturninum, in libris matheseos
peritissimos conditores, absque interprete ingenio
tantum suffragante didicisse. nos vestigia doctrinae
ipsius adorantes coram canoro cygno ravum anserem
profitemur. quid te amplius moror? Burgum tuam,
quo iure amicum decuit, meam feci, probe sciens vel
materiam tibi esse placituram, etiamsi ex solido
poema displiceat.</p>
</section><notes><section class="footnotes"><ul><li class="note" id="note_LCL296_260_1"><a class="footnoteCrossrefLink" href="#target_note_LCL296_260_1" title="Click to highlight in text"><sup class="lineRef">1</sup>Iulium Firmicum <span class="italic">solus exhibet Vatican. 3421.</span>
</a></li><script type="text/javascript">document.getElementById('note_LCL296_260_1').style.display = "none";</script></ul></section></notes></section>