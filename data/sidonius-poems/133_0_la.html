<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
<span class="line indent1">Nec non et rapti coniunx ibi vincta mariti</span><span class="linebreak"></span>
<span class="line">it croceas demissa genas vetitaque recondi</span><span class="linebreak"></span>
<span class="line">lampade cum Solis radiis Aurora rubebat.</span><span class="linebreak"></span>
<span class="line indent1"><span class="br"></span><span class="lineNumber">50</span><span class="br"></span>Adfuit hic etiam post perdita cinnama Phoenix,</span><span class="linebreak"></span>
<span class="line">formidans mortem sibi non superesse secundam.</span><span class="linebreak"></span>
<span class="line">succedit captiva cohors, quae fercula gazis</span><span class="linebreak"></span>
<span class="line">fert onerata suis; ebur hic hebenusque vel aurum</span><span class="linebreak"></span>
<span class="line">et niveae piceo raptae de pectore bacae</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>gestantur; quicumque nihil sustentat, odoros</span><span class="linebreak"></span>
<span class="line">mittitur in nexus; videas hic ipsa placere</span><span class="linebreak"></span>
<span class="line">supplicia et virides violis halare catenas.</span><span class="linebreak"></span>
<span class="line indent1">Vltima nigrantes incedunt praeda elephanti;</span><span class="linebreak"></span>
<span class="line">informis cui forma gregi: riget hispida dorso</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>vix ferrum passura cutis; quippe improba cratem</span><span class="linebreak"></span>
<span class="line">nativam nec tela forant, contracta vicissim</span><span class="linebreak"></span>
<span class="line">tensaque terga feris crepitant usuque cavendi</span><span class="linebreak"></span>
<span class="line">pellunt excussis impactum missile rugis.</span><span class="linebreak"></span>
<span class="line indent1">Iamque iter ad Thebas per magnum victor agebat</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>aera et ad summas erexerat orgia nubes,</span><span class="linebreak"></span>
<span class="line">cum videt Aonia venientem Delion arce.</span><span class="linebreak"></span>
<span class="line">grypas et ipse tenet: vultus his laurea curvos</span><span class="linebreak"></span>
<span class="line">fronde lupata ligant; hederis quoque circumplexis</span><span class="linebreak"></span>
<span class="line">pendula lora virent; sensim fera subvolat ales</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>aerias terraeque vias, ne forte citato</span><span class="linebreak"></span>
<span class="line">alarum strepitu lignosas frangat habenas.</span><span class="linebreak"></span>
<span class="line">aeternum nitet ipse genas; crevere corymbis</span><span class="linebreak"></span>
</section><notes><section class="footnotes"><ul><li class="note text" id="note_LCL296_266_55"><sup class="lineRef">55</sup>odoros <span class="italic">edit. Baret</span>: odoris.</li></ul></section></notes></section>