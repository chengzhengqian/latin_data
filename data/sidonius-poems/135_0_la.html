<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
<span class="line">cum patris extincti thalamis potietur adulter,</span><span class="linebreak"></span>
<span class="line">frater natorum, coniunx genetricis habendus,</span><span class="linebreak"></span>
<span class="line">vitricus ipse suus? cordi est si iungere gressum,</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>dicam qua pariter sedem tellure locemus.</span><span class="linebreak"></span>
<span class="line indent1">â€œEst locus, irrigua qua rupe, Garunna, rotate,</span><span class="linebreak"></span>
<span class="line">et tu qui simili festinus in aequora lapsu</span><span class="linebreak"></span>
<span class="line">exis curvata, Durani muscose, saburra,</span><span class="linebreak"></span>
<span class="line">iam pigrescentes sensim confunditis amnes.</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>currit in adversum hic pontus multoque recursu</span><span class="linebreak"></span>
<span class="line">flumina quas volvunt et spernit et expetit undas.</span><span class="linebreak"></span>
<span class="line">at cum summotus lunaribus incrementis</span><span class="linebreak"></span>
<span class="line">ipse Garunna suos in dorsa recolligit aestus,</span><span class="linebreak"></span>
<span class="line">praecipiti fluctu raptim redit atque videtur</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>in fontem iam non refluus sed defluus ire.</span><span class="linebreak"></span>
<span class="line">tum recipit laticem quamvis minor ille minorem</span><span class="linebreak"></span>
<span class="line">stagnanti de fratre suum, turgescit et ipse</span><span class="linebreak"></span>
<span class="line">Oceano propriasque facit sibi litora ripas.</span><span class="linebreak"></span>
<span class="line">hos inter fluvios, uni mage proximus undae, est</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>aethera mons rumpens alta spectabilis arce,</span><span class="linebreak"></span>
<span class="line">plus celsos habiturus eros vernamque senatum.</span><span class="linebreak"></span>
<span class="line">quem generis princeps Paulinus Pontius olim,</span><span class="linebreak"></span>
<span class="line">cum Latius patriae dominabitur, ambiet altis</span><span class="linebreak"></span>
<span class="line">moenibus, et celsae transmittent aera turres;</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>quarum culminibus sedeant commune micantes</span><span class="linebreak"></span>
<span class="line">pompa vel auxilium; non illos machina muros,</span><span class="linebreak"></span>
<span class="line">non aries, non alta strues vel proximus agger,</span><span class="linebreak"></span>
<span class="line">non quae stridentes torquet catapulta molares,</span><span class="linebreak"></span>
</section><notes><section class="footnotes"><ul><li class="note text" id="note_LCL296_270_111"><sup class="lineRef">111</sup>minorem <span class="italic">Luetjohann</span>: minore.</li><li class="note text" id="note_LCL296_270_114"><sup class="lineRef">114</sup>uni: Durani <span class="italic">Wilamowitz.</span>
</li></ul></section></notes></section>