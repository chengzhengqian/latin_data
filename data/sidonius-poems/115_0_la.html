<section class="div1 language" lang="la"><header><hgroup><h1>The Poems of Sidonius</h1></hgroup></header><section class="div2">
<span class="line">ter denas tropico prope currere climate myras.</span><span class="linebreak"></span>
<span class="line">si quos ergo chelys, si quos lyra, tibia si quos</span><span class="linebreak"></span>
<span class="line">ediderint cum voce modos, exemplar ad istud</span><span class="linebreak"></span>
<span class="line">ponderibus positis, quantum proportio suadet,</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>intervalla sequi septeni sideris edit;</span><span class="linebreak"></span>
<span class="line">harmoniam dicens etiam quod quattuor istis</span><span class="linebreak"></span>
<span class="line">sic sedeant elementa modis ut pondere magnis</span><span class="linebreak"></span>
<span class="line">sit locus inferior media tellure (quod autem</span><span class="linebreak"></span>
<span class="line">perfecte medium est, imum patet esse rotundi);</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>hinc fieri ut terram levior superemicet unda,</span><span class="linebreak"></span>
<span class="line">altior his quoque sit qui purior eminet aer,</span><span class="linebreak"></span>
<span class="line">omnia concludat caelum levitate suprema,</span><span class="linebreak"></span>
<span class="line">pendeat et totum simul hoc ab origine centri.</span><span class="linebreak"></span>
<span class="line">Thales hic etiam numeris perquirit et astris</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>defectum ut Phoebi nec non Lunaeque laborem</span><span class="linebreak"></span>
<span class="line">nuntiet anterius; sed rebus inutile ponit</span><span class="linebreak"></span>
<span class="line">principium, dum credit aquis subsistere mundum.</span><span class="linebreak"></span>
<span class="line">huius discipuli versa est sententia dicens</span><span class="linebreak"></span>
<span class="line">principiis propriis semper res quasque creari,</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>singula qui quosdam fontes decernit habere</span><span class="linebreak"></span>
<span class="line">aeternum irriguos ac rerum semine plenos.</span><span class="linebreak"></span>
</section><notes></notes></section>