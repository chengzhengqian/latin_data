<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 386</span>iuniores adacturum exercitumque extemplo ex urbe <span class="innerMarginNote right">9</span>educturum. Terrorem ingentem incusserat plebi: ducibus plebis accendit magis certamine animos quam minuit. Sed re neutro inclinata magistratu se abdicavit, seu quia vitio creatus erat, ut scripsere quidam, seu quia tribuni plebis tulerunt ad plebem idque plebs scivit, ut, si M. Furius pro dictatore
<span class="innerMarginNote right">10</span>quid egisset, quingentum milium ei multa esset; sed auspiciis magis quam novi exempli rogatione deterritum
ut potius credam, cum ipsius viri facit ingenium, tum quod ei suffectus est extemplo P. Manlius dictator—quem
quid creari attinebat ad id certamen quo
<span class="innerMarginNote right">11</span>M. Furius victus esset?—et quod eundem M. Furium dictatorem insequens annus habuit, haud sine pudore certe fractum priore anno in se imperium repetiturum;
<span class="innerMarginNote right">12</span>simul quod eo tempore quo promulgatum de multa eius traditur aut et huic rogationi, qua se in ordinem cogi videbat, obsistere potuit, aut ne illas
<span class="innerMarginNote right">13</span>quidem propter quas et haec lata erat impedire; et quod quicquid<a class="footnoteLink" href="#note_LCL172_330_1" id="target_note_LCL172_330_1"><sup>1</sup></a> usque ad memoriam nostram tribuniciis
consularibusque certatum viribus est, dictaturae semper altius fastigium fuit.</p>
<p>XXXIX. Inter priorem dictaturam abdicatam novamque
a Manlio initam ab tribunis velut per inter-

</p></section><notes><section class="footnotes"><ul><li class="note" id="note_LCL172_330_1"><a class="footnoteCrossrefLink" href="#target_note_LCL172_330_1" title="Click to highlight in text"><sup class="lineRef">1</sup>quod quicquid <span class="italic">Rossbach</span> (<span class="italic">Berl. Phil. Woch.,</span> 1920, <span class="italic">col.</span> 704): quod Ω.</a></li><script type="text/javascript">document.getElementById('note_LCL172_330_1').style.display = "none";</script></ul></section></notes></section>