<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 379–383</span>Licinius et L. Sextius promulgavere leges omnes
adversus opes patriciorum et pro commodis plebis, unam de aere alieno, ut deducto eo de capite quod usuris pernumeratum esset, id quod superesset triennio
<span class="innerMarginNote right">5</span>aequis pensionibus<a class="footnoteLink" href="#note_LCL172_316_1" id="target_note_LCL172_316_1"><sup>1</sup></a> persolveretur; alteram de modo<a class="footnoteLink" href="#note_LCL172_316_2" id="target_note_LCL172_316_2"><sup>2</sup></a> agrorum, ne quis plus quingenta iugera agri possideret; tertiam ne tribunorum militum comitia fierent consulumque utique alter ex plebe crearetur; cuncta ingentia et quae sine certamine maximo obtineri
non possent.</p>
<p><span class="innerMarginNote right">6</span>Omnium igitur simul rerum, quarum immodica cupido inter mortales est, agri pecuniae honorum, discrimine proposito, conterriti patres cum trepidassent
publicis privatisque consiliis, nullo remedio alio praeter expertam multis iam ante certaminibus intercessionem invento collegas adversus tribunicias
<span class="innerMarginNote right">7</span>rogationes comparaverunt. Qui ubi tribus ad suffragium
ineundum citari a Licinio Sextioque viderunt, stipati patrum praesidiis nec recitari rogationes nec sollemne quicquam aliud ad sciscendum plebi fieri
<span class="innerMarginNote right">8</span>passi sunt. Iamque frustra saepe concilio advocato cum pro antiquatis rogationes essent: “Bene habet”
inquit Sextius; “quando quidem tantum intercessionem




</p></section><notes><section class="footnotes"><ul><li class="note" id="note_LCL172_316_1"><a class="footnoteCrossrefLink" href="#target_note_LCL172_316_1" title="Click to highlight in text"><sup class="lineRef">1</sup>pensionibus <span class="italic">Cuiacius</span> (<span class="italic">cf.</span> <span class="sc">vii.</span> xxvii. 3, xxx. xxxvii. 5): pertionibus <span class="italic">T:</span> portionibus Ω.</a></li><script type="text/javascript">document.getElementById('note_LCL172_316_1').style.display = "none";</script><li class="note" id="note_LCL172_316_2"><a class="footnoteCrossrefLink" href="#target_note_LCL172_316_2" title="Click to highlight in text"><sup class="lineRef">2</sup>modo <span class="italic">D<sup>2</sup>A<sup>2</sup>;</span> domo Ω: dono <span class="italic">UA<sup>2</sup>.</span></a></li><script type="text/javascript">document.getElementById('note_LCL172_316_2').style.display = "none";</script></ul></section></notes></section>