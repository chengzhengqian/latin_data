<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 372â€“373</span>scriptis, exercitu indicto ad portam Esquilinam in posteram diem, ad Satricum profectus. Ibi eum expugnatores
coloniae haudquaquam perculsi, fidentes militum numero, quo aliquantum praestabant opperiebantur. <span class="innerMarginNote right">9</span>Postquam appropinquare Romanos senserunt, extemplo in aciem procedunt, nihil dilaturi quin periculum summae rerum facerent: ita paucitati hostium nihil artes imperatoris unici, quibus solis confiderent, profuturas esse.</p>
<p>XXIII. Idem ardor et in Romano exercitu erat et in altero duce, nec praesentis dimicationis fortunam
ulla res praeterquam unius viri consilium atque imperium morabatur, qui occasionem iuvandarum
ratione virium trahendo bello quaerebat.
<span class="innerMarginNote right">2</span>Eo magis hostis instare nec iam pro castris tantum suis explicare aciem sed procedere in medium campi et vallo prope hostium signa inferendo superbam
<span class="innerMarginNote right">3</span>fiduciam virium ostentare. Id aegre patiebatur Romanus miles, multo aegrius alter ex tribunis militum, L. Furius, ferox cum aetate et ingenio tum multitudinis ex incertissimo sumentis animos
<span class="innerMarginNote right">4</span>spe inflatus. Hic per se iam milites incitatos insuper
instigabat elevando, qua una poterat, aetate auctoritatem collegae, iuvenibus bella data dictitans et cum corporibus vigere et deflorescere animos;
<span class="innerMarginNote right">5</span>cunctatorem ex acerrimo bellatore factum et, qui adveniens castra urbesque primo impetu rapere sit
</p></section><notes></notes></section>