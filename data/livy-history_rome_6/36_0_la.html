<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 370</span><span class="innerMarginNote right">5</span>nec dubito haud parva fuisse, cum damnandi mora plebi non in causa sed in loco fuerit. Illud notandum
videtur, ut sciant homines quae et quanta decora foeda cupiditas regni non ingrata solum sed
<span class="innerMarginNote right">6</span>invisa etiam reddiderit: homines prope quadringentos
produxisse dicitur, quibus sine fenore expensas
pecunias tulisset, quorum bona venire, quos
<span class="innerMarginNote right">7</span>duci addictos prohibuisset; ad haec decora quoque belli non commemorasse tantum sed protulissse etiam conspicienda, spolia hostium caesorum ad triginta, dona imperatorum ad quadraginta, in quibus insignes
<span class="innerMarginNote right">8</span>duas murales coronas, civicas octo; ad hoc servatos ex hostibus cives<a class="footnoteLink" href="#note_LCL172_264_1" id="target_note_LCL172_264_1"><sup>1</sup></a> inter quos C. Servilium magistrum equitum absentem nominatum; et cum ea quoque quae bello gesta essent pro fastigio rerum oratione etiam magnifica, facta dictis aequando, memorasset, nudasse
<span class="innerMarginNote right">9</span>pectus insigne cicatricibus bello acceptis et identidem Capitolium spectans Iovem deosque alios devocasse ad auxilium fortunarum suarum precatusque<a class="footnoteLink" href="#note_LCL172_264_2" id="target_note_LCL172_264_2"><sup>2</sup></a> esse ut, quam mentem sibi Capitolinam arcem protegenti ad salutem populi Romani dedissent, eam populo Romano in suo discrimine darent, et orasse singulos universosque ut Capitolium atque arcem intuentes, ut ad deos immortales versi, de se iudicarent.</p>
<p><span class="innerMarginNote right">10</span>In campo Martio cum centuriatim populus citaretur






</p></section><notes><section class="footnotes"><ul><li class="note" id="note_LCL172_264_1"><a class="footnoteCrossrefLink" href="#target_note_LCL172_264_1" title="Click to highlight in text"><sup class="lineRef">1</sup>cives <span class="italic">Rhenanus:</span> ciues produxit (<span class="italic">or</span> produx̄) Ω.</a></li><script type="text/javascript">document.getElementById('note_LCL172_264_1').style.display = "none";</script><li class="note" id="note_LCL172_264_2"><a class="footnoteCrossrefLink" href="#target_note_LCL172_264_2" title="Click to highlight in text"><sup class="lineRef">2</sup>precatusque <span class="italic">Rhenanus:</span> precatumque Ω: peccatumque <span class="italic">E.</span></a></li><script type="text/javascript">document.getElementById('note_LCL172_264_2').style.display = "none";</script></ul></section></notes></section>