<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 377</span>satisfaciebant, poenaque in vicem fidei
<span class="innerMarginNote right">3</span>cesserat. Adeo ergo obnoxios summiserant animos non infimi solum sed principes etiam plebis, ut non modo ad tribunatum militum inter patricios petendum,
<span class="innerMarginNote right">4</span>quod tanta vi ut liceret tetenderant, sed ne ad plebeios quidem magistratus capessendos petendosque
ulli viro acri experientique animus esset, possessionemque honoris usurpati modo a plebe per paucos annos reciperasse in perpetuum patres viderentur.</p>
<p><span class="innerMarginNote right">5</span>Ne id nimis laetum parti alteri esset, parva, ut plerumque solet, rem ingentem moliundi causa intervenit. M. Fabi Ambusti, potentis viri cum inter sui corporis homines tum etiam ad plebem, quod haudquaquam inter id genus contemptor eius habebatur, filiae duae nuptae, Ser. Sulpicio maior, minor C. Licinio Stoloni erat, illustri quidem viro tamen plebeio; eaque ipsa adfinitas haud spreta
<span class="innerMarginNote right">6</span>gratiam Fabio ad volgum quaesierat. Forte ita incidit ut in Ser. Sulpici tribuni militum domo sorores Fabiae cum inter se, ut fit, sermonibus tempus tererent, lictor Sulpici, cum is de foro se domum reciperet, forem, ut mos est, virga percuteret.
Cum ad id moris eius insueta expavisset minor Fabia, risui sorori fuit miranti ignorare id
<span class="innerMarginNote right">7</span>sororem; ceterum is risus stimulos parvis mobili


</p></section><notes></notes></section>