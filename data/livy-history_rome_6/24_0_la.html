<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 369</span>iussuros, cum maior domi exorta moles coegit acciri Romam eum gliscente in dies seditione, quam solito
<span class="innerMarginNote right">2</span>magis metuendam auctor faciebat. Non enim iam orationes modo M. Manli sed facta, popularia in speciem, tumultuosa eadem qua mente fierent
<span class="innerMarginNote right">3</span>intuenti<a class="footnoteLink" href="#note_LCL172_239_1" id="target_note_LCL172_239_1"><sup>1</sup></a> erant. Centurionem, nobilem militaribus factis, iudicatum pecuniae cum duci vidisset, medio foro cum caterva sua accurrit et manum iniecit; vociferatusque de superbia patrum ac crudelitate feneratorum et miseriis plebis, virtutibus eius viri
<span class="innerMarginNote right">4</span>fortunaque, “tum vero ego” inquit “nequiquam hac dextra Capitolium arcemque servaverim, si civem commilitonemque meum tamquam Gallis victoribus captum in servitutem ac vincula duci videam.”
<span class="innerMarginNote right">5</span>Inde rem creditori palam populo solvit libraque et aere liberatum emittit, deos atque homines obtestantem
ut M. Manlio, liberatori suo, parenti plebis
<span class="innerMarginNote right">6</span>Romanae, gratiam referant. Acceptus extemplo in tumultuosam turbam et ipse tumultum augebat, cicatrices acceptas Veienti Gallico aliisque deinceps
<span class="innerMarginNote right">7</span>bellis ostentans: se militantem, se restituentem eversos penates, multiplici iam sorte exsoluta,




</p></section><notes></notes></section>