<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 365</span>Sutrinos iussit: Etruscis se luctum lacrimasque
<span class="innerMarginNote right">5</span>ferre. Sarcinas inde deponi Sutrinosque ibi considere
modico praesidio relicto, arma secum militem ferre iubet. Ita expedito exercitu profectus ad Sutrium, id quod rebatur, soluta omnia rebus, ut fit, secundis invenit, nullam stationem ante moenia, patentes portas, victorem vagum praedam ex hostium
<span class="innerMarginNote right">6</span>tectis egerentem. Iterum igitur eodem die Sutrium capitur; victores Etrusci passim trucidantur ab novo hoste, nec se conglobandi coeundique in
<span class="innerMarginNote right">7</span>unum aut arma capiundi datur spatium. Cum pro se quisque tenderent ad portas, si qua forte se in agros eicere possenr, clausas—id enim primum
<span class="innerMarginNote right">8</span>dictator imperaverat—portas inveniunt. Inde alii arma capere, alii, quos forte armatos tumultus occupaverat,
convocare suos ut proelium inirent; quod accensum ab desperatione hostium fuisset, ni praecones
per urbem dimissi poni arma et parci inermi iussissent nec praeter armatos quemquam violari.
<span class="innerMarginNote right">9</span>Tum etiam quibus animi in spe ultima obstinati ad decertandum fuerant, postquam data spes vitae est, iactare passim arma inermesque, quod tutius fortuna
<span class="innerMarginNote right">10</span>fecerat, se hosti offerre. Magna multitudo in custodias 
</p></section><notes></notes></section>