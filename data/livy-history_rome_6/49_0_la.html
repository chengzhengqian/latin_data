<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 374</span><span class="innerMarginNote right">4</span>Creati censores C. Sulpicius Camerinus Sp. Postumius
Regillensis, coeptaque iam res morte Postumi, quia
collegam suffici censori religio erat, interpellata
<span class="innerMarginNote right">5</span>est. Igitur cum Sulpicius abdicasset se magistratu censores alii vitio creati non gesserunt magistratum; tertios creari velut dis non accipientibus in eum
<span class="innerMarginNote right">6</span>annum censuram religiosum fuit. Eam vero ludificationem
plebis tribuni ferendam negabant: fugere senatum testes tabulas publicas census cuiusque, quia nolint conspici summam aeris alieni, quae indicatura
sit demersam partem a parte civitatis, cum interim obaeratam plebem obiectari aliis atque aliis
<span class="innerMarginNote right">7</span>hostibus. Passim iam sine ullo discrimine bella quaeri: ab Antio Satricum, ab Satrico Velitras, inde Tusculum legiones ductas; Latinis Hernicis Praenestinis
iam intentari arma civium magis quam hostium odio, ut in armis terant plebem nec respirare in urbe aut per otium libertatis meminisse sinant aut consistere in contione, ubi aliquando audiant vocem tribuniciam de levando fenore et fine<a class="footnoteLink" href="#note_LCL172_290_1" id="target_note_LCL172_290_1"><sup>1</sup></a> aliarum iniuriarum
<span class="innerMarginNote right">8</span>agentem. Quod si sit animus plebi memor patrum libertatis, se nec addici quemquam civem Romanum ob creditam pecuniam passuros neque



</p></section><notes><section class="footnotes"><ul><li class="note" id="note_LCL172_290_1"><a class="footnoteCrossrefLink" href="#target_note_LCL172_290_1" title="Click to highlight in text"><sup class="lineRef">1</sup>fine ϛ: finem Ω <span class="italic">Walters and Conway.</span></a></li><script type="text/javascript">document.getElementById('note_LCL172_290_1').style.display = "none";</script></ul></section></notes></section>