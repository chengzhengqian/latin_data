<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 368</span>Valerius ad Satricum profecti, quo non Volscorum modo iuventutem Antiates ex nova subole lectam sed ingentem Latinorum Hernicorumque vim<a class="footnoteLink" href="#note_LCL172_218_1" id="target_note_LCL172_218_1"><sup>1</sup></a> conciverant
ex integerrimis diutina pace populis. Itaque novus hostis veteri adiunctus commovit animos militis
<span class="innerMarginNote right">2</span>Romani. Quod ubi aciem iam instruenti Camillo centuriones renuntiaverunt, turbatas militum mentes esse, segniter arma capta, cunctabundosque et resistentes
egressos castris esse, quin voces quoque auditas cum centenis hostibus singulos pugnaturos et aegre inermem tantam multitudinem, nedum
<span class="innerMarginNote right">3</span>armatam, sustineri posse, in equum insilit et ante signa obversus in aciem ordines interequitans:</p>
<p>“Quae tristitia, milites, haec, quae insolita cunctatio
est? Hostem an me an vos ignoratis? Hostis est quid aliud quam perpetua materia virtutis gloriaeque
<span class="innerMarginNote right">4</span>vestrae? Vos contra me duce, ut Falerios Veiosque captos et in capta patria Gallorum legiones caesas taceam, modo trigeminae victoriae triplicem triumphum ex his ipsis Volscis et Aequis<a class="footnoteLink" href="#note_LCL172_218_2" id="target_note_LCL172_218_2"><sup>2</sup></a> et ex
<span class="innerMarginNote right">5</span>Etruria egistis. An me, quod non dictator vobis sed tribunus signum dedi, non agnoscitis ducem? Neque ego maxima imperia in vos desidero, et vos in me nihil praeter me ipsum intueri decet; neque




</p></section><notes><section class="footnotes"><ul><li class="note" id="note_LCL172_218_1"><a class="footnoteCrossrefLink" href="#target_note_LCL172_218_1" title="Click to highlight in text"><sup class="lineRef">1</sup>Hernicorumque vim <span class="italic">Madvig:</span> hernicorumque Ω.</a></li><script type="text/javascript">document.getElementById('note_LCL172_218_1').style.display = "none";</script><li class="note" id="note_LCL172_218_2"><a class="footnoteCrossrefLink" href="#target_note_LCL172_218_2" title="Click to highlight in text"><sup class="lineRef">2</sup>et Aequis Ω: ex Aequis <span class="italic">Heusinger:</span> et ex Aequis, <span class="italic">H. J. Mueller.</span></a></li><script type="text/javascript">document.getElementById('note_LCL172_218_2').style.display = "none";</script></ul></section></notes></section>