<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 386</span><span class="innerMarginNote right">8</span>se intentatum. Iam nec collegas nec bellum nec dictatorem obstare, quippe qui etiam omen plebeio consuli magistro<a class="footnoteLink" href="#note_LCL172_334_1" id="target_note_LCL172_334_1"><sup>1</sup></a> equitum ex plebe dicendo dederit:
<span class="innerMarginNote right">9</span>se ipsam plebem et commoda morari sua. Liberam urbem ac forum a creditoribus, liberos agros ab iniustis possessoribus extemplo, si velit, habere posse.
<span class="innerMarginNote right">10</span>Quae munera quando tandem satis grato animo aestimaturos, si inter accipiendas de suis commodis rogationes spem honoris latoribus earum incidant? Non esse modestiae populi Romani id postulare ut ipse fenore levetur et in agrum iniuria possessum a potentibus inducatur, per quos ea consecutus sit senes tribunicios non sine honore tantum sed etiam
<span class="innerMarginNote right">11</span>sine spe honoris relinquat. Proinde ipsi primum statuerent apud animos quid vellent deinde comitiis tribuniciis declararent voluntatem. Si coniuncte<a class="footnoteLink" href="#note_LCL172_334_2" id="target_note_LCL172_334_2"><sup>2</sup></a> ferre ab se promulgatas rogationes vellent, esse quod eosdem reficerent tribunos plebis; perlaturos
<span class="innerMarginNote right">12</span>enim quae promulgaverint; sin quod cuique privatim opus sit id modo accipi velint, opus esse nihil invidiosa
continuatione honoris; nec se tribunatum nec illos ea quae promulgata sint habituros.</p>
<p>XL. Adversus tam obstinatam orationem tribunorum
cum prae indignitate rerum stupor silentiumque


</p></section><notes><section class="footnotes"><ul><li class="note" id="note_LCL172_334_1"><a class="footnoteCrossrefLink" href="#target_note_LCL172_334_1" title="Click to highlight in text"><sup class="lineRef">1</sup>magistro Ω: magistrum U <span class="italic">Häggström.</span></a></li><script type="text/javascript">document.getElementById('note_LCL172_334_1').style.display = "none";</script><li class="note" id="note_LCL172_334_2"><a class="footnoteCrossrefLink" href="#target_note_LCL172_334_2" title="Click to highlight in text"><sup class="lineRef">2</sup>coniuncte (<span class="italic">or</span> -tae) Ω: coniuxte <span class="italic">HTDLA</span>?: coniunctim ϛ <span class="italic">Drakenborch.</span></a></li><script type="text/javascript">document.getElementById('note_LCL172_334_2').style.display = "none";</script></ul></section></notes></section>