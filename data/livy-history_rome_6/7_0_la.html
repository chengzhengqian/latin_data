<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 365</span>divisa; oppidum ante noctem redditum Sutrinis inviolatum integrumque ab omni clade belli, quia non vi captum sed traditum per condiciones fuerat.</p>
<p> <span class="marginNote left"><span class="sc">a.u.c.</span> 366</span>IV. Camillus in urbem triumphans rediit trium simul
<span class="innerMarginNote right">2</span>bellorum victor. Longe plurimos captivos ex Etruscis
ante currum duxit, quibus sub hasta venumdatis tantum aeris redactum est ut, pretio pro auro matronis
persoluto, ex eo quod supererat tres paterae
<span class="innerMarginNote right">3</span>aureae factae sint, quas cum titulo nominis Camilli ante Capitolium incensum in Iovis cella constat ante pedes Iunonis positas fuisse.</p>
<p><span class="innerMarginNote right">4</span>Eo anno in civitatem accepti qui Veientium Capenatiumque ac Faliscorum per ea bella transfugerant
ad Romanos, agerque his novis civibus
<span class="innerMarginNote right">5</span>adsignatus. Revocati quoque in urbem senatus consulto a Veiis, qui aedificandi Romae pigritia occupatis ibi vacuis tectis Veios se contulerant. Et primo fremitus fuit aspernantium imperium; dies deinde praestituta capitalisque poena, qui non remigrasset
Romam, ex ferocibus universis singulos, metu
<span class="innerMarginNote right">6</span>suo quemque, oboedientes fecit. Et Roma cum frequentia crescere, tum tota simul exsurgere aedificiis
et re publica impensas adiuvante et aedilibus velut publicum exigentibus opus et ipsis privatisâ€”admonebat




</p></section><notes></notes></section>