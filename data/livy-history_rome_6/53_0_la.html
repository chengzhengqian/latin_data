<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 374</span>erant sub dicione Praenestinorum. Ad ea circumlatum
bellum deincepsque haud magno certamine captis Velitras exercitus ductus. Eae quoque expugnatae.
<span class="innerMarginNote right">7</span>Tum ad caput belli Praeneste ventum.
<span class="innerMarginNote right">8</span>Id non vi, sed per deditionem receptum est. T. Quinctius semel acie victor, binis castris hostium, novem oppidis vi captis, Praeneste in deditionem accepto Romam revertit triumphansque signum Praeneste devectum Iovis Imperatoris in Capitolium
<span class="innerMarginNote right">9</span>tulit. Dedicatum est inter cellam Iovis ac Minervae tabulaque sub eo fixa, monumentum rerum gestarum, his ferme incisa litteris fuit: “Iuppiter atque divi omnes hoc dederunt, ut T. Quinctius dictator oppida
<span class="innerMarginNote right">10</span>novem caperet.” Die vicesimo quam creatus erat dictatura se abdicavit.</p>
<p> <span class="marginNote left"><span class="sc">a.u.c.</span> 375</span>XXX. Comitia inde habita tribunorum militum consulari potestate, quibus aequatus patriciorum
<span class="innerMarginNote right">2</span>plebeiorumque numerus. Ex patribus creati P. et C. Manlii<a class="footnoteLink" href="#note_LCL172_298_1" id="target_note_LCL172_298_1"><sup>1</sup></a> cum L. Iulio; plebes C. Sextilium M.
<span class="innerMarginNote right">3</span>Albinium L. Antistium dedit. Manliis, quod genere plebeios, gratia Iulium anteibant, Volsci, provincia sine sorte, sine comparatione extra ordinem data; cuius et ipsos postmodo et patres qui dederant
<span class="innerMarginNote right">4</span>paenituit. Inexplorato pabulatum cohortes misere; quibus velut circumventis, cum id falso nuntiatum



</p></section><notes><section class="footnotes"><ul><li class="note" id="note_LCL172_298_1"><a class="footnoteCrossrefLink" href="#target_note_LCL172_298_1" title="Click to highlight in text"><sup class="lineRef">1</sup>Manlii <span class="italic">P</span><sup>2</sup><span class="italic">A</span><sup>2</sup>: manli <span class="italic">MFBTL:</span> manlius <span class="italic">OE:</span> mallius <span class="italic">U:</span> manlio (manlio cum <span class="italic">over erasure in A</span><sup>1</sup>) <span class="italic">PA</span><sup>1</sup>: manlio ūis <span class="italic">H:</span> mallii <span class="italic">D</span><sup>3</sup> (<span class="italic">over erasure</span>).</a></li><script type="text/javascript">document.getElementById('note_LCL172_298_1').style.display = "none";</script></ul></section></notes></section>