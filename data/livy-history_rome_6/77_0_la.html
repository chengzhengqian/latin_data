<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 386</span><span class="innerMarginNote right">10</span>quibus nefas est; non leges auspicato ferantur, non magistratus creentur, nec centuriatis nec curiatis comitiis patres auctores fiant; Sextius et Licinius tamquam Romulus ac Tatius in urbe Romana regnent,
quia pecunias alienas, quia agros dono dant.
<span class="innerMarginNote right">11</span>Tanta dulcedo est ex alienis fortunis praedandi, nec in mentem venit altera lege solitudines vastas in agris fieri pellendo finibus dominos, altera fidem abrogari cum qua omnis humana societas tollitur?
<span class="innerMarginNote right">12</span>Omnium rerum causa vobis antiquandas censeo istas rogationes. Quod faxitis deos velim fortunare.<a class="footnoteLink" href="#note_LCL172_346_1" id="target_note_LCL172_346_1"><sup>1</sup></a>”</p>
<p> <span class="marginNote left"><span class="sc">a.u.c.</span> 387</span>XLII. Oratio Appi ad id modo valuit ut tempus
<span class="innerMarginNote right">2</span>rogationum iubendarum proferretur. Refecti decumum
iidem<a class="footnoteLink" href="#note_LCL172_346_2" id="target_note_LCL172_346_2"><sup>2</sup></a> tribuni, Sextius et Licinius, de decemviris
sacrorum ex parte de plebe creandis legem pertulere. Creat quinque patrum, quinque plebis; graduque eo iam via facta ad consulatum videbatur.
<span class="innerMarginNote right">3</span>Hac victoria contenta plebes cessit patribus ut in praesentia consulum mentione omissa tribuni militum crearentur. Creati A. et M. Cornelii iterum M. Geganius P. Manlius L. Veturius P. Valerius sextum.</p>
<p><span class="innerMarginNote right">4</span>Cum praeter Velitrarum obsidionem, tardi magis rem exitus quam dubii, quietae externae res Romanis essent, fama repens belli Gallici allata perpulit civitatem ut M. Furius dictator quintum diceretur. Is T. Quinctium Poenum magistrum equitum dixit.




</p></section><notes><section class="footnotes"><ul><li class="note" id="note_LCL172_346_1"><a class="footnoteCrossrefLink" href="#target_note_LCL172_346_1" title="Click to highlight in text"><sup class="lineRef">1</sup>velim fortunare ϛ: uel infortunare Ω: velinfortunare <span class="italic">PFT.</span></a></li><script type="text/javascript">document.getElementById('note_LCL172_346_1').style.display = "none";</script><li class="note" id="note_LCL172_346_2"><a class="footnoteCrossrefLink" href="#target_note_LCL172_346_2" title="Click to highlight in text"><sup class="lineRef">2</sup>iidem ϛ: idem Ω: id est <span class="italic">P.</span></a></li><script type="text/javascript">document.getElementById('note_LCL172_346_2').style.display = "none";</script></ul></section></notes></section>