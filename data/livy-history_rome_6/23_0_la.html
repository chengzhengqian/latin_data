<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 369</span>erat. Dein postquam cadentibus primis iam ad se quisque perventuram caedem cernebat, terga vertunt.
<span class="innerMarginNote right">4</span>Instare<a class="footnoteLink" href="#note_LCL172_238_1" id="target_note_LCL172_238_1"><sup>1</sup></a> Romanus; et donec armati confertique abibant, peditum labor in persequendo fuit; postquam
iactari arma passim fugaque per agros spargi aciem hostium animadversum est, tum equitum turmae emissae dato signo ne in singulorum morando caede spatium ad evadendum interim multitudini
<span class="innerMarginNote right">5</span>darent: satis esse missilibus ac terrore impediri cursum obequitandoque agmen teneri dum adsequi
<span class="innerMarginNote right">6</span>pedes et iusta caede conficere hostem posset. Fugae sequendique non ante noctem finis fuit. Capta quoque ac direpta eodem die castra Volscorum, praedaque omnis praeter libera corpora militi concessa
<span class="innerMarginNote right">7</span>est. Pars maxima captivorum ex Latinis atque Hernicis fuit, nec omnium<a class="footnoteLink" href="#note_LCL172_238_2" id="target_note_LCL172_238_2"><sup>2</sup></a> de plebe, ut credi posset mercede militasse, sed principes quidam iuventutis
inventi, manifesta fides publica ope Volscos
<span class="innerMarginNote right">8</span>hostes adiutos. Circeiensium quoque quidam cogniti et coloni a Velitris; Romamque omnes missi percontantibus
primoribus patrum eadem quae dictatori defectionem sui quisque populi haud perplexe indicavere.</p>
<p>XIV. Dictator exercitum in stativis tenebat minime dubius bellum cum iis populis patres


</p></section><notes><section class="footnotes"><ul><li class="note" id="note_LCL172_238_1"><a class="footnoteCrossrefLink" href="#target_note_LCL172_238_1" title="Click to highlight in text"><sup class="lineRef">1</sup>instare <span class="italic">A</span><sup>2</sup>ϛ: stare Ω.</a></li><script type="text/javascript">document.getElementById('note_LCL172_238_1').style.display = "none";</script><li class="note" id="note_LCL172_238_2"><a class="footnoteCrossrefLink" href="#target_note_LCL172_238_2" title="Click to highlight in text"><sup class="lineRef">2</sup>omnium <span class="italic">F</span><sup>3</sup><span class="italic">B:</span> hominum Ω.</a></li><script type="text/javascript">document.getElementById('note_LCL172_238_2').style.display = "none";</script></ul></section></notes></section>