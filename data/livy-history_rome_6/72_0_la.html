<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 386</span><span class="innerMarginNote right">2</span>inde ceteros patrum defixisset, Ap. Claudius Crassus, nepos decemviri, dicitur odio magis iraque quam spe ad dissuadendum processisse et locutus in hanc fere
<span class="innerMarginNote right">3</span>sententiam esse: “Neque novum neque inopinatum mihi sit, Quirites, si, quod unum familiae nostrae semper obiectum est ab seditiosis tribunis, id nunc ego quoque audiam, Claudiae gentis<a class="footnoteLink" href="#note_LCL172_336_1" id="target_note_LCL172_336_1"><sup>1</sup></a> iam inde ab initio nihil antiquius in re publica patrum maiestate fuisse, semper plebis commodis adversatos esse.
<span class="innerMarginNote right">4</span>Quorum alterum neque nego neque infitias eo, nos, ex quo adsciti sumus simul in civitatem et patres, enixe operam dedisse ut per nos aucta potius quam imminuta
maiestas earum gentium inter quas nos esse
<span class="innerMarginNote right">5</span>voluistis dici vere posset: illud alterum pro me maioribusque
meis contendere ausim, Quirites, nisi quae pro universa re publica fiant ea plebi tamquam aliam incolenti urbem adversa quis putet, nihil nos neque privatos neque in magistratibus quod incommodum plebi esset scientes fecisse nec ullum factum dictumve
nostrum contra utilitatem vestram, etsi quaedam
<span class="innerMarginNote right">6</span>contra voluntatem fuerint, vere referri posse. An hoc, si Claudiae familiae non sim nec ex patricio sanguine ortus sed unus Quiritium quilibet, qui modo me duobus ingenuis ortum et vivere in libera civitate
<span class="innerMarginNote right">7</span>sciam, reticere possim, L. illum Sextium et C. Licinium,
perpetuos, si dis placet, tribunos, tantum licentiae



</p></section><notes><section class="footnotes"><ul><li class="note" id="note_LCL172_336_1"><a class="footnoteCrossrefLink" href="#target_note_LCL172_336_1" title="Click to highlight in text"><sup class="lineRef">1</sup>Claudiae gentis A (<span class="italic">cf. Walters and Conway ad loc.</span>): claudiae genti ϛ.</a></li><script type="text/javascript">document.getElementById('note_LCL172_336_1').style.display = "none";</script></ul></section></notes></section>