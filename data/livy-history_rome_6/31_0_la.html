<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 369</span>senatus consulto Manlius vinclis liberatur. Quo facto non seditio finita, sed dux seditioni datus est.</p>
<p><span class="innerMarginNote right">7</span>Per eosdem dies Latinis et Hernicis, simul colonis Circeiensibus et a Velitris, purgantibus se Volsci crimine belli captivosque repetentibus ut suis legibus in eos animadverterent, tristia responsa reddita, tristiora colonis, quod cives Romani patriae oppugnandae
<span class="innerMarginNote right">8</span>nefanda consilia inissent. Non negatum itaque tantum de captivis, sed, in quo ab sociis tamen temperaverant, denuntiatum senatus verbis facesserent propere ex urbe ab ore atque oculis populi Romani, ne nihil eos legationis ius, externo non civi comparatum, tegeret.</p>
<p> <span class="marginNote left"><span class="sc">a.u.c.</span> 370</span>XVIII. Recrudescente Manliana seditione sub exitum<a class="footnoteLink" href="#note_LCL172_254_1" id="target_note_LCL172_254_1"><sup>1</sup></a> anni comitia habita, creatique tribuni militum consulari potestate Ser.<a class="footnoteLink" href="#note_LCL172_254_2" id="target_note_LCL172_254_2"><sup>2</sup></a> Cornelius Maluginensis
iterum P. Valerius Potitus iterum M. Furius Camillus quintum Ser. Sulpicius Rufus iterum C. Papirius Crassus T. Quinctius Cincinnatus iterum. <span class="innerMarginNote right">2</span>Cuius principio anni et patribus et plebi peropportune
externa pax data: plebi, quod non avocata dilectu spem cepit, dum tam potentem haberet ducem, fenoris expugnandi: patribus, ne quo externo terrore avocarentur animi ab sanandis domesticis


</p></section><notes><section class="footnotes"><ul><li class="note" id="note_LCL172_254_1"><a class="footnoteCrossrefLink" href="#target_note_LCL172_254_1" title="Click to highlight in text"><sup class="lineRef">1</sup>exitum <span class="italic">Madvig:</span> exitu (<span class="italic">or</span> excitu) Ω.</a></li><script type="text/javascript">document.getElementById('note_LCL172_254_1').style.display = "none";</script><li class="note" id="note_LCL172_254_2"><a class="footnoteCrossrefLink" href="#target_note_LCL172_254_2" title="Click to highlight in text"><sup class="lineRef">2</sup>Ser. <span class="italic">Sigonius:</span> sergius Ω.</a></li><script type="text/javascript">document.getElementById('note_LCL172_254_2').style.display = "none";</script></ul></section></notes></section>