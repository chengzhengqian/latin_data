<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 368</span><span class="innerMarginNote right">9</span>Quae relata patribus magis tempus quam causam
non visa belli habere.</p> <p> <span class="marginNote left"><span class="sc">a.u.c.</span> 369</span></p>
<p>XI. Insequenti anno A. Manlio P. Cornelio T. et
L. Quinctiis Capitolinis L. Papirio Cursore iterum C. Sergio<a class="footnoteLink" href="#note_LCL172_230_1" id="target_note_LCL172_230_1"><sup>1</sup></a> iterum<a class="footnoteLink" href="#note_LCL172_230_2" id="target_note_LCL172_230_2"><sup>2</sup></a> tribunis consulari potestate
<span class="innerMarginNote right">2</span>grave bellum foris, gravior domi seditio exorta, bellum ab Volscis adiuncta Latinorum atque Hernicorum
defectione, seditio, unde minime timeri potuit, a patriciae gentis viro et inclitae famae,
<span class="innerMarginNote right">3</span>M. Manlio Capitolino. Qui nimius animi cum alios principes sperneret, uni invideret, eximio simul honoribus atque virtutibus, M. Furio, aegre ferebat
<span class="innerMarginNote right">4</span>solum eum in magistratibus, solum apud exercitus<a class="footnoteLink" href="#note_LCL172_230_3" id="target_note_LCL172_230_3"><sup>3</sup></a> tantum iam eminere ut iisdem auspiciis creatos non pro collegis sed pro ministris habeat, cum interim, si quis vere aestimare velit, a M. Furio recuperari patria ex obsidione hostium non potuerit, nisi a se
<span class="innerMarginNote right">5</span>prius Capitolium atque arx servata esset; et ille inter aurum accipiendum et in spem pacis solutis animis Gallos adgressus sit, ipse armatos capientesque
arcem depulerit; illius gloriae pars virilis apud omnes milites sit qui simul vicerint, suae victoriae neminem omnium mortalium socium esse
<span class="innerMarginNote right">6</span>constet.<a class="footnoteLink" href="#note_LCL172_230_4" id="target_note_LCL172_230_4"><sup>4</sup></a> His opinionibus inflato animo, ad hoc




</p></section><notes><section class="footnotes"><ul><li class="note" id="note_LCL172_230_1"><a class="footnoteCrossrefLink" href="#target_note_LCL172_230_1" title="Click to highlight in text"><sup class="lineRef">1</sup>iterum C. Sergio <span class="italic">added by Glareanus and Sigonius from chap.</span> v. § 7 <span class="italic">and chap.</span> xxvii. § 2.</a></li><script type="text/javascript">document.getElementById('note_LCL172_230_1').style.display = "none";</script><li class="note" id="note_LCL172_230_2"><a class="footnoteCrossrefLink" href="#target_note_LCL172_230_2" title="Click to highlight in text"><sup class="lineRef">2</sup>iterum <span class="italic">A</span><sup>2</sup> <span class="italic">or A</span><sup>4</sup>: ii Ω: duobus <span class="italic">M</span><sup>3</sup><span class="italic">OE:</span> u <span class="italic">L:</span> iii <span class="italic">H:</span> iis <span class="italic">U.</span></a></li><script type="text/javascript">document.getElementById('note_LCL172_230_2').style.display = "none";</script><li class="note" id="note_LCL172_230_3"><a class="footnoteCrossrefLink" href="#target_note_LCL172_230_3" title="Click to highlight in text"><sup class="lineRef">3</sup>solum apud exercitus <span class="italic">Madvig:</span> solum apud exercitus esse Ω.</a></li><script type="text/javascript">document.getElementById('note_LCL172_230_3').style.display = "none";</script><li class="note" id="note_LCL172_230_4"><a class="footnoteCrossrefLink" href="#target_note_LCL172_230_4" title="Click to highlight in text"><sup class="lineRef">4</sup>esse constet <span class="italic">Harant:</span> esse Ω.</a></li><script type="text/javascript">document.getElementById('note_LCL172_230_4').style.display = "none";</script></ul></section></notes></section>