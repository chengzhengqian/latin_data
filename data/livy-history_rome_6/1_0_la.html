<section class="div1 language" lang="la"><header><hgroup><h1>Livy</h1></hgroup></header><section class="div2">
<h2><span class="ac">Liber VI</span></h2>
<p> <span class="marginNote left"><span class="sc">a.u.c.</span> 365</span>I. <span class="sc">Quae</span> ab condita urbe Roma ad captam eandem<a class="footnoteLink" href="#note_LCL172_194_1" id="target_note_LCL172_194_1"><sup>1</sup></a> Romani sub regibus primum, consulibus deinde ac dictatoribus decemvirisque ac tribunis consularibus gessere, foris bella, domi seditiones,
<span class="innerMarginNote right">2</span>quinque libris exposui, res cum vetustate nimia obscuras, velut quae magno ex intervallo loci vix cernuntur, tum quod parvae et rarae per eadem tempora litterae fuere, una custodia fidelis memoriae rerum gestarum, et quod, etiam si quae in commentariis
pontificum aliisque publicis privatisque erant monumentis, incensa urbe pleraeque interiere.
<span class="innerMarginNote right">3</span>Clariora deinceps certioraque ab secunda origine velut ab stirpibus laetius feraciusque renatae urbis gesta domi militiaeque exponentur.</p>
<p><span class="innerMarginNote right">4</span>Ceterum primo quo adminiculo erecta erat eodem innixa M. Furio principe stetit, neque eum abdicare
<span class="innerMarginNote right">5</span>se dictatura nisi anno circumacto passi sunt. Comitia in insequentem annum tribunos habere, quorum in magistratu capta urbs esset, non placuit; res ad



</p></section><notes><section class="footnotes"><ul><li class="note" id="note_LCL172_194_1"><a class="footnoteCrossrefLink" href="#target_note_LCL172_194_1" title="Click to highlight in text"><sup class="lineRef">1</sup>eandem ϛ <span class="italic">Muretus</span>: urbem eandem (<span class="italic">or</span> eandem urbem) Ω.</a></li><script type="text/javascript">document.getElementById('note_LCL172_194_1').style.display = "none";</script></ul></section></notes></section>