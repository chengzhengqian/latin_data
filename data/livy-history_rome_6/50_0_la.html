<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 374</span>dilectum haberi, donec inspecto aere alieno initaque ratione minuendi eius sciat unus quisque quid sui, quid alieni sit, supersit sibi liberum corpus an id quoque nervo debeatur.</p>
<p><span class="innerMarginNote right">9</span>Merces seditionis proposita confestim seditionem excitavit. Nam et addicebantur multi, et ad Praenestini
famam belli novas legiones scribendas patres censuerant; quae utraque simul auxilio tribunicio
<span class="innerMarginNote right">10</span>et consensu plebis impediri coepta; nam neque duci addictos tribuni sinebant neque iuniores nomina dabant. Cum patribus minor in praesens<a class="footnoteLink" href="#note_LCL172_292_1" id="target_note_LCL172_292_1"><sup>1</sup></a> cura creditae pecuniae iuris exsequendi quam dilectus esset—quippe iam a Praeneste profectos hostes in
<span class="innerMarginNote right">11</span>agro Gabino<a class="footnoteLink" href="#note_LCL172_292_2" id="target_note_LCL172_292_2"><sup>2</sup></a> consedisse nuntiabatur—interim tribunos
plebis fama ea ipsa inritaverat magis ad susceptum
certamen quam deterruerat; neque aliud ad seditionem exstinguendam in urbe quam prope inlatum
moenibus ipsis bellum valuit.</p>
<p>XXVIII. Nam cum esset Praenestinis nuntiatum nullum exercitum conscriptum Romae, nullum ducem certum esse, patres ac plebem in semet ipsos versos,
<span class="innerMarginNote right">2</span>occasionem rati duces eorum raptim agmine acto<a class="footnoteLink" href="#note_LCL172_292_3" id="target_note_LCL172_292_3"><sup>3</sup></a> pervastatis protinus agris ad portam Collinam signa
<span class="innerMarginNote right">3</span>intulere. Ingens in urbe trepidatio fuit. Conclamatum
ad arma, concursumque in muros adque<a class="footnoteLink" href="#note_LCL172_292_4" id="target_note_LCL172_292_4"><sup>4</sup></a>
</p></section><notes><section class="footnotes"><ul><li class="note" id="note_LCL172_292_1"><a class="footnoteCrossrefLink" href="#target_note_LCL172_292_1" title="Click to highlight in text"><sup class="lineRef">1</sup>in praesens <span class="italic">Stroth:</span> praesens Ω.</a></li><script type="text/javascript">document.getElementById('note_LCL172_292_1').style.display = "none";</script><li class="note" id="note_LCL172_292_2"><a class="footnoteCrossrefLink" href="#target_note_LCL172_292_2" title="Click to highlight in text"><sup class="lineRef">2</sup>Gabino <span class="italic">Iac. Gronovius:</span> Sabino Ω.</a></li><script type="text/javascript">document.getElementById('note_LCL172_292_2').style.display = "none";</script><li class="note" id="note_LCL172_292_3"><a class="footnoteCrossrefLink" href="#target_note_LCL172_292_3" title="Click to highlight in text"><sup class="lineRef">3</sup>acto ϛ <span class="italic">Sigonius:</span> facto Ω.</a></li><script type="text/javascript">document.getElementById('note_LCL172_292_3').style.display = "none";</script><li class="note" id="note_LCL172_292_4"><a class="footnoteCrossrefLink" href="#target_note_LCL172_292_4" title="Click to highlight in text"><sup class="lineRef">4</sup>adque <span class="italic">Gronovius:</span> atque Ω. (<span class="italic">but A</span><sup>2</sup> <span class="italic">or A</span><sup>3</sup> <span class="italic">has written</span> ad <span class="italic">over</span> in).</a></li><script type="text/javascript">document.getElementById('note_LCL172_292_4').style.display = "none";</script></ul></section></notes></section>