<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 365</span>quibus aliquid roboris superesset, in verba sua
iuratos centuriaret.</p>
<p><span class="innerMarginNote right">7</span>Exercitum conscriptum armatumque trifariam divisit. Partem unam in agro Veiente Etruriae opposuit, alteram ante urbem castra locare iussit;
<span class="innerMarginNote right">8</span>tribuni militum his A. Manlius, illis, qui adversus Etruscos mittebantur, L. Aemilius praepositus; tertiam partem ipse ad Volscos duxit nec procul a Lanuvio—ad Mecium is locus dicitur—castra
<span class="innerMarginNote right">9</span>oppugnare est adortus. Quibus ab contemptu, quod prope omnem deletam a Gallis Romanam iuventutem crederent, ad bellum profectis tantum Camillus auditus imperator terroris intulerat ut vallo se ipsi, vallum congestis arboribus saepirent, ne qua intrare
<span class="innerMarginNote right">10</span>ad munimenta hostis posset. Quod ubi animadvertit
Camillus, ignem in obiectam saepem coici iussit; et forte erat vis magna venti versa in hostem;
<span class="innerMarginNote right">11</span>itaque non aperuit solum incendio viam, sed flammis in castra tendentibus vapore etiam ac fumo crepituque
viridis materiae flagrantis ita consternavit hostes ut minor moles superantibus vallum militibus munitum<a class="footnoteLink" href="#note_LCL172_200_1" id="target_note_LCL172_200_1"><sup>1</sup></a> in castra Volscorum Romanis fuerit quam transcendentibus saepem incendio absumptam fuerat.
<span class="innerMarginNote right">12</span>Fusis hostibus caesisque cum castra impetu cepisset dictator, praedam militi dedit, quo minus speratam

</p></section><notes><section class="footnotes"><ul><li class="note" id="note_LCL172_200_1"><a class="footnoteCrossrefLink" href="#target_note_LCL172_200_1" title="Click to highlight in text"><sup class="lineRef">1</sup>vallum militibus munitum <span class="italic">V:</span> uallum Ω.</a></li><script type="text/javascript">document.getElementById('note_LCL172_200_1').style.display = "none";</script></ul></section></notes></section>