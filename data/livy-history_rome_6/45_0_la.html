<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 372â€“373</span>maxime peditum copias vident. Nihil neque apud duces neque apud milites remittitur a summo certamine <span class="innerMarginNote right">11</span>animi. Sensit ergo eventus virtutis enixae opem, et Volsci, qua modo simulato metu cesserant, ea in veram fugam effusi, magna pars et in ipso certamine et post in fuga caesi, ceteri in castris, quae capta eodem impetu sunt; plures tamen capti quam occisi.</p>
<p>XXV. Ubi in recensendis captivis cum Tusculani aliquot noscitarentur, secreti ab aliis ad tribunos adducuntur percontantibusque fassi publico consilio
<span class="innerMarginNote right">2</span>se militasse. Cuius tam vicini belli metu Camillus motus extemplo se Romam captivos ducturum ait, ne patres ignari sint Tusculanos ab societate descisse: castris exercituique interim, si videatur, praesit collega.
<span class="innerMarginNote right">3</span>Documento unus dies fuerat, ne sua consilia melioribus praeferret; nec tamen aut ipsi aut in exercitu cuiquam satis placato animo Camillus laturus culpam eius videbatur, qua data in tam praecipitem
<span class="innerMarginNote right">4</span>casum res publica esset; et cum in exercitu tum Romae constans omnium fama erat, cum varia fortuna
in Volscis gesta res esset, adversae pugnae fugaeque in L. Furio culpam, secundae decus omne
<span class="innerMarginNote right">5</span>penes M. Furium esse. Introductis in senatum captivis cum bello persequendos Tusculanos patres


</p></section><notes></notes></section>