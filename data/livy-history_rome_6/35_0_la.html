<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 370</span>certamen facimus, quod civitatis esse adversus unum
pestiferum civem debet? Quid cum plebe adgredimur
eum quem per ipsam plebem tutius adgredi est ut
<span class="innerMarginNote right">7</span>suis ipse oneratus viribus ruat? Diem dicere ei nobis
in animo est. Nihil minus populare quam regnum
est. Simul multitudo illa non secum certari viderint
et ex advocatis iudices facti erunt et accusatores de
plebe patricium reum intuebuntur et regni crimen
in medio, nulli magis quam libertati favebunt suae.‚Äù</p>
<p>XX. Adprobantibus cunctis diem Manlio dicunt.
Quod ubi est factum, primo commota plebs est,
<span class="innerMarginNote right">2</span>utique postquam sordidatum reum viderunt nec cum eo non modo patrum quemquam sed ne cognatos quidem aut adfines, postremo ne fratres quidem A. et T. Manlios, quod ad eum diem nunquam usu venisset, ut in tanto discrimine non et proximi
<span class="innerMarginNote right">3</span>vestem mutarent: Ap. Claudio in vincula ducto C. Claudium inimicum Claudiamque omnem gentem sordidatam fuisse; consensu opprimi popularem virum, quod primus a patribus ad plebem defecisset.</p>
<p><span class="innerMarginNote right">4</span>Cum dies venit, quae praeter coetus multitudinis seditiosasque voces et largitionem et fallax indicium pertinentia proprie ad regni crimen ab accusatoribus obiecta sint reo, apud neminem auctorem invenio;
</p></section><notes></notes></section>