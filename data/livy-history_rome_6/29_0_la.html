<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 369</span>iusti imperii civitas fecerat, nec adversus
dictatoriam vim aut tribuni plebis aut ipsa plebs
<span class="innerMarginNote right">4</span>attollere oculos aut hiscere audebant. Coniecto in carcerem Manlio satis constat magnam partem plebis vestem mutasse, multos mortales capillum ac barbam promisisse obversatamque vestibulo carceris maestam turbam.</p>
<p><span class="innerMarginNote right">5</span>Dictator de Volscis triumphavit, invidiaeque magis triumphus quam gloriae fuit; quippe domi non militiae partum eum actumque de cive non de hoste fremebant: unum defuisse tantum superbiae, quod
<span class="innerMarginNote right">6</span>non M. Manlius ante currum sit ductus. Iamque haud procul seditione res erat; cuius leniendae causa postulante nullo largitor voluntarius repente senatus factus Satricum coloniam duo milia civium Romanorum deduci iussit. Bina iugera et semisses
<span class="innerMarginNote right">7</span>agri adsignati; quod cum et parvum et paucis datum et mercedem esse prodendi M. Manli interpretarentur,
<span class="innerMarginNote right">8</span>remedio inritatur seditio. Et iam magis insignis et sordibus et facie reorum turba Manliana erat, amotusque post triumphum abdicatione dictaturae terror et linguam et animos liberaverat hominum.</p>
<p>XVII. Audiebantur itaque propalam voces exprobrantium
multitudini, quod defensores suos semper


</p></section><notes></notes></section>