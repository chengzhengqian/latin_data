<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 372–373</span>dis immortalibus precari ne qui casus suum consilium laudabile efficiat.</p>
<p><span class="innerMarginNote right">12</span>Nec ab hominibus salutaris sententia nec a dis tam piae preces auditae sunt. Primam aciem auctor pugnae instruit, subsidia Camillus firmat validamque stationem pro castris opponit; ipse edito loco spectator
intentus in eventum alieni consilii constitit.</p>
<p>XXIV. Simul primo concursu concrepuere arma,
<span class="innerMarginNote right">2</span>hostis dolo non metu pedem rettulit. Lenis ab tergo clivus erat inter aciem et castra; et, quod multitudo suppeditabat, aliquot validas cohortes in castris armatas instructasque reliquerant, quae inter commissum iam certamen, ubi vallo appropinquasset
<span class="innerMarginNote right">3</span>hostis, erumperent. Romanus cedentem hostem effuse sequendo in locum iniquum pertractus opportunus huic eruptioni fuit; versus itaque in victorem terror et novo hoste et supina valle Romanam inclinavit
<span class="innerMarginNote right">4</span>aciem. Instant Volsci recentes qui e castris impetum fecerant; integrant et illi pugnam qui simulata cesserant fuga. Iam non recipiebat se Romanus miles sed immemor recentis ferociae veterisque decoris terga passim dabat atque effuso cursu castra repetebat,
<span class="innerMarginNote right">5</span>cum Camillus subiectus ab circumstantibus in equum et raptim subsidiis oppositis “Haec est”
inquit, “milites, pugna, quam poposcistis? Quis
<span class="innerMarginNote right">6</span>homo, quis deus est quem accusare possitis? Vestra
</p></section><notes></notes></section>