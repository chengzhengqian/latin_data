<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 374</span>die ad Gabios, tunc cum effecerint ne quis hostis qui moenia Romana intrasset nuntium secundae adversaeque
fortunae domum perferret.</p>
<p>XXIX. His utrimque animis ad Alliam ventum est. Dictator Romanus, postquam in conspectu hostes erant instructi intentique, “videsne tu” inquit,
“A. Semproni, loci fortuna illos fretos ad Alliam constitisse? Nec illis di immortales certioris quicquam fiduciae maiorisve quod sit auxilii dederint.
<span class="innerMarginNote right">2</span>At tu, fretus armis animisque, concitatis equis invade mediam aciem; ego cum legionibus in turbatos
trepidantesque inferam signa. Adeste, di testes foederis, et expetite poenas debitas simul vobis violatis nobisque per vestrum numen deceptis.”
Non equitem, non peditem sustinuere Praenestini.
<span class="innerMarginNote right">3</span>Primo impetu ac clamore dissipati ordines sunt; dein, postquam nullo loco constabat acies, terga vertunt consternatique et praeter castra etiam sua pavore praelati non prius se ab effuso cursu sistunt,
<span class="innerMarginNote right">4</span>quam in conspectu Praeneste fuit. Ibi ex fuga dissipati<a class="footnoteLink" href="#note_LCL172_296_1" id="target_note_LCL172_296_1"><sup>1</sup></a> locum quem tumultuario opere communirent
capiunt ne, si intra moenia se recepissent, extemplo
ureretur ager depopulatisque omnibus obsidio
<span class="innerMarginNote right">5</span>urbi inferretur. Sed postquam direptis ad Alliam castris victor Romanus aderat, id quoque munimentum
relictum; et vix moenia tuta rati oppido
<span class="innerMarginNote right">6</span>se Praeneste includunt. Octo praeterea oppida

</p></section><notes><section class="footnotes"><ul><li class="note" id="note_LCL172_296_1"><a class="footnoteCrossrefLink" href="#target_note_LCL172_296_1" title="Click to highlight in text"><sup class="lineRef">1</sup>dissipati Ω: dissipata <span class="italic">Madvig:</span> dissipata contracti
<span class="italic">Walters and Conway</span> (<span class="italic">note</span>).</a></li><script type="text/javascript">document.getElementById('note_LCL172_296_1').style.display = "none";</script></ul></section></notes></section>