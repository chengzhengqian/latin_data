<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 379–383</span>pollere placet, isto ipso telo tutabimur
<span class="innerMarginNote right">9</span>plebem. Agitedum, comitia indicite, patres, tribunis
militum creandis; faxo ne quid iuvet<a class="footnoteLink" href="#note_LCL172_318_1" id="target_note_LCL172_318_1"><sup>1</sup></a> vox ista ‘veto,’ qua nunc concinentes collegas nostros <span class="innerMarginNote right">10</span>tam laeti auditis.” Haud inritae cecidere minae: comitia praeter aedilium tribunorumque plebi nulla sunt habita. Licinius Sextiusque tribuni plebis refecti
nullos curules magistratus creari passi sunt; eaque solitudo magistratuum et plebe reficiente duos tribunos et iis comitia tribunorum militum tollentibus per quinquennium urbem tenuit.</p>
<p> <span class="marginNote left"><span class="sc">a.u.c.</span> 384–385</span>XXXVI. Alia bella opportune quievere: Veliterni
coloni gestientes otio, quod nullus exercitus Romanus esset, et agrum Romanum aliquotiens incursavere et
<span class="innerMarginNote right">2</span>Tusculum oppugnare adorti sunt; eaque res Tusculanis,
veteribus sociis, novis civibus, opem orantibus verecundia maxime non patres modo sed etiam plebem
<span class="innerMarginNote right">3</span>movit. Remittentibus tribunis plebis comitia per interregem sunt habita, creatique tribuni militum L. Furius A. Manlius Ser. Sulpicius Ser. Cornelius P.<a class="footnoteLink" href="#note_LCL172_318_2" id="target_note_LCL172_318_2"><sup>2</sup></a> et C. Valerii. Haudquaquam tam oboedientem
<span class="innerMarginNote right">4</span>in dilectu quam in comitiis plebem habuere; ingentique
contentione exercitu scripto profecti non ab Tusculo modo summovere hostem sed intra suamet
<span class="innerMarginNote right">5</span>ipsum moenia compulere, obsidebanturque haud paulo vi maiore Velitrae quam Tusculum obsessum


</p></section><notes><section class="footnotes"><ul><li class="note" id="note_LCL172_318_1"><a class="footnoteCrossrefLink" href="#target_note_LCL172_318_1" title="Click to highlight in text"><sup class="lineRef">1</sup>ne quid iuvet <span class="italic">Häggström:</span> ne qd iubet <span class="italic">U:</span> ne (ni? <span class="italic">M</span>) iuuet (<span class="italic">or</span> iuet <span class="italic">or</span> iubet) Ω.</a></li><script type="text/javascript">document.getElementById('note_LCL172_318_1').style.display = "none";</script><li class="note" id="note_LCL172_318_2"><a class="footnoteCrossrefLink" href="#target_note_LCL172_318_2" title="Click to highlight in text"><sup class="lineRef">2</sup>P. <span class="italic">Sigonius</span> (<span class="italic">C.I.L.</span> i<sup>2</sup>, <span class="italic">p.</span> 129): A. Ω: <span class="italic">omitted by U: O is wanting at this point.</span></a></li><script type="text/javascript">document.getElementById('note_LCL172_318_2').style.display = "none";</script></ul></section></notes></section>