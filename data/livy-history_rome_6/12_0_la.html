<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 368</span>instructo paratoque ad urbem<a class="footnoteLink" href="#note_LCL172_216_1" id="target_note_LCL172_216_1"><sup>1</sup></a> castra habere, intentum,
sive Etruria se interim, ut nuper, sive nova haec cura, Latini atque Hernici moverint; pro certo habeo ita rem gesturum, ut patre avo teque
<span class="innerMarginNote right">14</span>ipso ac sex tribunatibus dignum est. Tertius exercitus
ex causariis senioribusque a L. Quinctio<a class="footnoteLink" href="#note_LCL172_216_2" id="target_note_LCL172_216_2"><sup>2</sup></a> scribatur, qui urbi moenibusque praesidio sit. L. Horatius arma, tela, frumentum quaeque alia belli
<span class="innerMarginNote right">15</span>tempora poscent provideat. Te, Ser. Corneli, praesidem
huius publici consilii, custodem religionum, comitiorum, legum, rerum omnium urbanarum collegae
facimus.”</p>
<p><span class="innerMarginNote right">16</span>Cunctis in partes muneris sui benigne pollicentibus operam, Valerius, socius imperii lectus, adiecit M. Furium sibi pro dictatore seque ei pro magistro
<span class="innerMarginNote right">17</span>equitum futurum; proinde, quam opinionem de unico imperatore, eam spem de bello haberent. Se vero bene sperare patres et de bello et de pace
<span class="innerMarginNote right">18</span>universaque re publica erecti gaudio fremunt, nec dictatore unquam opus fore rei publicae, si tales viros in magistratu habeat, tam concordibus iunctos animis, parere atque imperare iuxta paratos laudemque
conferentes potius in medium quam ex communi ad se trahentes.</p>
<p>VII. Iustitio indicto dilectuque habito Furius ac


</p></section><notes><section class="footnotes"><ul><li class="note" id="note_LCL172_216_1"><a class="footnoteCrossrefLink" href="#target_note_LCL172_216_1" title="Click to highlight in text"><sup class="lineRef">1</sup>ad urbem <span class="italic">V:</span> in urbem <span class="italic">A:</span> in urbe Ω.</a></li><script type="text/javascript">document.getElementById('note_LCL172_216_1').style.display = "none";</script><li class="note" id="note_LCL172_216_2"><a class="footnoteCrossrefLink" href="#target_note_LCL172_216_2" title="Click to highlight in text"><sup class="lineRef">2</sup>a L. Quinctio ϛ (<span class="italic">cf.</span> § 3): ab quinctio <span class="italic">V;</span> a tito quinctio Ω: attito quinctio <span class="italic">B.</span></a></li><script type="text/javascript">document.getElementById('note_LCL172_216_2').style.display = "none";</script></ul></section></notes></section>