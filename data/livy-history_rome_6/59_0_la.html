<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 377</span><span class="innerMarginNote right">9</span>militum duxere. Clausas portas Tusculi Latinosque simul obsidentium atque obsessorum animo hinc moenia<a class="footnoteLink" href="#note_LCL172_310_1" id="target_note_LCL172_310_1"><sup>1</sup></a> tueri vident, illinc arcem oppugnare, terrere
<span class="innerMarginNote right">10</span>una ac pavere. Adventus Romanorum mutaverat
utriusque partis animos: Tusculanos ex ingenti metu in summam alacritatem, Latinos ex prope certa fiducia mox capiendae arcis, quoniam oppido potirentur,
in exiguam de se ipsis spem verterat.
<span class="innerMarginNote right">11</span>Tollitur ex arce clamor ab Tusculanis; excipit<a class="footnoteLink" href="#note_LCL172_310_2" id="target_note_LCL172_310_2"><sup>2</sup></a> aliquanto maior ab exercitu Romano. Utrimque urgentur Latini; nec impetus Tusculanorum decurrentium
ex superiore loco sustinent nec Romanos subeuntes moenia molientesque obices portarum
<span class="innerMarginNote right">12</span>arcere possunt. Scalis prius moenia capta; inde effracta claustra portarum; et cum anceps hostis et a fronte et a tergo urgeret nec ad pugnam ulla vis nec ad fugam loci quicquam superesset, in medio caesi ad unum omnes. Reciperato ab hostibus Tusculo exercitus Romam est reductus.</p>
<p>XXXIV. Quanto magis prosperis eo anno bellis tranquilla omnia foris erant, tantum<a class="footnoteLink" href="#note_LCL172_310_3" id="target_note_LCL172_310_3"><sup>3</sup></a> in urbe vis patrum in dies miseriaeque plebis crescebant, cum eo ipso, quod necesse erat solvi, facultas solvendi <span class="innerMarginNote right">2</span>impediretur. Itaque cum iam ex re nihil dari posset, fama et corpore iudicati atque addicti creditoribus



</p></section><notes><section class="footnotes"><ul><li class="note" id="note_LCL172_310_1"><a class="footnoteCrossrefLink" href="#target_note_LCL172_310_1" title="Click to highlight in text"><sup class="lineRef">1</sup>moenia ϛ: moenia Tusculi Ω.</a></li><script type="text/javascript">document.getElementById('note_LCL172_310_1').style.display = "none";</script><li class="note" id="note_LCL172_310_2"><a class="footnoteCrossrefLink" href="#target_note_LCL172_310_2" title="Click to highlight in text"><sup class="lineRef">2</sup>excipit <span class="italic">Alschefski:</span> excipitur Ω.</a></li><script type="text/javascript">document.getElementById('note_LCL172_310_2').style.display = "none";</script><li class="note" id="note_LCL172_310_3"><a class="footnoteCrossrefLink" href="#target_note_LCL172_310_3" title="Click to highlight in text"><sup class="lineRef">3</sup>tantum <span class="italic">Madvig</span> (<span class="italic">cf.</span> v. x. 5): tanto (<span class="italic">wanting in 0</span>) Ω.</a></li><script type="text/javascript">document.getElementById('note_LCL172_310_3').style.display = "none";</script></ul></section></notes></section>