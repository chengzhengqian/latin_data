<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 370</span>vindex vester, ubi visum inimicis est, nullus repente fui; et vidistis in vincula duci universi eum qui a <span class="innerMarginNote right">9</span>singulis vobis vincula depuleram. Quid sperem, si plus in me audeant inimici? An exitum Cassi Maelique
exspectem? Bene facitis, quod abominamini. Di prohibebunt haec; sed nunquam propter me de caelo descendent; vobis dent mentem oportet ut prohibeatis, sicut mihi dederunt armato togatoque ut vos a barbaris hostibus, a superbis defenderem
<span class="innerMarginNote right">10</span>civibus. Tam parvus animus tanti populi est ut semper vobis auxilium adversus inimicos satis sit, nec ullum, nisi quatenus imperari vobis sinatis, certamen adversus patres noritis? Nec hoc natura
<span class="innerMarginNote right">11</span>insitum vobis est, sed usu possidemini. Cur enim adversus externos tantum animorum geritis ut imperare
illis aequum censeatis? Quia consuestis cum eis pro imperio certare, adversus hos temptare magis
<span class="innerMarginNote right">12</span>quam tueri libertatem. Tamen, qualescumque duces habuistis, qualescumque ipsi fuistis, omnia adhuc quantacumque petistis, obtinuistis, seu vi seu fortuna
<span class="innerMarginNote right">13</span>vestra. Tempus est etiam<a class="footnoteLink" href="#note_LCL172_258_1" id="target_note_LCL172_258_1"><sup>1</sup></a> maiora conari. Experimini
modo et vestram felicitatem et me, ut spero, feliciter expertum; minore negotio qui imperet patribus imponetis quam qui resisterent imperantibus
<span class="innerMarginNote right">14</span>imposuistis. Solo aequandae sunt dictaturae

</p></section><notes><section class="footnotes"><ul><li class="note" id="note_LCL172_258_1"><a class="footnoteCrossrefLink" href="#target_note_LCL172_258_1" title="Click to highlight in text"><sup class="lineRef">1</sup>etiam Î©: omitted by <span class="italic">O:</span> iam <span class="italic">Gronovius.</span></a></li><script type="text/javascript">document.getElementById('note_LCL172_258_1').style.display = "none";</script></ul></section></notes></section>