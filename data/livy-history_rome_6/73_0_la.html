<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 386</span>novem annis quibus regnant sumpsisse ut vobis negent potestatem liberam suffragii non in comitiis, non in legibus iubendis, se permissuros esse?</p>
<p><span class="innerMarginNote right">8</span>“‘Sub condicione’ inquit, ‘nos reficietis decimum tribunos.’ Quid est aliud dicere ‘quod petunt alii nos adeo fastidimus ut sine mercede magna non
<span class="innerMarginNote right">9</span>accipiamus’? Sed quae tandem ista merces est qua vos semper tribunos plebis habeamus? ‘Ut rogationes’
inquit ‘nostras, seu placent seu displicent seu utiles seu inutiles sunt, omnes coniunctim accipiatis.’
<span class="innerMarginNote right">10</span>Obsecro vos, Tarquinii tribuni plebis, putate me ex media contione unum civem succlamare, ‘bona venia vestra liceat ex his rogationibus legere quas
<span class="innerMarginNote right">11</span>salubres nobis censemus esse, antiquare alias.’ ‘Non’ inquit ‘licebit tu<a class="footnoteLink" href="#note_LCL172_338_1" id="target_note_LCL172_338_1"><sup>1</sup></a> de fenore atque agris quod ad vos omnes pertinet iubeas, et hoc portenti non fiat in urbe Romana uti L. Sextium atque hunc C. Licinium consules, quod indignaris, quod abominaris, videas;
<span class="innerMarginNote right">12</span>aut omnia accipe, aut nihil fero’; ut si quis ei quem urgeat fames venenum ponat cum cibo et aut abstinere
eo quod vitale sit iubeat aut mortiferum vitali admisceat. Ergo si esset libera haec civitas, non tibi frequentes succlamassent, ‘abi hinc cum tribunatibus
ac rogationibus tuis!’ Quid? Si tu non tuleris quod commodum est populo accipere, nemo
<span class="innerMarginNote right">13</span>erit eqi ferat? Illud si quis patricius, si quis—quod illi volunt invidiosius esse—Claudius diceret, ‘aut



</p></section><notes><section class="footnotes"><ul><li class="note" id="note_LCL172_338_1"><a class="footnoteCrossrefLink" href="#target_note_LCL172_338_1" title="Click to highlight in text"><sup class="lineRef">1</sup>licebit tu (tum <span class="italic">O</span>) Ω: licebit ut <span class="italic">Madvig:</span> licebit. Tu <span class="italic">H. J.
Mueller, Luterbacher:</span> licebit. Tu——videas? <span class="italic">Alschefski:</span>
licebit ut et tu <span class="italic">Conway.</span></a></li><script type="text/javascript">document.getElementById('note_LCL172_338_1').style.display = "none";</script></ul></section></notes></section>