<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 384–385</span>iugera habere liceret, ut
singuli prope trecentorum
civium possiderent agros, plebeio homini vix ad tectum
necessarium aut locum sepulturae suus pateret
<span class="innerMarginNote right">12</span>ager? An placeret fenore circumventam plebem, potius quam sortem<a class="footnoteLink" href="#note_LCL172_322_1" id="target_note_LCL172_322_1"><sup>1</sup></a> solvat, corpus in nervum ac supplicia dare, et gregatim cottidie de foro addictos duci et repleri vinctis nobiles domus, et ubicumque patricius habitet, ibi carcerem privatum esse?</p>
<p>XXXVII. Haec indigna miserandaque auditu cum apud timentes sibimet ipsos maiore audientium indignatione
<span class="innerMarginNote right">2</span>quam sua increpuissent, atqui nec agros occupandi modum nec fenore trucidandi plebem alium patribus unquam fore, adfirmabant, nisi alterum ex plebe consulem, custodem suae libertatis, fecissent.<a class="footnoteLink" href="#note_LCL172_322_2" id="target_note_LCL172_322_2"><sup>2</sup></a>
<span class="innerMarginNote right">3</span>Contemni iam tribunos plebis, quippe quae potestas
<span class="innerMarginNote right">4</span>iam suam ipsa<a class="footnoteLink" href="#note_LCL172_322_3" id="target_note_LCL172_322_3"><sup>3</sup></a> vim frangat intercedendo. Non posse aequo iure agi ubi imperium penes illos, penes se auxilium tantum sit; nisi imperio communicato nunquam
plebem in parte pari rei publicae fore. Nec esse quod quisquam satis putet si plebeiorum ratio comitiis consularibus habeatur; nisi alterum consulem
utique ex plebe fieri necesse sit, neminem
<span class="innerMarginNote right">5</span>fore. An iam memoria exisse, cum tribunos militum idcirco potius quam consules creari placuisset, ut et





</p></section><notes><section class="footnotes"><ul><li class="note" id="note_LCL172_322_1"><a class="footnoteCrossrefLink" href="#target_note_LCL172_322_1" title="Click to highlight in text"><sup class="lineRef">1</sup>potius quam sortem <span class="italic">Conway:</span> ni potius quam sortem creditum Ω (<span class="italic">but U has sorte, and 0’s text is uncertain</span>).</a></li><script type="text/javascript">document.getElementById('note_LCL172_322_1').style.display = "none";</script><li class="note" id="note_LCL172_322_2"><a class="footnoteCrossrefLink" href="#target_note_LCL172_322_2" title="Click to highlight in text"><sup class="lineRef">2</sup>libertatis fecissent <span class="italic">Walters:</span> libertatis plebi fecisset (fecissent <span class="italic">M or M<sup>3</sup></span>) Ω.</a></li><script type="text/javascript">document.getElementById('note_LCL172_322_2').style.display = "none";</script><li class="note" id="note_LCL172_322_3"><a class="footnoteCrossrefLink" href="#target_note_LCL172_322_3" title="Click to highlight in text"><sup class="lineRef">3</sup>ipsa <span class="italic">A<sup>x</sup></span> ipsam Ω.</a></li><script type="text/javascript">document.getElementById('note_LCL172_322_3').style.display = "none";</script></ul></section></notes></section>