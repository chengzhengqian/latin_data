<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 377</span>bello faceret. Finis certaminis fuit postquam utrisque apparuit nihil per alteros stare quo minus
<span class="innerMarginNote right">3</span>incepta persequerentur. Latini profecti ab societate<a class="footnoteLink" href="#note_LCL172_308_1" id="target_note_LCL172_308_1"><sup>1</sup></a>
pacis, ut rebantur, inhonestae sese vindicaverunt,
Antiates incommodis arbitris salutarium consiliorum remotis urbem agrosque Romanis dedunt.
<span class="innerMarginNote right">4</span>Ira et rabies Latinorum, quia nec Romanos bello laedere nec Volscos in armis retinere potuerant, eo erupit ut Satricum urbem, quae receptaculum primum eis adversae pugnae fuerat, igni concremarent;
nec aliud tectum eius superfuit urbis, cum faces pariter sacris profanisque inicerent, quam
<span class="innerMarginNote right">5</span>matris Matutae templum; inde eos nec sua religio nec verecundia deum arcuisse dicitur sed vox horrenda
edita templo cum tristibus minis, ni nefandos
<span class="innerMarginNote right">6</span>ignes procul delubris amovissent. Incensos ea rabie impetus Tusculum tulit ob iram, quod deserto communi
concilio Latinorum non in societatem modo Romanam sed etiam in civitatem se dedissent.
<span class="innerMarginNote right">7</span>Patentibus portis cum improviso incidissent, primo clamore oppidum praeter arcem captum est. In arcem oppidani refugere cum coniugibus ac liberis nuntiosque Romam, qui certiorem de suo casu senatum
<span class="innerMarginNote right">8</span>facerent, misere. Haud segnius quam fide populi Romani dignum fuit exercitus Tusculum ductus; L. Quinctius et Ser. Sulpicius tribuni



</p></section><notes><section class="footnotes"><ul><li class="note" id="note_LCL172_308_1"><a class="footnoteCrossrefLink" href="#target_note_LCL172_308_1" title="Click to highlight in text"><sup class="lineRef">1</sup><span class="italic">ab</span> societate <span class="italic">D</span><sup>1</sup> <span class="italic">or D</span><sup>2</sup>: ad societate <span class="italic">D:</span> ad societatem <span class="italic">L:</span> a societate Î©.</a></li><script type="text/javascript">document.getElementById('note_LCL172_308_1').style.display = "none";</script></ul></section></notes></section>