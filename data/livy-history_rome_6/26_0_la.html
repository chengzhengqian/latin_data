<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 369</span>civitatem a Gallis aurum fuerit, tributo
conlationem factam, idem aurum ex hostibus captum <span class="innerMarginNote right">13</span>in paucorum praedam cessisse. Itaque exsequebantur
quaerendo ubi tantae rei furtum occultaretur;
differentique et tempore suo se indicaturum dicenti ceteris omissis eo versae erant omnium curae, apparebatque nec veri indicii gratiam mediam nec falsi offensionem fore.</p>
<p>XV. Ita suspensis rebus dictator accitus ab exercitu in urbem venit. Postero die senatu habito cum satis periclitatus voluntates hominum discedere senatum ab se vetuisset, stipatus ea multitudine, sella in comitio posita, viatorem ad M. Manlium
<span class="innerMarginNote right">2</span>misit; qui dictatoris iussu vocatus, cum signum suis dedisset adesse certamen, agmine ingenti ad
<span class="innerMarginNote right">3</span>tribunal venit. Hinc senatus, hinc plebs, suum quisque intuentes ducem, velut in acie constiterant.
<span class="innerMarginNote right">4</span>Tum dictator silentio facto: “utinam” inquit “mihi patribusque Romanis ita de ceteris rebus cum plebe conveniat, quemadmodum quod ad te attinet eamque rem quam de te sum quaesiturus conventurum
<span class="innerMarginNote right">5</span>satis confido. Spem factam a te civitati video fide incolumi ex thesauris Gallicis, quos primores
</p></section><notes></notes></section>