<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 376</span><span class="innerMarginNote right">2</span>P. Cloelio M. Horatio L. Geganio. Erat autem et
materia et causa seditionis aes alienum; cuius noscendi
gratia Sp. Servilius Priscus Q. Cloelius Siculus
censores facti, ne rem agerent bello impediti sunt;
<span class="innerMarginNote right">3</span>namque trepidi nuntii primo, fuga deinde ex agris legiones Volscorum ingressas fines popularique passim
<span class="innerMarginNote right">4</span>Romanum agrum attulere. In qua trepidatione tantum afuit ut civilia certamina terror externus cohiberet, ut contra eo violentior potestas tribunicia impediendo dilectu esset, donec condiciones impositae
patribus, ne quis, quoad bellatum esset, tributum
<span class="innerMarginNote right">5</span>daret aut ius de pecunia credita diceret. Eo laxamento plebi sumpto mora dilectui non est facta. Legionibus novis scriptis placuit duos exercitus in agrum Volscum legionibus divisis duci. Sp. Furius M. Horatius dextrorsus in<a class="footnoteLink" href="#note_LCL172_302_1" id="target_note_LCL172_302_1"><sup>1</sup></a> maritimam oram atque Antium, Q. Servilius et L. Geganius<a class="footnoteLink" href="#note_LCL172_302_2" id="target_note_LCL172_302_2"><sup>2</sup></a> laeva ad montes
<span class="innerMarginNote right">6</span>et Ecetram<a class="footnoteLink" href="#note_LCL172_302_3" id="target_note_LCL172_302_3"><sup>3</sup></a> pergunt. Neutra parte hostis obvius fuit; populatio itaque non illi vagae similis, quam Volscus latrocinii more, discordiae hostium fretus et virtutem metuens, per trepidationem raptim fecerat, sed ab iusto exercitu iusta ira facta, spatio quoque
<span class="innerMarginNote right">7</span>temporis gravior. Quippe a Volscis timentibus ne interim exercitus ab Roma exiret incursiones in ex-



</p></section><notes><section class="footnotes"><ul><li class="note" id="note_LCL172_302_1"><a class="footnoteCrossrefLink" href="#target_note_LCL172_302_1" title="Click to highlight in text"><sup class="lineRef">1</sup>dextrorsus in <span class="italic">Madvig:</span> dextrorsus Ω.</a></li><script type="text/javascript">document.getElementById('note_LCL172_302_1').style.display = "none";</script><li class="note" id="note_LCL172_302_2"><a class="footnoteCrossrefLink" href="#target_note_LCL172_302_2" title="Click to highlight in text"><sup class="lineRef">2</sup>L. Geganius ϛ (cf. § 1): M. Geganius Ω.</a></li><script type="text/javascript">document.getElementById('note_LCL172_302_2').style.display = "none";</script><li class="note" id="note_LCL172_302_3"><a class="footnoteCrossrefLink" href="#target_note_LCL172_302_3" title="Click to highlight in text"><sup class="lineRef">3</sup>et ecetram <span class="italic">Madvig:</span> et cetram <span class="italic">H:</span> et etram <span class="italic">B:</span> ecetram
Ω ecetra <span class="italic">E</span>?<span class="italic">L</span> (monte se cetra).</a></li><script type="text/javascript">document.getElementById('note_LCL172_302_3').style.display = "none";</script></ul></section></notes></section>