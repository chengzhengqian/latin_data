<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 374</span>portas est, tandemque ab seditione ad bellum versi
<span class="innerMarginNote right">4</span>dictatorem T. Quinctium Cincinnatum creavere. Is magistrum equitum A. Sempronium Atratinum dixit. Quod ubi auditum est—tantus eius magistratus terror erat,—simul hostes a moenibus recessere et iuniores Romani ad edictum sine retractatione convenere.</p>
<p><span class="innerMarginNote right">5</span>Dum conscribitur Romae exercitus, castra interim hostium haud procul Allia flumine posita; inde agrum late populantes fatalem se urbi Romanae
<span class="innerMarginNote right">6</span>locum cepisse inter se iactabant: similem pavorem inde ac fugam fore ac bello Gallico fuerit; etenim si diem contactum religione insignemque nomine eius loci timeant Romani, quanto magis Alliensi die Alliam ipsam, monumentum tantae cladis, reformidaturos?
Species profecto iis<a class="footnoteLink" href="#note_LCL172_294_1" id="target_note_LCL172_294_1"><sup>1</sup></a> ibi truces Gallorum
<span class="innerMarginNote right">7</span>sonumque vocis in oculis atque auribus fore. Has inanium rerum inanes ipsas volventes cogitationes fortunae loci delegaverant spes suas. Romani contra, ubicumque esset Latinus hostis, satis scire eum esse quem ad Regillum lacum devictum centum
<span class="innerMarginNote right">8</span>annorum pace obnoxia<a class="footnoteLink" href="#note_LCL172_294_2" id="target_note_LCL172_294_2"><sup>2</sup></a> tenuerint: locum insignem memoria cladis inritaturum se potius ad delendam memoriam dedecoris, quam ut timorem faciat, ne
<span class="innerMarginNote right">9</span>qua terra sit nefasta victoriae suae; quin ipsi sibi Galli si offerantur illo loco, se ita pugnaturos ut Romae pugnaverint in repetenda patria ut postero


</p></section><notes><section class="footnotes"><ul><li class="note" id="note_LCL172_294_1"><a class="footnoteCrossrefLink" href="#target_note_LCL172_294_1" title="Click to highlight in text"><sup class="lineRef">1</sup>iis <span class="italic">Weissenborn:</span> hiis <span class="italic">A:</span> his Ω: hic <span class="italic">D</span><sup>3</sup><span class="italic">A</span><sup>3</sup>ϛ.</a></li><script type="text/javascript">document.getElementById('note_LCL172_294_1').style.display = "none";</script><li class="note" id="note_LCL172_294_2"><a class="footnoteCrossrefLink" href="#target_note_LCL172_294_2" title="Click to highlight in text"><sup class="lineRef">2</sup>obnoxia Ω: obnoxium <span class="italic">U Häggström.</span></a></li><script type="text/javascript">document.getElementById('note_LCL172_294_2').style.display = "none";</script></ul></section></notes></section>