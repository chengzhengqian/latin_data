<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 370</span>et reus ad Capitolium manus tendens ab hominibus ad deos preces avertisset, apparuit tribunis,
nisi oculos quoque hominum liberassent tanti memoria decoris, nunquam fore in praeoccupatis
<span class="innerMarginNote right">11</span>beneficio animis vero crimini locum. Ita prodicta die in Petelinum lucum extra portam Flumentanam, unde conspectus in Capitolium non esset, concilium populi indictum est. Ibi crimen valuit et obstinatis animis triste iudicium invisumque etiam iudicibus
<span class="innerMarginNote right">12</span>factum. Sunt qui per duumviros, qui de perduellione
anquirerent creatos, auctores sint damnatum. Tribuni de saxo Tarpeio deiecerunt; locusque idem in uno homine et eximiae gloriae monumentum et poenae ultimae fuit.</p>
<p><span class="innerMarginNote right">13</span>Adiectae mortuo notae sunt: publica una, quod, cum domus eius fuisset ubi nunc aedes atque ofticina Monetae est, latum ad populum est ne quis
<span class="innerMarginNote right">14</span>patricius in arce aut Capitolio habitaret; gentilicia altera, quod gentis Manliae decreto cautum est ne quis deinde M. Manlius vocaretur. Hunc exitum habuit vir, nisi in libera civitate natus esset, memorabilis.
<span class="innerMarginNote right">15</span>Populum brevi, postquam periculum ab eo nullum erat, per se ipsas recordantem virtutes desiderium eius tenuit. Pestilentia etiam brevi consecuta
nullis occurrentibus tantae cladis causis ex
<span class="innerMarginNote right">16</span>Manliano supplicio magnae parti videri orta: violatum




</p></section><notes></notes></section>