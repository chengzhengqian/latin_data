<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 372–373</span>omnia constanti tranquilla pace ut eo vix fama belli perlata videri posset.</p>
<p>XXVI. Victus igitur patientia hostium senatum eorum vocari iussit. “Soli adhuc” inquit, “Tusculani,
vera arma verasque vires quibus ab ira
<span class="innerMarginNote right">2</span>Romanorum vestra tutaremini invenistis. Ite Romam ad senatum; aestimabunt patres, utrum plus ante poenae an nunc veniae meriti sitis; non praecipiam gratiam publici beneficii; deprecandi potestatem a me habueritis; precibus eventum vestris senatus quem videbitur dabit.”</p>
<p><span class="innerMarginNote right">3</span>Postquam Romam Tusculani venerunt senatusque paulo ante fidelium sociorum maestus in vestibulo curiae est conspectus, moti extemplo patres vocari eos iam tum hospitaliter magis quam hostiliter
<span class="innerMarginNote right">4</span>iussere. Dictator Tusculanus ita verba fecit: “Quibus
bellum indixistis intulistisque, patres conscripti, sicut nunc videtis nos stantes in vestibulo curiae vestrae, ita armati paratique obviam imperatoribus
<span class="innerMarginNote right">5</span>legionibusque vestris processimus. Hic noster, hic plebis nostrae habitus fuit eritque semper, nisi si quando a vobis proque vobis arma acceperimus. Gratias agimus et ducibus vestris et exercitibus, quod oculis magis quam auribus crediderunt, et ubi
<span class="innerMarginNote right">6</span>nihil hostile erat ne ipsi quidem fecerunt. Pacem, quam nos praestitimus, eam a vobis petimus; bellum


</p></section><notes></notes></section>