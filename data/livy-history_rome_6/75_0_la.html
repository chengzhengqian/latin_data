<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 386</span>plebeium.’ Quid est dicere aliud ‘quia indignos vestra voluntate creaturi non estis, necessitatem
<span class="innerMarginNote right">20</span>vobis creandi quos non voltis, imponam’? Quid sequitur, nisi ut ne beneficium quidem debeat populo,
si cum duobus patriciis unus petierit plebeius et lege se, non suffragio, creatum dicat?</p>
<p>XLI. “Quomodo extorqueant, non quomodo petant honores, quaerunt; et ita maxima sunt adepturi,
ut nihil ne pro minimis quidem debeant; et occasionibus potius quam virtute petere honores
<span class="innerMarginNote right">2</span>malunt. Est aliquis, qui se inspici, aestimari fastidiat,
qui certos sibi uni honores inter dimicantes competitores aequum censeat esse, qui se arbitrio vestro eximat, qui vestra necessaria suffragia pro
<span class="innerMarginNote right">3</span>voluntariis et serva pro liberis faciat. Omitto Licinium
Sextiumque, quorum annos in perpetua potestate
tamquam regum in Capitolio numeratis: quis est hodie in civitate tam humilis cui non via ad consulatum
facilior per istius legis occasionem quam nobis ac liberis nostris fiat? Si quidem nos ne cum volueritis quidem creare interdum poteritis, istos etiam si nolueritis necesse sit.</p>
<p><span class="innerMarginNote right">4</span>“De indignitate satis dictum est. At enim<a class="footnoteLink" href="#note_LCL172_342_1" id="target_note_LCL172_342_1"><sup>1</sup></a> dignitas
ad homines pertinet. Quid de religionibus atque auspiciis, quae propria deorum immortalium contemptio atque iniuria est, loquar? Auspiciis hanc urbem conditam esse, auspiciis bello ac pace



</p></section><notes><section class="footnotes"><ul><li class="note" id="note_LCL172_342_1"><a class="footnoteCrossrefLink" href="#target_note_LCL172_342_1" title="Click to highlight in text"><sup class="lineRef">1</sup>at enim <span class="italic">Madvig</span>: etenim Ω.</a></li><script type="text/javascript">document.getElementById('note_LCL172_342_1').style.display = "none";</script></ul></section></notes></section>