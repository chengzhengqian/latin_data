<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 369</span>adsidua bella cum Volscis gesta legentibus illud quoque succursurum, quod mihi percensenti propiores
temporibus harum rerum auctores miraculo fuit, unde totiens victis Volscis et Aequis suffecerint
<span class="innerMarginNote right">3</span>milites. Quod cum ab antiquis tacitum praetermissum
sit, cuius tandem ego rei praeter opinionem, quae sua cuique coniectanti esse potest, auctor sim?
<span class="innerMarginNote right">4</span>Simile veri est aut intervallis bellorum, sicut nunc in dilectibus fit Romanis, alia atque alia subole iuniorum ad bella instauranda totiens usos esse, aut non ex iisdem semper populis exercitus scriptos,
<span class="innerMarginNote right">5</span>quamquam eadem semper gens bellum intulerit, aut innumerabilem multitudinem liberorum capitum in eis fuisse locis quae nunc vix seminario exiguo militum relicto servitia Romana ab solitudine vindicant.
<span class="innerMarginNote right">6</span>Ingens certe, quod inter omnes auctores conveniat, quamquam nuper Camilli ductu atque auspicio accisae res erant, Volscorum exercitus fuit; ad hoc Latini Hernicique accesserant et Circeiensium
quidam et coloni etiam a Velitris Romani.</p>
<p><span class="innerMarginNote right">7</span>Dictator castris eo die positis, postero cum auspicato
prodisset hostiaque caesa pacem deum adorasset, laetus ad milites iam arma ad propositum pugnae signum, sicut edictum erat, luce prima capientes
<span class="innerMarginNote right">8</span>processit. “Nostra victoria est, milites,” inquit,


</p></section><notes></notes></section>