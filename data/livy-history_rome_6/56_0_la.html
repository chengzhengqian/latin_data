<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 376</span>trema finium factae erant; Romano contra etiam in
hostico morandi causa erat, ut hostem ad certamen <span class="innerMarginNote right">8</span>eliceret. Itaque omnibus passim tectis agrorum vicisque etiam quibusdam exustis, non arbore frugifera,
non satis in spem frugum relictis, omni quae extra moenia fuit hominum pecudumque praeda abacta Romam utrimque exercitus reducti.</p>
<p> <span class="marginNote left"><span class="sc">a.u.c.</span> 377</span>XXXII. Parvo intervallo ad respirandum debitoribus
dato postquam quietae res ab hostibus erant, celebrari de integro iuris dictio, et tantum abesse spes veteris levandi fenoris, ut tributo novum fenus contraheretur in murum a censoribus locatum saxo
<span class="innerMarginNote right">2</span>quadrato faciundum. Cui succumbere oneri coacta plebes, quia quem dilectum impedirent non habebant
<span class="innerMarginNote right">3</span>tribuni plebis. Tribunos etiam militares patricios omnes coacta principum opibus fecit: L. Aemilium P. Valerium quartum C. Veturium Ser.
<span class="innerMarginNote right">4</span>Sulpicium L. et C. Quinctios Cincinnatos. Iisdem opibus obtinuere, ut adversus Latinos Volscosque, qui coniunctis legionibus ad Satricum castra habebant,
nullo impediente omnibus iunioribus sacramento
<span class="innerMarginNote right">5</span>adactis tres exercitus scriberent: unum ad praesidium urbis: alterum, qui, si qui alibi motus exstitisset, ad subita belli mitti posset: tertium longe validissimum P. Valerius et L. Aemilius ad
<span class="innerMarginNote right">6</span>Satricum duxere. Ubi cum aciem instructam hostium


</p></section><notes></notes></section>