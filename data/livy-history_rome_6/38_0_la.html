<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 370</span>Capitolium esse sanguine servatoris nec dis cordi fuisse poenam eius oblatam prope oculis suis, a quo sua templa erepta e manibus hostium essent.</p>
<p> <span class="marginNote left"><span class="sc">a.u.c.</span> 371</span>XXI. Pestilentiam inopia frugum et volgatam utriusque mali famam anno insequente multiplex bellum excepit L. Valerio quartum A. Manlio tertium Ser. Sulpicio tertium L. Lucretio,<a class="footnoteLink" href="#note_LCL172_268_1" id="target_note_LCL172_268_1"><sup>1</sup></a> L. Aemilio tertium M. Trebonio tribunis militum consulari
<span class="innerMarginNote right">2</span>potestate. Hostes novi praeter Volscos, velut sorte quadam prope in aeternum exercendo Romano militi datos, Circeiosque et Velitras colonias iam diu molientes defectionem et suspectum Latium Lanuvini
etiam, quae fidelissima urbs fuerat, subito
<span class="innerMarginNote right">3</span>exorti. Id patres rati contemptu accidere, quod Veliternis civibus suis tam diu impunita defectio esset, decreverunt ut primo quoque tempore ad
<span class="innerMarginNote right">4</span>populum ferretur de bello eis indicendo. Ad quam militiam quo paratior plebes esset, quinqueviros Pomptino agro dividendo et triumviros Nepete
<span class="innerMarginNote right">5</span>coloniae deducendae creaverunt. Tum, ut bellum iuberent, latum ad populum est et nequiquam dissuadentibus
tribunis plebis omnes tribus bellum
<span class="innerMarginNote right">6</span>iusserunt. Apparatum eo anno bellum est, exercitus propter pestilentiam non eductus, eaque cunctatio colonis spatium dederat deprecandi senatum; et magna hominum pars eo ut legatio supplex Romam



</p></section><notes><section class="footnotes"><ul><li class="note" id="note_LCL172_268_1"><a class="footnoteCrossrefLink" href="#target_note_LCL172_268_1" title="Click to highlight in text"><sup class="lineRef">1</sup>Lucretio (<span class="italic">or</span> -cio) Î©: Lucretio tertium <span class="italic">Glareanus.</span></a></li><script type="text/javascript">document.getElementById('note_LCL172_268_1').style.display = "none";</script></ul></section></notes></section>