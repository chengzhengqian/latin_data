<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 384–385</span>plebeiis pateret summus honos, quattuor et quadraginta annis neminem ex plebe tribunum militum
<span class="innerMarginNote right">6</span>creatum esse? Qui crederent duobus nunc<a class="footnoteLink" href="#note_LCL172_324_1" id="target_note_LCL172_324_1"><sup>1</sup></a> in locis sua voluntate impertituros plebi honorem, qui octona loca tribunis militum creandis occupare soliti sint, et ad consulatum viam fieri passuros, qui tribunatum
<span class="innerMarginNote right">7</span>saeptum tam diu habuerint? Lege obtinendum esse quod comitiis per gratiam nequeat, et seponendum extra certamen alterum consulatum, ad quem plebi sit aditus, quoniam in certamine relictus praemium
<span class="innerMarginNote right">8</span>semper potentioris futurus sit. Nec iam posse dici id quod antea iactare soliti sint, non esse in plebeiis idoneos viros ad curulis magistratus; numquid enim socordius aut segnius rem publicam administrari post<a class="footnoteLink" href="#note_LCL172_324_2" id="target_note_LCL172_324_2"><sup>2</sup></a> P. Licini Calvi tribunatum, qui primus ex plebe creatus sit, quam per eos annos gesta sit quibus praeter patricios nemo tribunus militum fuerit? Quin contra patricios aliquot damnatos
<span class="innerMarginNote right">9</span>post tribunatum, neminem plebeium. Quaestores quoque, sicut tribunos militum, paucis ante annis ex plebe coeptos creari nec ullius eorum populum Romanum
<span class="innerMarginNote right">10</span>paenituisse. Consulatum superesse plebeiis; eam esse arcem libertatis, id columen. Si eo perventum
sit, tum populum Romanum vere exactos ex urbe reges et stabilem libertatem suam existimaturum;




</p></section><notes><section class="footnotes"><ul><li class="note" id="note_LCL172_324_1"><a class="footnoteCrossrefLink" href="#target_note_LCL172_324_1" title="Click to highlight in text"><sup class="lineRef">1</sup>nunc <span class="italic">Iac. Gronovius:</span> ne (nc <span class="italic">L</span>?) Ω.</a></li><script type="text/javascript">document.getElementById('note_LCL172_324_1').style.display = "none";</script><li class="note" id="note_LCL172_324_2"><a class="footnoteCrossrefLink" href="#target_note_LCL172_324_2" title="Click to highlight in text"><sup class="lineRef">2</sup>post ϛ potest post Ω: potens post <span class="italic">H:</span> potest <span class="italic">D?LA:</span> posse post <span class="italic">A<sup>x</sup>.</span></a></li><script type="text/javascript">document.getElementById('note_LCL172_324_2').style.display = "none";</script></ul></section></notes></section>