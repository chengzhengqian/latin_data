<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 386</span>domi militiaeque omnia geri, quis est qui ignoret?
<span class="innerMarginNote right">5</span>Penes quos igitur sunt auspicia more maiorum? Nempe penes patres; nam plebeius quidem magistratus
<span class="innerMarginNote right">6</span>nullus auspicato creatur; nobis adeo propria sunt auspicia ut non solum quos populus creat patricios magistratus non aliter quam auspicato creet, sed nos quoque ipsi sine suffragio populi auspicato interregem prodamus et privatim<a class="footnoteLink" href="#note_LCL172_344_1" id="target_note_LCL172_344_1"><sup>1</sup></a> auspicia habeamus, quae isti ne in magistratibus quidem
<span class="innerMarginNote right">7</span>habent. Quid igitur aliud quam tollit ex civitate auspicia qui plebeios consules creando a patribus,
<span class="innerMarginNote right">8</span>qui soli ea habere possunt, aufert? Eludant nunc licet religiones,’quid enim esse, si pulli non pascantur,<a class="footnoteLink" href="#note_LCL172_344_2" id="target_note_LCL172_344_2"><sup>2</sup></a>
si ex cavea tardius exierint, si occecinerit<a class="footnoteLink" href="#note_LCL172_344_3" id="target_note_LCL172_344_3"><sup>3</sup></a> avis?’ Parva sunt haec; sed parva ista non contemnendo
maiores vestri maximam hanc rem fecerunt;
<span class="innerMarginNote right">9</span>nunc nos, tamquam iam nihil pace deorum opus sit, omnes caerimonias polluimus. Volgo ergo pontifices augures sacrificuli reges creentur; cuilibet
apicem Dialem, dummodo homo sit, imponamus tradamus ancilia, penetralia, deos deorumque curam





</p></section><notes><section class="footnotes"><ul><li class="note" id="note_LCL172_344_1"><a class="footnoteCrossrefLink" href="#target_note_LCL172_344_1" title="Click to highlight in text"><sup class="lineRef">1</sup>privatim Ω: privati <span class="italic">Crévier.</span></a></li><script type="text/javascript">document.getElementById('note_LCL172_344_1').style.display = "none";</script><li class="note" id="note_LCL172_344_2"><a class="footnoteCrossrefLink" href="#target_note_LCL172_344_2" title="Click to highlight in text"><sup class="lineRef">2</sup>esse—pascantur <span class="italic">Madvig</span>: est—pascentur Ω.</a></li><script type="text/javascript">document.getElementById('note_LCL172_344_2').style.display = "none";</script><li class="note" id="note_LCL172_344_3"><a class="footnoteCrossrefLink" href="#target_note_LCL172_344_3" title="Click to highlight in text"><sup class="lineRef">3</sup>si occecinerit <span class="italic">PFBTL</span>: si occinerit <span class="italic">U</span>: si occecinerint <span class="italic">H</span>: si hoc cecinerit <span class="italic">DA</span>: hoc cecinerit <span class="italic">O</span>: <span class="italic">omitted by M</span> (<span class="italic">which has</span> exierit auis).</a></li><script type="text/javascript">document.getElementById('note_LCL172_344_3').style.display = "none";</script></ul></section></notes></section>