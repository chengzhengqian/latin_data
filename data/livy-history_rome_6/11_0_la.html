<section class="div1 language" lang="la"><header><hgroup><h1>Livy</h1></hgroup></header><section class="div2">
<p> <span class="marginNote left"><span class="sc">a.u.c.</span> 368</span><span class="innerMarginNote right">6</span>Desierant iam ulla contemni bella. Itaque senatus
dis agere gratias quod Camillus in magistratu
esset: dictatorem quippe dicendum eum fuisse si
privatus esset; et collegae fateri regimen omnium
<span class="innerMarginNote right">7</span>rerum, ubi quid bellici terroris ingruat, in viro uno esse, sibique destinatum id animo<a class="footnoteLink" href="#note_LCL172_214_1" id="target_note_LCL172_214_1"><sup>1</sup></a> esse Camillo summittere
imperium, nec quicquam de maiestate sua detractum credere quod maiestati eius viri concessissent.
Conlaudatis ab senatu tribunis et ipse
<span class="innerMarginNote right">8</span>Camillus confusus animo gratias egit. Ingens inde ait onus a populo llomano sibi, qui se<a class="footnoteLink" href="#note_LCL172_214_2" id="target_note_LCL172_214_2"><sup>2</sup></a> iam quartum creasset, magnum a senatu talibus de se iudiciis<a class="footnoteLink" href="#note_LCL172_214_3" id="target_note_LCL172_214_3"><sup>3</sup></a> maximum tam honoratorum<a class="footnoteLink" href="#note_LCL172_214_4" id="target_note_LCL172_214_4"><sup>4</sup></a> collegarum obsequio
<span class="innerMarginNote right">9</span>iniungi. Itaque si quid laboris vigiliarumque adici possit, certantem secum ipsum adnisurum ut tanto de se consensu civitatis opinionem, quae maxima sit,
<span class="innerMarginNote right">10</span>etiam constantem efficiat. Quod ad bellum atque Antiates attineat, plus ibi minarum quam periculi esse; se tamen, ut nihil timendi, sic nihil concemnendi
<span class="innerMarginNote right">11</span>auctorem esse. Circumsederi urbem Romanam ab invidia et odio finitimorum; itaque et ducibus pluribus et exercitibus administrandam rem publicam
<span class="innerMarginNote right">12</span>esse. “Te” inquit, “P. Valeri,<a class="footnoteLink" href="#note_LCL172_214_5" id="target_note_LCL172_214_5"><sup>5</sup></a> socium imperii consiliique legiones mecum adversus Antiatem hostem
<span class="innerMarginNote right">13</span>ducere placet; te, Q. Servili, altero exercitu





</p></section><notes><section class="footnotes"><ul><li class="note" id="note_LCL172_214_1"><a class="footnoteCrossrefLink" href="#target_note_LCL172_214_1" title="Click to highlight in text"><sup class="lineRef">1</sup>id animo <span class="italic">V:</span> in animo Ω: animo <span class="italic">L.</span></a></li><script type="text/javascript">document.getElementById('note_LCL172_214_1').style.display = "none";</script><li class="note" id="note_LCL172_214_2"><a class="footnoteCrossrefLink" href="#target_note_LCL172_214_2" title="Click to highlight in text"><sup class="lineRef">2</sup>se <span class="italic">Madvig:</span> se dictatorem Ω.</a></li><script type="text/javascript">document.getElementById('note_LCL172_214_2').style.display = "none";</script><li class="note" id="note_LCL172_214_3"><a class="footnoteCrossrefLink" href="#target_note_LCL172_214_3" title="Click to highlight in text"><sup class="lineRef">3</sup>iudiciis <span class="italic">Karsten:</span> iudiciis eius ordinis Ω: iudiciis concordiis <span class="italic">U.</span></a></li><script type="text/javascript">document.getElementById('note_LCL172_214_3').style.display = "none";</script><li class="note" id="note_LCL172_214_4"><a class="footnoteCrossrefLink" href="#target_note_LCL172_214_4" title="Click to highlight in text"><sup class="lineRef">4</sup>honoratorum <span class="italic">Ald.:</span> honorato <span class="italic">V</span>ϛ: honoratum (honer-<span class="italic">BHT</span>) Ω.</a></li><script type="text/javascript">document.getElementById('note_LCL172_214_4').style.display = "none";</script><li class="note" id="note_LCL172_214_5"><a class="footnoteCrossrefLink" href="#target_note_LCL172_214_5" title="Click to highlight in text"><sup class="lineRef">5</sup>P. Valeri (<span class="italic">cf.</span> § 3): L. Valeri Ω.</a></li><script type="text/javascript">document.getElementById('note_LCL172_214_5').style.display = "none";</script></ul></section></notes></section>