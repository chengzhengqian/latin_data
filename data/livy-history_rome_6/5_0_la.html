<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 365</span><span class="innerMarginNote right">13</span>minime largitore duce, eo militi gratiorem. Persecutus
deinde fugientes cum omnem Volscum agrum depopulatus esset, ad deditionem Volscos
<span class="innerMarginNote right">14</span>septuagesimo demum anno subegit. Victor ex Volscis
in Aequos transiit et ipsos bellum molientes; exercitum eorum ad Bolas oppressit, nec castra modo sed urbem etiam adgressus impetu primo
cepit.</p>
<p>III. Cum in ea parte in qua caput rei Romanae Camillus erat ea fortuna esset, aliam in partem terror
<span class="innerMarginNote right">2</span>ingens ingruerat. Etruria prope omnis armata Sutrium,
socios populi Romani, obsidebat; quorum legati opem rebus adfectis orantes cum senatum adissent, decretum tulere ut dictator primo quoque
<span class="innerMarginNote right">3</span>tempore auxilium Sutrinis ferret. Cuius spei moram cum pati fortuna obsessorum non potuisset confectaque
paucitas oppidanorum opere, vigiliis, volneribus,
quae semper eosdem urgebant, per pactionem urbe hostibus tradita inermis cum singulis emissa vestimentis miserabili agmine penates relinqueret,
<span class="innerMarginNote right">4</span>eo forte tempore Camillus cum exercitu Romano intervenit. Cui cum se maesta turba ad pedes provolvisset
principumque orationem necessitate ultima expressam fletus mulierum ac puerorum, qui exsilii comites trahebantur, excepisset, parcere lamentis


</p></section><notes></notes></section>