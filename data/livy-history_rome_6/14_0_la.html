<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 368</span>enim dictatura mihi unquam animos fecit, ut ne
<span class="innerMarginNote right">6</span>exsilium quidem ademit. Iidem igitur omnes sumus, et cum eadem omnia in hoc bellum adferamus, quae in priora attulimus, eundem eventum belli exspectemus.
Simul concurreritis, quod quisque didicit ac consuevit faciet: vos vincetis, illi fugient.”</p>
<p>VIII. Dato deinde signo ex equo desilit et proximum
signiferum manu arreptum secum in hostem
<span class="innerMarginNote right">2</span>rapit “Infer, miles,” clamitans “signum.” Quod ubi videre, ipsum Camillum, iam ad munera corporis senecta invalidum, vadentem in hostes, procurrunt pariter omnes clamore sublato “Sequere imperatorem”
<span class="innerMarginNote right">3</span>pro se quisque clamantes. Emissum etiam signum Camilli iussu in hostium aciem ferunt, idque
<span class="innerMarginNote right">4</span>ut repeteretur concitatos antesignanos; ibi primum pulsum Antiatem, terroremque non in primam tantum
<span class="innerMarginNote right">5</span>aciem sed etiam ad subsidiarios perlatum. Nec vis tantum militum movebat excitata praesentia ducis, sed quod Volscorum animis nihil terribilius
<span class="innerMarginNote right">6</span>erat quam ipsius Camilli forte oblata species; ita quocumque se intulisset victoriam secum haud dubiam trahebat. Maxime id evidens fuit, cum in laevum cornu prope iam pulsum arrepto repente equo cum scuto pedestri advectus conspectu suo proelium restituit ostentans vincentem ceteram
<span class="innerMarginNote right">7</span>aciem. Iam inclinata res erat, sed turba hostium
</p></section><notes></notes></section>