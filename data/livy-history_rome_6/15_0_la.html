<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 368</span>et fuga impediebatur<a class="footnoteLink" href="#note_LCL172_222_1" id="target_note_LCL172_222_1"><sup>1</sup></a> et longa caede conficienda
multitudo tanta fesso militi erat, cum repente ingentibus
procellis fusus imber certam magis victoriam
<span class="innerMarginNote right">8</span>quam proelium diremit. Signo deinde receptui dato nox insecuta quietis Romanis perfecit bellum. Latini
namque et Hernici relictis Volscis domos profecti
sunt, malis consiliis pares adepti eventus;
<span class="innerMarginNote right">9</span>Volsci, ubi se desertos ab eis videre, quorum fiducia rebellaverant, relictis castris moenibus Satrici se includunt. Quos primo Camillus vallo circumdare et aggere atque operibus oppugnare est adortus.
<span class="innerMarginNote right">10</span>Quae postquam nulla eruptione impediri videt, minus esse animi ratus in hoste quam ut in eo tam lentae spei victoriam exspectaret, cohortatus milites, ne tamquam Veios oppugnantes in opere longinquo sese tererent, victoriam in manibus esse, ingenti militum alacritate moenia undique adgressus scalis oppidum cepit. Volsci abiectis armis sese dediderunt.</p>
<p>IX. Ceterum animus ducis rei maiori, Antio, imminebat: id caput Volscorum, eam fuisse originem <span class="innerMarginNote right">2</span>proximi belli. Sed quia nisi magno apparatu, tormentis machinisque, tam valida urbs capi non poterat,
relicto ad exercitum collega Romam est profectus.

</p></section><notes><section class="footnotes"><ul><li class="note" id="note_LCL172_222_1"><a class="footnoteCrossrefLink" href="#target_note_LCL172_222_1" title="Click to highlight in text"><sup class="lineRef">1</sup>fuga impediebatur <span class="italic">HTLR:</span> fuga im(<span class="italic">or</span> in-)pediebat Ω: fugam impediebat ϛ.</a></li><script type="text/javascript">document.getElementById('note_LCL172_222_1').style.display = "none";</script></ul></section></notes></section>