<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 386</span>regnum concilio plebis habito apparuit quae ex promulgatis plebi, quae latoribus gratiora essent.
<span class="innerMarginNote right">2</span>Nam de fenore atque agro rogationes iubebant, de plebeio consule antiquabant; et perfecta utraque res esset, ni tribuni se in omnia simul consulere
<span class="innerMarginNote right">3</span>plebem dixissent. P. Manlius deinde dictator rem in causam plebis inclinavit C. Licinio, qui tribunus militum fuerat, magistro equitum de plebe dicto.
<span class="innerMarginNote right">4</span>Id aegre patres passos accipio; dictatorem propinqua
cognatione Licini se apud patres excusare solitum,
simul negantem magistri equitum maius quam tribuni consularis imperium esse.</p>
<p><span class="innerMarginNote right">5</span>Licinius Sextiusque, cum tribunorum plebi creandorum
indicta comitia essent, ita se gerere ut negando iam sibi velle continuari honorem acerrime accenderent ad id quod dissimulando petebant plebem:
<span class="innerMarginNote right">6</span>nonum se annum iam velut in acie<a class="footnoteLink" href="#note_LCL172_332_1" id="target_note_LCL172_332_1"><sup>1</sup></a> adversus optimates maximo privatim periculo, nullo publice emolumento stare. Consenuisse iam secum et rogationes
promulgatas et vim omnem tribuniciae potestatis.
<span class="innerMarginNote right">7</span>Primo intercessione collegarum in leges suas pugnatum esse, deinde ablegatione iuventutis ad Veliternum bellum, postremo dictatorium fulmen in




</p></section><notes><section class="footnotes"><ul><li class="note" id="note_LCL172_332_1"><a class="footnoteCrossrefLink" href="#target_note_LCL172_332_1" title="Click to highlight in text"><sup class="lineRef">1</sup>in acie <span class="italic">UD</span><sup>3</sup> <span class="italic">Gronovius</span> (1665): in aciem Î©.</a></li><script type="text/javascript">document.getElementById('note_LCL172_332_1').style.display = "none";</script></ul></section></notes></section>