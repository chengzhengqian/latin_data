<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 369</span>“si quid vatesque eorum in futurum vident.
Itaque, ut decet certae spei plenos et cum imparibus
manus conserturos, pilis ante pedes positis gladiis
tantum dextras armemus. Ne procurri quidem ab
acie velim, sed obnixos vos stabili gradu impetum
<span class="innerMarginNote right">9</span>hostium excipere. Ubi illi vana iniecerint missilia
et effusi stantibus vobis se intulerint, tum micent
gladii et veniat in mentem unicuique deos esse qui
Romanum adiuvent, deos qui secundis avibus in
<span class="innerMarginNote right">10</span>proelium miserint. Tu T. Quincti, equitem intentus ad primum initium moti certaminis teneas; ubhaerere
iam aciem conlato pede videris, tum terrorem
equestrem occupatis alio pavore infer invectusque
<span class="innerMarginNote right">11</span>ordines pugnantium dissipa.” Sic eques, sic pedes, ut praeceperat, pugnant; nec dux legiones nec fortuna fefellit ducem.</p>
<p>XIII. Multitudo hostium, nulli rei praeterquam numero freta et oculis utramque metiens aciem,
<span class="innerMarginNote right">2</span>temere proelium iniit, temere omisit; clamore tantum missilibusque telis et primo pugnae impetu ferox gladios et conlatum pedem et voltum hostis
<span class="innerMarginNote right">3</span>ardore animi micantem ferre non potuit. Impulsa frons prima et trepidatio subsidiis inlata; et suum terrorem intulit eques; rupti inde multis locis ordines motaque omnia et fluctuanti similis acies
</p></section><notes></notes></section>