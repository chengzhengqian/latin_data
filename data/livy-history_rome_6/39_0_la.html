<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 371</span>7 mitteretur inclinabat, ni privato, ut fit, periculo publicum implicitum esset auctoresque defectionis ab Romanis metu, ne soli crimini subiecti piacula irae Romanorum dederentur, avertissent colonias a
<span class="innerMarginNote right">8</span>consiliis pacis. Neque in senatu<a class="footnoteLink" href="#note_LCL172_270_1" id="target_note_LCL172_270_1"><sup>1</sup></a> solum per eos legatio impedita est sed magna pars plebis incitata ut praedatum in agrum Romanum exirent. Haec
<span class="innerMarginNote right">9</span>nova iniuria exturbavit omnem spem pacis. De Praenestinorum quoque defectione eo anno primum fama exorta; arguentibusque eos Tusculanis et Gabinis et Labicanis, quorum in fines incursatum erat, ita placide ab senatu responsum est ut minus credi de criminibus, quia nollent ea vera esse, appareret.</p>
<p> <span class="marginNote left"><span class="sc">a.u.c.</span> 372-373</span>XXII. Insequenti anno Sp. et L. Papirii<a class="footnoteLink" href="#note_LCL172_270_2" id="target_note_LCL172_270_2"><sup>2</sup></a> novi tribuni militum consulari potestate Velitras legiones duxere, quattuor collegis Ser. Cornelio Maluginensi tertium Q. Servilio C. Sulpicio L. Aemilio quartum,<a class="footnoteLink" href="#note_LCL172_270_3" id="target_note_LCL172_270_3"><sup>3</sup></a> ad praesidium urbis et si qui ex Etruria novi motus nuntiarentur—omnia enim inde suspecta erant—relictis.
<span class="innerMarginNote right">2</span>Ad Velitras adversus maiora paene auxilia Praenestinorum quam ipsam colonorum multitudinem secundo proelio pugnatum est ita ut propinquitas urbis hosti et causa maturioris fugae et unum ex
<span class="innerMarginNote right">3</span>fuga receptaculum esset. Oppidi oppugnatione tribuni abstinuere, quia et anceps erat nec in perniciem
coloniae pugnandum censebant. Litterae



</p></section><notes><section class="footnotes"><ul><li class="note" id="note_LCL172_270_1"><a class="footnoteCrossrefLink" href="#target_note_LCL172_270_1" title="Click to highlight in text"><sup class="lineRef">1</sup>in senatu ϛ: in senatum Ω.</a></li><script type="text/javascript">document.getElementById('note_LCL172_270_1').style.display = "none";</script><li class="note" id="note_LCL172_270_2"><a class="footnoteCrossrefLink" href="#target_note_LCL172_270_2" title="Click to highlight in text"><sup class="lineRef">2</sup>Papirii ϛ: papirius (<span class="italic">or</span> -pyr-) Ω: papilius <span class="italic">T.</span></a></li><script type="text/javascript">document.getElementById('note_LCL172_270_2').style.display = "none";</script><li class="note" id="note_LCL172_270_3"><a class="footnoteCrossrefLink" href="#target_note_LCL172_270_3" title="Click to highlight in text"><sup class="lineRef">3</sup>quartum ϛ: quartum tribunis Ω.</a></li><script type="text/javascript">document.getElementById('note_LCL172_270_3').style.display = "none";</script></ul></section></notes></section>