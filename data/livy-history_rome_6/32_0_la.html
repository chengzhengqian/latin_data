<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 370</span><span class="innerMarginNote right">3</span>malis. Igitur cum pars utraque acrior aliquanto coorta esset, iam<a class="footnoteLink" href="#note_LCL172_256_1" id="target_note_LCL172_256_1"><sup>1</sup></a> propinquum certamen aderat. Et Manlius advocata domum plebe cum principibus novandarum rerum interdiu noctuque consilia agitat, plenior aliquanto animorum irarumque quam antea
<span class="innerMarginNote right">4</span>fuerat. Iram accenderat ignominia recens in animo ad contumeliam inexperto: spiritus dabat, quod nec ausus esset idem in se dictator quod in Sp. Maelio Cincinnatus Quinctius fecisset, et vinculorum suorum invidiam non dictator modo abdicando dictaturam fugisset, sed ne senatus quidem sustinere potuisset.
<span class="innerMarginNote right">5</span>His simul inflatus exacerbatusque iam per se accensos incitabat plebis animos.</p>
<p>“Quousque tandem ignorabitis vires vestras, quas natura ne beluas quidem ignorare voluit? Numerate saltem quot ipsi sitis, quot adversarios habeatis.
<span class="innerMarginNote right">6</span>Quot enim clientes circa singulos fuistis patronos, tot nunc adversus unum hostem eritis.<a class="footnoteLink" href="#note_LCL172_256_2" id="target_note_LCL172_256_2"><sup>2</sup></a> Si singuli singulos
adgressuri essetis, tamen acrius crederem vos pro libertate quam illos pro dominatione certaturos.
<span class="innerMarginNote right">7</span>Ostendite modo bellum; pacem habebitis. Videant vos paratos ad vim; ius ipsi remittent. Audendum est aliquid universis, aut omnia singulis patienda.
<span class="innerMarginNote right">8</span>Quousque me circumspectabitis? Ego quidem nulli vestrum deero; ne fortuna mea desit videte. Ipse


</p></section><notes><section class="footnotes"><ul><li class="note" id="note_LCL172_256_1"><a class="footnoteCrossrefLink" href="#target_note_LCL172_256_1" title="Click to highlight in text"><sup class="lineRef">1</sup>iam <span class="italic">Gronovius:</span> iam in <span class="italic">MA</span><sup>2</sup>: in Ω.</a></li><script type="text/javascript">document.getElementById('note_LCL172_256_1').style.display = "none";</script><li class="note" id="note_LCL172_256_2"><a class="footnoteCrossrefLink" href="#target_note_LCL172_256_2" title="Click to highlight in text"><sup class="lineRef">2</sup><span class="italic">The words</span> Quot enim—eritis <span class="italic">are given their position in the context by Walters and Conway; the MSS. have them after certaturos. The correction was suggested by the omission in HTDLA of</span> si singuli singulos adgressuri essetis, <span class="italic">for which DL give</span> his (<span class="italic">corruption of</span> h.s.=hic supple), <span class="italic">while the missing words are restored by the correctors of TDA. See Walters and Conway, ad loc.</span></a></li><script type="text/javascript">document.getElementById('note_LCL172_256_2').style.display = "none";</script></ul></section></notes></section>