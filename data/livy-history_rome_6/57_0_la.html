<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 377</span>loco aequo invenissent, extemplo pugnatum; et ut nondum satis claram<a class="footnoteLink" href="#note_LCL172_306_1" id="target_note_LCL172_306_1"><sup>1</sup></a> victoriam, sic prosperae spei pugnam imber ingentibus procellis fusus diremit.
<span class="innerMarginNote right">7</span>Postero die iterata pugna; et aliquamdiu aequa virtute
fortunaque Latinae maxime legiones, longa societate militiam Romanam edoctae, restabant.
<span class="innerMarginNote right">8</span>Sed eques immissus ordines turbavit, turbatis signa peditum inlata, quantumque Romana se invexit acies, tantum hostes gradu demoti; et, ut semel inclinavit pugna, iam intolerabilis Romana vis erat.
<span class="innerMarginNote right">9</span>Fusi hostes cum Satricum, quod duo milia inde aberat, non castra peterent, ab equite maxime
<span class="innerMarginNote right">10</span>caesi; castra capta direptaque. Ab Satrico nocte quae proelio proxima fuit fugae simili agmine petunt Antium; et cum Romanus exercitus prope vestigiis sequeretur, plus tamen timor quam ira celeritatis
<span class="innerMarginNote right">11</span>habuit. Prius itaque moenia intravere hostes quam Romanus extrema agminis carpere aut morari posset. Inde aliquot dies vastando agro absumpti nec Romanis
satis instructis apparatu bellico ad moenia adgredienda nec illis ad subeundum pugnae casum.</p>
<p>XXXIII. Seditio tum inter Antiates Latinosque coorta, cum Antiates victi malis subactique bello in quo et nati erant et consenuerant deditionem spectarent,<a class="footnoteLink" href="#note_LCL172_306_2" id="target_note_LCL172_306_2"><sup>2</sup></a> <span class="innerMarginNote right">2</span>Latinos ex diutina pace nova defectio recentibus
adhuc animis ferociores ad perseverandum in




</p></section><notes><section class="footnotes"><ul><li class="note" id="note_LCL172_306_1"><a class="footnoteCrossrefLink" href="#target_note_LCL172_306_1" title="Click to highlight in text"><sup class="lineRef">1</sup>claram Ω (<span class="italic">cf. Walters and Conway, Class Quart.,</span> XII. (1918) <span class="italic">p.</span> 4): certam <span class="italic">Madvig.</span></a></li><script type="text/javascript">document.getElementById('note_LCL172_306_1').style.display = "none";</script><li class="note" id="note_LCL172_306_2"><a class="footnoteCrossrefLink" href="#target_note_LCL172_306_2" title="Click to highlight in text"><sup class="lineRef">2</sup>spectarent ϛ: exsp(<span class="italic">or</span> exp-)ectarent Ω.</a></li><script type="text/javascript">document.getElementById('note_LCL172_306_2').style.display = "none";</script></ul></section></notes></section>