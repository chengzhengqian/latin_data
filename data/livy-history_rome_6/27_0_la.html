<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 369</span>patrum occultent, creditum solvi posse. Cui ego rei tantum abest ut impedimento sim ut contra te, M. Manli, adhorter, liberes fenore plebem Romanam et istos incubantes publicis thesauris ex praeda
<span class="innerMarginNote right">6</span>clandestina evolvas. Quod nisi facis, sive ut et ipse in parte praedae sis sive quia vanum indicium est, in vincla te duci iubebo nec diutius patiar a te multitudinem fallaci spe concitari.”</p>
<p><span class="innerMarginNote right">7</span>Ad ea Manlius nec se fefellisse ait, non adversus Volscos, totiens hostes quotiens patribus expediat, nec adversus Latinos Hernicosque, quos falsis criminibus
in arma agant, sed adversus se ac plebem Romanam
<span class="innerMarginNote right">8</span>dictatorem creatum esse; iam omisso bello quod simulatum sit, in se impetum fieri; iam dictatorem profiteri patrocinium feneratorum adversus plebem; iam sibi ex favore multitudinis crimen et perniciem
<span class="innerMarginNote right">9</span>quaeri. “Offendit” inquit “te, A. Corneli, vosque, patres conscripti, circumfusa turba lateri meo? Quin eam diducitis<a class="footnoteLink" href="#note_LCL172_246_1" id="target_note_LCL172_246_1"><sup>1</sup></a> a me singuli vestris beneficiis, intercedendo, eximendo de nervo cives vestros, prohibendo
iudicatos addictosque duci, ex eo, quod afluit opibus vestris sustinendo necessitates aliorum?
<span class="innerMarginNote right">10</span>Sed quid ego vos de vestro impendatis, hortor? Sortem reliquam<a class="footnoteLink" href="#note_LCL172_246_2" id="target_note_LCL172_246_2"><sup>2</sup></a> ferte: de capite deducite quod usuris pernumeratum est; iam nihilo mea turba


</p></section><notes><section class="footnotes"><ul><li class="note" id="note_LCL172_246_1"><a class="footnoteCrossrefLink" href="#target_note_LCL172_246_1" title="Click to highlight in text"><sup class="lineRef">1</sup>diducitis <span class="italic">Vorm? MPFBOET</span><sup></sup>2 <span class="italic">(but M has</span> quine audi ducitis): deducitis <span class="italic">UHTDLA.</span></a></li><script type="text/javascript">document.getElementById('note_LCL172_246_1').style.display = "none";</script><li class="note" id="note_LCL172_246_2"><a class="footnoteCrossrefLink" href="#target_note_LCL172_246_2" title="Click to highlight in text"><sup class="lineRef">2</sup>reliquam <span class="italic">Madvig:</span> aliquam Ω: aliquando <span class="italic">E. S. Thompson.</span></a></li><script type="text/javascript">document.getElementById('note_LCL172_246_2').style.display = "none";</script></ul></section></notes></section>