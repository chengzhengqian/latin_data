<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 368</span>partem circumductis copiis quam hostes tenebant
moenia adgredi iubet, non tam a spe<a class="footnoteLink" href="#note_LCL172_226_1" id="target_note_LCL172_226_1"><sup>1</sup></a> scalis capi urbem posse quam ut aversis eo hostibus et oppidanis iam pugnando fessis laxaretur labor et ipse spatium
<span class="innerMarginNote right">10</span>intrandi sine certamine moenia haberet. Quod cum simul utrimque factum esset ancepsque terror Etruscos circumstaret, et moenia summa vi oppugnari
et intra moenia esse hostem viderent, porta
<span class="innerMarginNote right">11</span>se quae una forte non obsidebatur trepidi uno agmine eiecere. Magna caedes fugientium et in urbe et per agros est facta. Plures a Furianis intra moenia caesi; Valeriani expeditiores ad persequendum<a class="footnoteLink" href="#note_LCL172_226_2" id="target_note_LCL172_226_2"><sup>2</sup></a>
fuere, nec ante noctem, quae conspectum ademit, finem caedendi fecere.</p>
<p><span class="innerMarginNote right">12</span>Sutrio recepto restitutoque sociis Nepete exercitus ductus, quod per deditionem acceptum iam totum Etrusci habebant.</p>
<p>X. Videbatur plus in ea urbe recipienda laboris fore, non eo solum quod tota hostium erat, sed etiam quod parte Nepesinorum prodente civitatem
<span class="innerMarginNote right">2</span>facta erat deditio; mitti tamen ad principes eorum placuit ut secernerent se ab Etruscis fidemque quam
<span class="innerMarginNote right">3</span>implorassent ab Romanis, ipsi praestarent. Unde


</p></section><notes><section class="footnotes"><ul><li class="note" id="note_LCL172_226_1"><a class="footnoteCrossrefLink" href="#target_note_LCL172_226_1" title="Click to highlight in text"><sup class="lineRef">1</sup>tam a spe <span class="italic">A</span><sup>2</sup> <span class="italic">Heerwagen:</span> tanta spe Ω.</a></li><script type="text/javascript">document.getElementById('note_LCL172_226_1').style.display = "none";</script><li class="note" id="note_LCL172_226_2"><a class="footnoteCrossrefLink" href="#target_note_LCL172_226_2" title="Click to highlight in text"><sup class="lineRef">2</sup>persequendum <span class="italic">M. Mueller:</span> persequendos Ω.</a></li><script type="text/javascript">document.getElementById('note_LCL172_226_2').style.display = "none";</script></ul></section></notes></section>