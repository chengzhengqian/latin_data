<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 372–373</span>illa temeritas, vestra ignavia haec est. Secuti alium
ducem sequimini nunc Camillum et quod ductu meo
soletis vincite. Quid vallum et castra spectatis?
Neminem vestrum illa nisi victorem receptura sunt.”</p>
<p><span class="innerMarginNote right">7</span>Pudor primo tenuit effusos; inde, ut circumagi signa obvertique aciem viderunt in hostem, et dux, praeterquam quod tot insignis triumphis, etiam aetate venerabilis inter prima signa ubi plurimus labor periculumque erat se offerebat, increpare singuli se quisque et alios, et adhortatio in vicem totam alacri
<span class="innerMarginNote right">8</span>clamore pervasit aciem. Neque alter tribunus rei defuit sed missus a collega restituente peditum aciem ad equites, non castigando—ad quam rem leviorem auctorem eum culpae societas fecerat—sed
ab imperio totus ad preces versus orare singulos universosque ut se reum fortunae eius diei crimine
<span class="innerMarginNote right">9</span>eximerent: “Abnuente ac prohibente collega temeritati<a class="footnoteLink" href="#note_LCL172_280_1" id="target_note_LCL172_280_1"><sup>1</sup></a>
me omnium potius socium quam unius prudentiae dedi. Camillus in utraque vestra fortuna suam gloriam videt; ego, ni restituitur pugna, quod miserrimum est, fortunam cum omnibus infamiam
<span class="innerMarginNote right">10</span>solus sentiam.” Optimum visum est in fluctuante
acie<a class="footnoteLink" href="#note_LCL172_280_2" id="target_note_LCL172_280_2"><sup>2</sup></a> tradi equos et pedestri pugna invadere hostem.
Eunt insignes armis animisque qua premi parte


</p></section><notes><section class="footnotes"><ul><li class="note" id="note_LCL172_280_1"><a class="footnoteCrossrefLink" href="#target_note_LCL172_280_1" title="Click to highlight in text"><sup class="lineRef">1</sup>temeritati <span class="italic">T</span><sup>2</sup>ϛ: temeritatis Ω: temeritatos <span class="italic">H.</span></a></li><script type="text/javascript">document.getElementById('note_LCL172_280_1').style.display = "none";</script><li class="note" id="note_LCL172_280_2"><a class="footnoteCrossrefLink" href="#target_note_LCL172_280_2" title="Click to highlight in text"><sup class="lineRef">2</sup>in fluctuante acie <span class="italic">Heerwagen:</span> in fluctuantem aciem (aciem <span class="italic">omitted by H</span>) Ω: inter fluctuantem aciem <span class="italic">Gronovius.</span></a></li><script type="text/javascript">document.getElementById('note_LCL172_280_2').style.display = "none";</script></ul></section></notes></section>