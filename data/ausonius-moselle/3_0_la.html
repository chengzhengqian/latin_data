<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line">intendunt collo malorum vincula nautae.</span><span class="linebreak"></span>
<span class="line">ipse tuos quotiens miraris in amne recursus,</span><span class="linebreak"></span>
<span class="line">legitimosque putas prope segnius ire meatus?</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>tu neque limigenis ripam praetexeris ulvis,</span><span class="linebreak"></span>
<span class="line">nec piger inmundo perfundis litora caeno:</span><span class="linebreak"></span>
<span class="line">sicca in primores pergunt vestigia lymphas.</span><span class="linebreak"></span>
<span class="line indent1">I nunc, et Phrygiis sola levia consere crustis</span><span class="linebreak"></span>
<span class="line">tendens marmoreum laqueata per atria campum.</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>ast ego despectis, quae census opesque dederunt,</span><span class="linebreak"></span>
<span class="line">naturae mirabor opus, non dira nepotum</span><span class="linebreak"></span>
<span class="line">laetaque iacturis ubi luxuriatur egestas.</span><span class="linebreak"></span>
<span class="line">hie solidae sternunt umentia litora harenae,</span><span class="linebreak"></span>
<span class="line">nec retinent memores vestigia pressa figuras.</span><span class="linebreak"></span>
<span class="line indent1"><span class="br"></span><span class="lineNumber">55</span><span class="br"></span>Spectaris vitreo per levia terga profundo,</span><span class="linebreak"></span>
<span class="line">secreti nihil amnis habens: utque almus aperto</span><span class="linebreak"></span>
<span class="line">panditur intuitu<a class="footnoteLink" href="#note_LCL096_228_1" id="target_note_LCL096_228_1"><sup>1</sup></a> liquidis obtutibus aer</span><span class="linebreak"></span>
<span class="line">nec placidi prohibent oculos per inania venti,</span><span class="linebreak"></span>
<span class="line">sic demersa procul durante per intima visu</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>cernimus, arcanique patet penetrale profundi,</span><span class="linebreak"></span>
<span class="line">cum vada lene meant liquidarum et lapsus aquarum</span><span class="linebreak"></span>
<span class="line">prodit caerulea dispersas luce figuras:</span><span class="linebreak"></span>
<span class="line">quod sulcata levi crispatur harena meatu,</span><span class="linebreak"></span>
<span class="line">inclinata tremunt viridi quod gramina fundo:</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>usque sub ingenuis agitatae fontibus herbae</span><span class="linebreak"></span>
<span class="line">vibrantes patiuntur aquas lucetque latetque</span><span class="linebreak"></span>
<span class="line">calculus et viridem distinguit glarea museum,</span><span class="linebreak"></span>
<span class="line">tota Caledoniis talis patet ora Britannis,</span><span class="linebreak"></span>
<span class="line">cum virides algas et rubra corallia nudat</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>aestus et albentes concharum germina bacas,</span><span class="linebreak"></span>
<span class="line">delicias hominum, locupletibus atque sub undis</span><span class="linebreak"></span>
</p>
</section><notes><section class="footnotes"><ul><li class="note" id="note_LCL096_228_1"><a class="footnoteCrossrefLink" href="#target_note_LCL096_228_1" title="Click to highlight in text"><sup class="lineRef">1</sup><span class="italic">MSS.</span>: introitu, <span class="italic">Peiper,</span></a></li><script type="text/javascript">document.getElementById('note_LCL096_228_1').style.display = "none";</script></ul></section></notes></section>