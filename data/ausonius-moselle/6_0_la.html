<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line indent1"><span class="br"></span><span class="lineNumber">125</span><span class="br"></span>Quis non et virides, vulgi solacia, tincas</span><span class="linebreak"></span>
<span class="line">norit et alburnos, praedam puerilibus hamis,</span><span class="linebreak"></span>
<span class="line">stridentesque focis, obsonia plebis, alausas?</span><span class="linebreak"></span>
<span class="line">teque inter species geminas neutrumque et utrumque,</span><span class="linebreak"></span>
<span class="line">qui nec dum salmo, nec iam salar ambiguusque</span><span class="linebreak"></span>
<span class="line">amborum medio, sario, intercepte sub aevo?</span><span class="linebreak"></span>
<span class="line">tu quoque flumineas inter memorande cohortes,</span><span class="linebreak"></span>
<span class="line">gobio, non geminis maior sine pollice palmis,</span><span class="linebreak"></span>
<span class="line">praepinguis, teres, ovipara congestior alvo</span><span class="linebreak"></span>
<span class="line">propexique iubas imitatus, gobio, barbi.</span><span class="linebreak"></span>
</p>
<p class="lineGroup">
<span class="line indent1">Nunc, pecus aequoreum, celebrabere, magne silure:</span><span class="linebreak"></span>
<span class="line">quem velut Actaeo perductum tergora olivo</span><span class="linebreak"></span>
<span class="line">amnicolam delphina reor: sic per freta magnum</span><span class="linebreak"></span>
<span class="line">laberis et longi vix corporis agmina solvis</span><span class="linebreak"></span>
<span class="line">aut brevibus deprensa vadis aut fluminis ulvis.</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>at cum tranquillos moliris in amne meatus,</span><span class="linebreak"></span>
<span class="line">te virides ripae, te caerula turba natantum,</span><span class="linebreak"></span>
<span class="line">te liquidae mirantur aquae: diffunditur alveo</span><span class="linebreak"></span>
<span class="line">aestus et extremi procurrunt margine fluctus.</span><span class="linebreak"></span>
<span class="line">talis Atlantiaco quondam ballena profundo,</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>cum vento motuve suo telluris ad oras</span><span class="linebreak"></span>
<span class="line">pellitur: exclusum exundat mare magnaque surgunt</span><span class="linebreak"></span>
<span class="line">aequora vicinique timent decrescere montes.</span><span class="linebreak"></span>
<span class="line">hic tamen, hic nostrae mitis ballena Mosellae</span><span class="linebreak"></span>
<span class="line">exitio procul est magnoque honor additus amni.</span><span class="linebreak"></span>
<span class="line indent1"><span class="br"></span><span class="lineNumber">150</span><span class="br"></span>Iam liquidas spectasse vias et lubrica pisces</span><span class="linebreak"></span>
<span class="line">agmina multiplicesque satis numerasse catervas.</span><span class="linebreak"></span>
<span class="line">inducant aliam spectacula vitea pompam</span><span class="linebreak"></span>
<span class="line">sollicitentque vagos Baccheia munera visus,</span><span class="linebreak"></span>
</p>
</section><notes><section class="footnotes"><ul><li class="note" id="note_LCL096_234_1"><a class="footnoteCrossrefLink" href="#target_note_LCL096_234_1" title="Click to highlight in text"><sup class="lineRef">1</sup>Because the olive-tree was believed to have been created by Athena in Attica.</a></li><script type="text/javascript">document.getElementById('note_LCL096_234_1').style.display = "none";</script></ul></section></notes></section>