<section class="div1 language" lang="la"><header><hgroup><h1>Ausonius</h1></hgroup></header><section class="div2">
<p class="lineGroup">
<span class="line">adsimulant nostros imitata monilia cultus:</span><span class="linebreak"></span>
<span class="line">haud aliter placidae subter vada laeta Mosellae</span><span class="linebreak"></span>
<span class="line">detegit admixtos non concolor herba lapillos.</span><span class="linebreak"></span>
</p>
<p class="lineGroup">
<span class="line indent1"><span class="br"></span><span class="lineNumber">75</span><span class="br"></span>Intentos tamen usque oculos errore fatigant</span><span class="linebreak"></span>
<span class="line">interludentes, examina lubrica, pisces.</span><span class="linebreak"></span>
<span class="line">sed neque tot species obliquatosque natatus</span><span class="linebreak"></span>
<span class="line">quaeque per adversum succedunt agmina flumen,</span><span class="linebreak"></span>
<span class="line">nominaque et cunctos numerosae stirpis alumnos</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>edere fas aut ille sinit, cui cura secundae</span><span class="linebreak"></span>
<span class="line">sortis et aequorei cessit tutela tridentis.</span><span class="linebreak"></span>
<span class="line">tu mihi flumineis habitatrix Nais in oris</span><span class="linebreak"></span>
<span class="line">squamigeri gregis ede choros liquidoque sub alveo</span><span class="linebreak"></span>
<span class="line">dissere caeruleo fluitantes amne catervas.</span><span class="linebreak"></span>
</p>
<p class="lineGroup">
<span class="line indent1"><span class="br"></span><span class="lineNumber">85</span><span class="br"></span>Squameus herbosas capito inter lucet harenas,</span><span class="linebreak"></span>
<span class="line">viscere praetenero fartim congestus aristis</span><span class="linebreak"></span>
<span class="line">nec duraturus post bina trihoria mensis,</span><span class="linebreak"></span>
<span class="line">purpureisque salar stellatus tergora guttis</span><span class="linebreak"></span>
<span class="line">et nullo spinae nociturus acumine rhedo</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>effugiensque oculos celeri levis umbra natatu.</span><span class="linebreak"></span>
<span class="line">tuque per obliqui fauces vexate Saravi,</span><span class="linebreak"></span>
<span class="line">qua bis terna fremunt scopulosis ostia pilis,</span><span class="linebreak"></span>
<span class="line">cum defluxisti famae maioris in amnem,</span><span class="linebreak"></span>
<span class="line">liberior laxos exerces, barbe, natatus:</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>tu melior peiore aevo, tibi contigit omni</span><span class="linebreak"></span>
<span class="line">spirantum ex numero non inlaudata senectus.</span><span class="linebreak"></span>
</p>
</section><notes><section class="footnotes"><ul><li class="note" id="note_LCL096_230_1"><a class="footnoteCrossrefLink" href="#target_note_LCL096_230_1" title="Click to highlight in text"><sup class="lineRef">1</sup><span class="italic">sc.</span> Neptune (Poseidon), who received the waters as his share in the universe (<span class="italic">cp.</span> Hom. <span class="italic">Hymn to Demeter,</span> 86), as Zeus received the upper air and Aidoneus the lower world.</a></li><script type="text/javascript">document.getElementById('note_LCL096_230_1').style.display = "none";</script></ul></section></notes></section>