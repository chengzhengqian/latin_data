<section class="div1 language" lang="la"><header><hgroup><h1>Appendix vergiliana</h1></hgroup></header>
<p class="lineGroup">
<span class="line">nunc primum teneros firmamus robore nervos,</span><span class="linebreak"></span>
<span class="line">haec tamen interea, quae possumus, in quibus aevi</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>prima rudimenta et iuvenes exegimus annos,</span><span class="linebreak"></span>
<span class="line">accipe dona meo multum vigilata labore</span><span class="linebreak"></span>
<span class="line">promissa atque diu iam tandem &lt;reddita vota&gt;47</span><span class="linebreak"></span>
<span class="line">impia prodigiis ut quondam exterrita amoris</span><span class="linebreak"></span>
<span class="line">Scylla novos avium sublimis in aëre coetus</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>viderit et tenui conscendens aethera penna</span><span class="linebreak"></span>
<span class="line">caeruleis sua tecta super volitaverit alis,51</span><span class="linebreak"></span>
<span class="line">hanc pro purpureo poenam scelerata capillo</span><span class="linebreak"></span>
<span class="line">pro patria solvens excisa et funditus urbe.</span><span class="linebreak"></span>
<span class="line indent2">Complures illam magni, Messalla, poetae</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>(nam verum fateamur: amat Polyhymnia verum)</span><span class="linebreak"></span>
<span class="line">longe alia perhibent mutatam membra figura</span><span class="linebreak"></span>
<span class="line">Scyllaeum monstro saxum infestasse voraci;</span><span class="linebreak"></span>
<span class="line">illam esse, aerumnis quam saepe legamus Ulixi,</span><span class="linebreak"></span>
<span class="line">candida succinctam latrantibus inguina monstris,</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>Dulichias vexasse rates et gurgite in alto</span><span class="linebreak"></span>
<span class="line">deprensos nautas canibus lacerasse marinis.</span><span class="linebreak"></span>
<span class="line">sed neque Maeoniae patiuntur credere chartae</span><span class="linebreak"></span>
<span class="line">nec malus istorum dubiis erroribus auctor.</span><span class="linebreak"></span>
<span class="line">namque alias alii vulgo finxere puellas,</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>quae Colophoniaco Scyllae dicantur Homero.</span><span class="linebreak"></span>
<span class="line">ipse Crataein ait matrem, sed sive Crataeis,</span><span class="linebreak"></span>
<span class="line">sive illam monstro generavit Echidna biformi,</span><span class="linebreak"></span>
<span class="line">sive est neutra parens atque hoc in carmine toto</span><span class="linebreak"></span>
</p>
<notes><section class="footnotes"><ul><li class="note text" id="note_LCL064_446_47"><sup class="lineRef">47</sup>
<span class="italic">add. Leo</span>
</li><li class="note text" id="note_LCL064_446_51"><sup class="lineRef">51</sup>
<span class="italic">Cf. <span class="italic">Ecl</span>.</span> 6.81</li><li class="note text" id="note_LCL064_446_53"><sup class="lineRef">53</sup>patria <span class="italic">Haupt:</span> patris <span class="italic">Z</span>
</li><li class="note text" id="note_LCL064_446_59-61"><sup class="lineRef">59–61</sup>- <span class="italic">Ecl</span>. 6.75–77</li></ul></section></notes></section>