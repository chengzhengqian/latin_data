<section class="div1 language" lang="la"><header><hgroup><h1>Appendix vergiliana</h1></hgroup></header>
<p class="lineGroup">
<span class="line">non ego te talem venerarer munere tali,</span><span class="linebreak"></span>
<span class="line">non equidem (quamvis interdum ludere nobis</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>et gracilem molli libeat pede claudere versum),</span><span class="linebreak"></span>
<span class="line">sed magno intexens, si fas est dicere, peplo,</span><span class="linebreak"></span>
<span class="line">qualis Erectheis olim portatur Athenis,</span><span class="linebreak"></span>
<span class="line">debita cum castae solvuntur vota Minervae</span><span class="linebreak"></span>
<span class="line">tardaque confecto redeunt quinquennia lustro,</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>cum levis alterno Zephyrus concrebuit Euro</span><span class="linebreak"></span>
<span class="line">et prono gravidum provexit pondere currum.</span><span class="linebreak"></span>
<span class="line">felix illa dies, felix et dicitur annus,</span><span class="linebreak"></span>
<span class="line">felices qui talem annum videre diemque!</span><span class="linebreak"></span>
<span class="line">ergo Palladiae texuntur in ordine pugnae,</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>magna Giganteis ornantur pepla tropaeis,</span><span class="linebreak"></span>
<span class="line">horrida sanguineo pinguntur proelia cocco.</span><span class="linebreak"></span>
<span class="line">additur aurata deiectus cuspide Typhon,</span><span class="linebreak"></span>
<span class="line">qui prius, Ossaeis consternens aethera saxis,</span><span class="linebreak"></span>
<span class="line">Emathio celsum duplicabat vertice Olympum.</span><span class="linebreak"></span>
<span class="line indent2"><span class="br"></span><span class="lineNumber">35</span><span class="br"></span>Tale deae velum sollemni tempore portant,</span><span class="linebreak"></span>
<span class="line">tali te vellem, iuvenum doctissime, ritu</span><span class="linebreak"></span>
<span class="line">purpureos inter soles et candida lunae</span><span class="linebreak"></span>
<span class="line">sidera, caeruleis orbem pulsantia bigis,</span><span class="linebreak"></span>
<span class="line">naturae rerum magnis intexere chartis,</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>aeterno &lt;ut&gt; sophiae coniunctum carmine nomen</span><span class="linebreak"></span>
<span class="line">nostra tuum senibus loqueretur pagina saeclis.</span><span class="linebreak"></span>
<span class="line indent2">Sed quoniam ad tantas nunc primum nascimur artes,</span><span class="linebreak"></span>
</p>
<notes><section class="footnotes"><ul><li class="note text" id="note_LCL064_444_20"><sup class="lineRef">20</sup>libeat <span class="italic">Heyne:</span> liceat <span class="italic">Z</span>
</li><li class="note text" id="note_LCL064_444_40"><sup class="lineRef">40</sup>aeterno <span class="italic">Heinsius: </span>-um <span class="italic">Z</span> Ç€ ut <span class="italic">add. Nic. Loensis</span>
</li></ul></section></notes></section>