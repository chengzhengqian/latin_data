<section class="div1 language" lang="la"><header><hgroup><h1>Appendix vergiliana</h1></hgroup></header>
<p class="lineGroup">
<span class="line">atque utinam celeri nec tantum grata Dianae</span><span class="linebreak"></span>
<span class="line">venatus esses virgo sectata virorum,</span><span class="linebreak"></span>
<span class="line">Cnosia nec Partho contendens spicula cornu</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>Dictaeas ageres ad gramina nota capellas.</span><span class="linebreak"></span>
<span class="line">numquam tam obnixe fugiens Minois amores</span><span class="linebreak"></span>
<span class="line">praeceps aërii specula de montis abisses,302</span><span class="linebreak"></span>
<span class="line">unde alii fugisse ferunt et numen Aphaeae</span><span class="linebreak"></span>
<span class="line">virginis assignant, alii, quo notior esses,</span><span class="linebreak"></span>
<span class="line"><span class="br"></span><span class="lineNumber">305</span><span class="br"></span>Dictynnam dixere tuo de nomine Lunam.</span><span class="linebreak"></span>
<span class="line">sint haec vera velim: mihi certe, nata, peristi;</span><span class="linebreak"></span>
<span class="line">numquam ego te summo volitantem &lt;in&gt; vertice &lt;montis&gt;307</span><span class="linebreak"></span>
<span class="line">Hyrcanos inter comites agmenque ferarum</span><span class="linebreak"></span>
<span class="line">conspiciam nec te redeuntem amplexa tenebo.</span><span class="linebreak"></span>
<span class="line indent2"><span class="br"></span><span class="lineNumber">310</span><span class="br"></span>“Verum haec tum non sic gravia atque indigna fuere,</span><span class="linebreak"></span>
<span class="line">tum, mea alumna, tui cum spes integra maneret,</span><span class="linebreak"></span>
<span class="line">nam vox ista meas nondum violaverat auris.</span><span class="linebreak"></span>
<span class="line">tene etiam fortuna mihi crudelis ademit,</span><span class="linebreak"></span>
<span class="line">tene, o sola meae vivendi causa senectae?</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>saepe tuo dulci nequiquam capta sopore,</span><span class="linebreak"></span>
<span class="line">cum premeret natura, mori me velle negavi,</span><span class="linebreak"></span>
<span class="line">ut tibi Corycio glomerarem flammea luto.</span><span class="linebreak"></span>
<span class="line">quo nunc me, infelix, aut quae me fata reservant?</span><span class="linebreak"></span>
<span class="line">an nescis, qua lege patris de vertice summo</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>edita candentis praetexat purpura canos,</span><span class="linebreak"></span>
<span class="line">quae tenui patriae spes sit suspensa capillo?</span><span class="linebreak"></span>
<span class="line">si nescis, aliquam possum sperare salutem,</span><span class="linebreak"></span>
</p>
<notes><section class="footnotes"><ul><li class="note text" id="note_LCL064_466_302"><sup class="lineRef">302</sup>
<span class="italic">Cf. Ecl.</span> 8.59 ǀ montis abisses <span class="italic">Scaliger:</span> montibus isses <span class="italic">Z</span>
</li><li class="note text" id="note_LCL064_466_307"><sup class="lineRef">307</sup>
<span class="italic">add</span>. ρ</li><li class="note text" id="note_LCL064_466_310"><sup class="lineRef">310</sup>non sic <span class="italic">Sillig:</span> nobis <span class="italic">Z</span>
</li></ul></section></notes></section>