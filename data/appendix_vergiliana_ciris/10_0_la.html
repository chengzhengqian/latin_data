<section class="div1 language" lang="la"><header><hgroup><h1>Appendix vergiliana</h1></hgroup></header>
<p class="lineGroup">
<span class="line">non accepta piis promittens munera divis.</span><span class="linebreak"></span>
<span class="line indent2"><span class="br"></span><span class="lineNumber">220</span><span class="br"></span>Quam simul Ogygii Phoenicis filia Carme</span><span class="linebreak"></span>
<span class="line">surgere sensit anus, sonitum nam fecerat illi</span><span class="linebreak"></span>
<span class="line">marmoreo aeratus stridens in limine cardo,</span><span class="linebreak"></span>
<span class="line">corripit extemplo fessam languore puellam</span><span class="linebreak"></span>
<span class="line">et simul “o nobis sacrum caput” inquit “alumna,</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>non tibi nequiquam viridis per viscera pallor</span><span class="linebreak"></span>
<span class="line">aegroto tenuis suffundit sanguine venas,</span><span class="linebreak"></span>
<span class="line">nec levis hoc faceres, neque enim pote, cura subegit,</span><span class="linebreak"></span>
<span class="line">aut fallor: quod ut o potius, Rhamnusia, fallar.228</span><span class="linebreak"></span>
<span class="line">nam qua te causa nec dulcis pocula Bacchi</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>nec gravidos Cereris dicam contingere fetus;</span><span class="linebreak"></span>
<span class="line">qua causa ad patrium solam vigilare cubile,</span><span class="linebreak"></span>
<span class="line">tempore quo fessas mortalia pectora curas,</span><span class="linebreak"></span>
<span class="line">quo rapidos etiam requiescunt flumina cursus?</span><span class="linebreak"></span>
<span class="line">dic age nunc miserae saltem, quod saepe petenti</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>iurabas nihil esse mihi, cur maesta parentis</span><span class="linebreak"></span>
<span class="line">formosos circum virgo remorere capillos.</span><span class="linebreak"></span>
<span class="line">ei mihi, ne furor ille tuos invaserit artus,</span><span class="linebreak"></span>
<span class="line">ille, Arabae Myrrhae quondam qui cepit ocellos,</span><span class="linebreak"></span>
<span class="line">ut scelere infando (quod nec sinat Adrastea)</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>laedere utrumque uno studeas errore parentem!</span><span class="linebreak"></span>
<span class="line">quod si alio quovis animi iactaris amore</span><span class="linebreak"></span>
<span class="line">(nam te iactari, non est Amathusia nostri</span><span class="linebreak"></span>
<span class="line">tam rudis ut nullo possim cognoscere signo),</span><span class="linebreak"></span>
</p>
<notes><section class="footnotes"><ul><li class="note text" id="note_LCL064_460_228"><sup class="lineRef">228</sup>
<span class="italic">Cf. Aen.</span> 10.631</li></ul></section></notes></section>