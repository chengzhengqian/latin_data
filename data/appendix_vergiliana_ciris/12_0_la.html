<section class="div1 language" lang="la"><header><hgroup><h1>Appendix vergiliana</h1></hgroup></header>
<p class="lineGroup">
<span class="line">(dicendum est, frustra circumvehor omnia verbis),</span><span class="linebreak"></span>
<span class="line">ille mea, ille idem oppugnat praecordia Minos.</span><span class="linebreak"></span>
<span class="line">quod per te divum crebros obtestor amores</span><span class="linebreak"></span>
<span class="line">perque tuum memori sanctum mihi pectus alumnae,</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>ut me, si servare potes, ne perdere malis;</span><span class="linebreak"></span>
<span class="line">sin autem optatae spes est incisa salutis,</span><span class="linebreak"></span>
<span class="line">ne mihi, quam merui, invideas, nutricula, mortem.</span><span class="linebreak"></span>
<span class="line">nam nisi te nobis malus, o malus, optima Carme,</span><span class="linebreak"></span>
<span class="line">ante in conspectum casusve deusve tulisset,</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>aut ferro hoc” (aperit ferrum quod veste latebat)280</span><span class="linebreak"></span>
<span class="line">“purpureum patris dempsissem vertice crinem,</span><span class="linebreak"></span>
<span class="line">aut mihi praesenti peperissem vulnere letum.”</span><span class="linebreak"></span>
<span class="line indent2">Vix haec ediderat, cum clade exterrita tristi</span><span class="linebreak"></span>
<span class="line">insontes multo deturpat pulvere crines</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>et graviter questu Carme complorat anili:</span><span class="linebreak"></span>
<span class="line">“o mihi nunc iterum crudelis reddite Minos,</span><span class="linebreak"></span>
<span class="line">o iterum nostrae Minos inimice senectae,</span><span class="linebreak"></span>
<span class="line">semper &lt;ut&gt; aut olim natae te propter eundem</span><span class="linebreak"></span>
<span class="line">aut amor insanae luctum portavit alumnae.</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>tene ego tam longe capta atque avecta nequivi,</span><span class="linebreak"></span>
<span class="line">tam grave servitium, tam duros passa labores,</span><span class="linebreak"></span>
<span class="line">effugere, o bis iam exitium crudele meorum?</span><span class="linebreak"></span>
<span class="line">iam iam nec nobis aequo senioribus ullum,</span><span class="linebreak"></span>
<span class="line">vivere uti cupiam, vivit genus. ut quid ego amens</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>te erepta, o Britomarti, mei spes una sepulcri,</span><span class="linebreak"></span>
<span class="line">te, Britomarti, diem potui producere vitae?</span><span class="linebreak"></span>
</p>
<notes><section class="footnotes"><ul><li class="note text" id="note_LCL064_464_274"><sup class="lineRef">274</sup>memori sanctum <span class="italic">Sillig:</span> memoris auctum <span class="italic">Z</span>
</li><li class="note text" id="note_LCL064_464_280"><sup class="lineRef">280</sup>
<span class="italic">Cf. Aen.</span> 6.406</li><li class="note text" id="note_LCL064_464_284"><sup class="lineRef">284</sup>insontes <span class="italic">Wakefield:</span> intonsos <span class="italic">Z</span>
</li><li class="note text" id="note_LCL064_464_288"><sup class="lineRef">288</sup>ut <span class="italic">add. Schrader</span>
</li><li class="note text" id="note_LCL064_464_292"><sup class="lineRef">292</sup>o bis iam <span class="italic">Housman:</span> obsistam <span class="italic">Z</span>
</li><li class="note text" id="note_LCL064_464_293"><sup class="lineRef">293</sup>aequo <span class="italic">Haupt</span>: ea que <span class="italic">Z</span>
</li><li class="note text" id="note_LCL064_464_294"><sup class="lineRef">294</sup>vivere uti cupiam <span class="italic">Sillig:</span> vivendi copiam <span class="italic">Z</span>
</li></ul></section></notes></section>