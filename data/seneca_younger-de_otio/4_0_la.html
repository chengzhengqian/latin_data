<section class="div1 language" lang="la"><p class="noindent">
alter ex causa; causa autem illa late patet. Si res publica corruptior est quam ut<a class="footnoteLink" href="#note_LCL254_186_1" id="target_note_LCL254_186_1"><sup>1</sup></a> adiuvari possit, si occupata est malis, non nitetur sapiens in supervacuum nec se nihil profuturus impendet. Si parum habebit auctoritatis aut virium nec illum erit admissura <span class="br"></span><span class="lineNumber">4</span><span class="br"></span> res publica, si valetudo illum impediet, quomodo navem quassam non deduceret in mare, quomodo nomen in militiam non daret debilis, sic ad iter, quod inhabile sciet, non accedet. Potest ergo et ille, cui omnia adhuc in integro sunt, antequam ullas experiatur tempestates, in tuto subsistere et protinus commendare se bonis artibus et inlibatum otium exigere, virtutium cultor, quae exerceri etiam <span class="br"></span><span class="lineNumber">5</span><span class="br"></span> quietissimis possunt. Hoc nempe ab homine exigitur, ut prosit hominibus, si fieri potest, multis, si minus, paucis, si minus, proximis, si minus, sibi. Nam cum se utilem ceteris efficit, commune agit negotium. Quomodo qui se deteriorem facit non sibi tantummodo nocet, sed etiam omnibus eis, quibus melior factus prodesse potuisset, sic quisquis bene de se meretur hoc ipso aliis prodest, quod illis profuturum parat.</p>
<span class="br"></span><span class="lineNumber">1</span><span class="br"></span><p>4. [31.] Duas res publicas animo complectamur, alteram magnam et vere publicam, qua dii atque homines continentur, in qua non ad hunc angulum respicimus aut ad illum, sed terminos civitatis nostrae cum sole metimur; alteram, cui nos adscripsit condicio
 
</p><notes><section class="footnotes"><ul><li class="note" id="note_LCL254_186_1"><a class="footnoteCrossrefLink" href="#target_note_LCL254_186_1" title="Click to highlight in text"><sup class="lineRef">1</sup>ut <span class="italic">commonly supplied</span>.</a></li><script type="text/javascript">document.getElementById('note_LCL254_186_1').style.display = "none";</script></ul></section></notes></section>