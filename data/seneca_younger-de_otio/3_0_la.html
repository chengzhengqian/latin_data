<section class="div1 language" lang="la"><p class="noindent">
desciverunt; et tamen excusatissimus essem, etiam si non praecepta illorum sequerer, sed exempla. Hoc quod dico in duas dividam partes: primum, ut possit aliquis vel a prima aetate contemplationi veritatis totum se tradere, rationem vivendi quaerere <span class="br"></span><span class="lineNumber">2</span><span class="br"></span> atque exercere secreto; deinde, ut possit hoc aliquis emeritis iam stipendiis, profligatae aetatis, iure optimo facere et ad alios actus animum<a class="footnoteLink" href="#note_LCL254_184_1" id="target_note_LCL254_184_1"><sup>1</sup></a> referre virginum Vestalium more, quae annis inter officia divisis discunt facere sacra et cum didicerunt docent.</p>
<span class="br"></span><span class="lineNumber">1</span><span class="br"></span><p>3. [30.] Hoc Stoicis quoque placere ostendam, non quia mihi legem dixerim nihil contra dictum Zenonis Chrysippive committere, sed quia res ipsa patitur me ire in illorum sententiam, quoniam si quis semper unius sequitur, non in curia sed in factione est. Utinam quidem iam tenerentur omnia et in aperto confessa veritas esset nihilque ex decretis mutaremus! Nunc veritatem cum eis ipsis qui docent quaerimus.</p>
<span class="br"></span><span class="lineNumber">2</span><span class="br"></span><p>Duae maxime et in hac re dissident sectae, Epicureorum et Stoicorum, sed utraque ad otium diversa via mittit. Epicurus ait: “Non accedet ad rem publicam sapiens, nisi si quid intervenerit”; Zenon ait: “Accedet ad rem publicam, nisi si <span class="br"></span><span class="lineNumber">3</span><span class="br"></span> quid impedierit.” Alter otium ex proposito petit,

<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_184_1"><a class="footnoteCrossrefLink" href="#target_note_LCL254_184_1" title="Click to highlight in text"><sup class="lineRef">1</sup>animum <span class="italic">Ruhkopf</span>: animos <span class="italic">A</span>.</a></li><script type="text/javascript">document.getElementById('note_LCL254_184_1').style.display = "none";</script></ul></section></notes></section>