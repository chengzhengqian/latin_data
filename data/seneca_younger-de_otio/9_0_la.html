<section class="div1 language" lang="la"><p class="noindent">
nec tantum quid faciendum sit cogitare, sed etiam aliquando manum exercere et ea, quae meditata sunt, ad verum perducere? Quodsi per ipsum sapientem non est mora, si non actor deest, sed agenda desunt, ecquid illi secum esse permittes? <span class="br"></span><span class="lineNumber">4</span><span class="br"></span> Quo animo ad otium sapiens secedit? Ut sciat se tum quoque ea acturum, per quae posteris prosit. Nos certe sumus qui dicimus et Zenonem et Chrysippum maiora egisse, quam si duxissent exercitus, gessissent honores, leges tulissent. Quas non uni civitati, sed toti humano generi tulerunt. Quid est ergo, quare tale otium non conveniat viro bono, per quod futura saecula ordinet nec apud paucos contionetur, sed apud omnis omnium gentium <span class="br"></span><span class="lineNumber">5</span><span class="br"></span> homines, quique sunt quique erunt? Ad summam quaero, an ex praeceptis suis vixerint Cleanthes et Chrysippus et Zenon. Non<a class="footnoteLink" href="#note_LCL254_196_1" id="target_note_LCL254_196_1"><sup>1</sup></a> dubie respondebis sic illos vixisse, quemadmodum dixerant esse vivendum. Atqui nemo illorum rem publicam administravit. “Non fuit,” inquis, “illis aut ea fortuna aut ea dignitas, quae admitti ad publicarum rerum tractationem solet.” Sed idem nihilo minus non segnem egere vitam; invenerunt, quemadmodum plus quies ipsorum hominibus prodesset quam aliorum discursus et sudor. Ergo nihilo minus hi multum egisse visi sunt, quamvis nihil publice agerent.</p>
<span class="br"></span><span class="lineNumber">1</span><span class="br"></span><p>7. Praeterea tria genera sunt vitae, inter quae quod sit optimum quaeri solet. Unum voluptati
 
</p><notes><section class="footnotes"><ul><li class="note" id="note_LCL254_196_1"><a class="footnoteCrossrefLink" href="#target_note_LCL254_196_1" title="Click to highlight in text"><sup class="lineRef">1</sup>non <span class="italic">commonly added</span>.</a></li><script type="text/javascript">document.getElementById('note_LCL254_196_1').style.display = "none";</script></ul></section></notes></section>