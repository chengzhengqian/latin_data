<section class="div1 language" lang="la"><p class="noindent">
publicam accessurum; quid autem interest, quomodo sapiens ad otium veniat, utrum quia res publica illi deest, an quia ipse rei publicae, si non ubivis futura res publica est? Semper autem deerit fastidiose quaerentibus. Interrogo, ad quam rem publicam sapiens sit accessurus. Ad Atheniensium, in qua Socrates damnatur, Aristoteles, ne damnetur, fugit? in qua opprimit invidia virtutes? Negabis mihi accessurum ad hanc rem publicam <span class="br"></span><span class="lineNumber">2</span><span class="br"></span> sapientem. Ad Carthaginiensium ergo rem publicam sapiens accedet, in qua adsidua seditio et optimo cuique infesta libertas est, summa aequi ac boni vilitas, adversus hostes inhumana crudelitas, etiam adversus suos hostilis? Et hanc <span class="br"></span><span class="lineNumber">3</span><span class="br"></span> fugiet. Si percensere singulas voluero, nullam inveniam, quae sapientem aut quam sapiens pati possit. Quodsi non invenitur illa res publica, quam nobis fingimus, incipit omnibus esse otium necessarium, quia quod unum praeferri poterat otio, <span class="br"></span><span class="lineNumber">4</span><span class="br"></span> nusquam est. Si quis dicit optimum esse navigare, deinde negat navigandum in eo mari, in quo naufragia fieri soleant et frequenter subitae tempestates sint, quae rectorem in contrarium rapiant, puto hic me vetat navem solvere, quamquam<a class="footnoteLink" href="#note_LCL254_200_1" id="target_note_LCL254_200_1"><sup>1</sup></a> laudet navigationem.</p>
<span class="br"></span><span class="lineNumber"></span><span class="br"></span>
<notes><section class="footnotes"><ul><li class="note" id="note_LCL254_200_1"><a class="footnoteCrossrefLink" href="#target_note_LCL254_200_1" title="Click to highlight in text"><sup class="lineRef">1</sup>quamquam <span class="italic">Hermes</span>: quam <span class="italic">A</span>.</a></li><script type="text/javascript">document.getElementById('note_LCL254_200_1').style.display = "none";</script></ul></section></notes></section>