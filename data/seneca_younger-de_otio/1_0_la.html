<section class="div1 language" lang="la">
<h1><span class="sc">Liber VIII</span></h1>
<h1><span class="sc">Ad Serenvm</span></h1>
<h1><span class="sc">De Otio</span></h1>
<span class="br"></span><span class="lineNumber">4</span><span class="br"></span><p>1. [28.] … … cit, nobis magno consensu vitia commendant. Licet nihil aliud, quod sit salutare, temptemus, proderit tamen per se ipsum secedere; meliores erimus singuli. Quid, quod secedere ad optimos viros et aliquod exemplum eligere, ad quod vitam derigamus, licet? Quod nisi<a class="footnoteLink" href="#note_LCL254_180_1" id="target_note_LCL254_180_1"><sup>1</sup></a> in otio non fit. Tunc potest obtineri quod semel placuit, ubi nemo intervenit, qui iudicium adhuc imbecillum populo adiutore detorqueat; tunc potest vita aequali et uno tenore procedere, quam propositis <span class="br"></span><span class="lineNumber">2</span><span class="br"></span> diversissimis scindimus. Nam inter cetera mala illud pessimum est, quod vitia ipsa mutamus. Sic ne hoc quidem nobis contingit permanere in malo iam familiari. Aliud ex alio placet vexatque nos hoc quoque, quod iudicia nostra non tantum prava, sed etiam levia sunt. Fluctuamur aliudque ex alio comprendimums,


<span class="br"></span><span class="lineNumber"></span><span class="br"></span>
</p><notes><section class="footnotes"><ul><li class="note" id="note_LCL254_180_1"><a class="footnoteCrossrefLink" href="#target_note_LCL254_180_1" title="Click to highlight in text"><sup class="lineRef">1</sup>nisi <span class="italic">added by Gronovius</span>.</a></li><script type="text/javascript">document.getElementById('note_LCL254_180_1').style.display = "none";</script></ul></section></notes></section>