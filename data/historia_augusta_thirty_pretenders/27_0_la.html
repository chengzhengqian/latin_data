<section class="div1 language" lang="la"><header><hgroup><h1>The Thirty Pretenders</h1></hgroup></header><section class="div2"><p class="noindent">

et temporibus suis Frugi dictus et qui ex illa Pisonum familia ducere originem diceretur cui se Cicero nobilitandi
<span class="br"></span><span class="lineNumber">2</span><span class="br"></span>causa sociaverat. hic omnibus principibus acceptissimus fuit. ipse denique Valens. qui ad eum percussores misisse perhibetur, dixisse dicitur non sibi apud deos inferos constare rationem, quod, quamvis hostem suum, Pisonem tamen iussisset occidi, virum cuius similem Romana res publica non haberet.</p>
<p><span class="br"></span><span class="lineNumber">3</span><span class="br"></span>Senatus consultum de Pisone factum ad noscendam eius maiestatem libenter inserui: Die septimo kal. Iuliarum cum esset nuntiatum Pisonem a Valente interemptum, ipsum Valentem a suis occisum, Arellius Fuscus, consularis primae sententiae, qui in locum
<span class="br"></span><span class="lineNumber">4</span><span class="br"></span>Valeriani successerat, ait: “Consul, consule.” cumque consultus esset, “Divinos” inquit, “honores Pisoni decerno, patres conscripti, Gallienum et Valerianum et Saloninum imperatores nostros esse id probaturos<a class="footnoteLink" href="#note_LCL263_116_1" id="target_note_LCL263_116_1"><sup>1</sup></a> confido. neque enim melior vir quisquam fuit neque
<span class="br"></span><span class="lineNumber">5</span><span class="br"></span>constantior.” post quem ceteri consulti<a class="footnoteLink" href="#note_LCL263_116_2" id="target_note_LCL263_116_2"><sup>2</sup></a> statuam inter triumphales et currus quadriiugos Pisoni decreverunt.
<span class="br"></span><span class="lineNumber">6</span><span class="br"></span>sed statua eius videtur, quadrigae autem, quae decretae fuerant, quasi transferendae ad alium
<span class="br"></span><span class="lineNumber">7</span><span class="br"></span>locum<a class="footnoteLink" href="#note_LCL263_116_3" id="target_note_LCL263_116_3"><sup>3</sup></a> positae sunt nec adhuc redditae. nam in his locis fuerunt in quibus Thermae Diocletianae sunt exaedificatae, tam aeterni nominis quam sacrati.</p>
</section><notes><section class="footnotes"><ul><li class="note" id="note_LCL263_116_1"><a class="footnoteCrossrefLink" href="#target_note_LCL263_116_1" title="Click to highlight in text"><sup class="lineRef">1</sup><span class="italic">id probaturos</span> Salm.; <span class="italic">imperaturos</span> P.</a></li><script type="text/javascript">document.getElementById('note_LCL263_116_1').style.display = "none";</script><li class="note" id="note_LCL263_116_2"><a class="footnoteCrossrefLink" href="#target_note_LCL263_116_2" title="Click to highlight in text"><sup class="lineRef">2</sup><span class="italic">citer consultum</span> P.</a></li><script type="text/javascript">document.getElementById('note_LCL263_116_2').style.display = "none";</script><li class="note" id="note_LCL263_116_3"><a class="footnoteCrossrefLink" href="#target_note_LCL263_116_3" title="Click to highlight in text"><sup class="lineRef">3</sup><span class="italic">locum</span> ins. by Richter and Hohl; om. in P and Σ;
<span class="italic">alibi</span> Peter.</a></li><script type="text/javascript">document.getElementById('note_LCL263_116_3').style.display = "none";</script></ul></section></notes></section>