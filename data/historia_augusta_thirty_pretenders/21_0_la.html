<section class="div1 language" lang="la"><header><hgroup><h1>The Thirty Pretenders</h1></hgroup></header><section class="div2">
</section>
<section class="div2">
<h2><span class="ac">Odaenathus</span></h2>
<p>XV. Nisi Odaenathus, princeps Palmyrenorum, capto Valeriano, fessis Romanae rei publicae viribus, sumpsisset imperium, in oriente perditae res essent.
<span class="br"></span><span class="lineNumber">2</span><span class="br"></span>quare adsumpto nomine primum regali cum uxore Zenobia et filio maiore, cui erat nomen Herodes, minoribus Herenniano et Timolao collecto exercitu
<span class="br"></span><span class="lineNumber">3</span><span class="br"></span>contra Persas profectus est. Nisibin primum et orientis pleraque cum omni Mesopotamia in potestatem recepit, deinde ipsum regem victum fugere
<span class="br"></span><span class="lineNumber">4</span><span class="br"></span>coegit. postremo Ctesiphonta usque Saporem et eius liberos persecutus captis concubinis, capta etiam magna praeda ad orientem vertit, sperans quod Macrianum, qui imperare contra Gallienum coeperat, posset opprimere, sed illo iam profecto contra Aureolum et contra Gallienum. eo interempto filium eius Quietum interfecit, Ballista, ut plerique adserunt,
<span class="br"></span><span class="lineNumber">5</span><span class="br"></span>regnum usurpante, ne et ipse posset occidi. composito igitur magna ex parte orientis statu a consobrino suo


</p></section><notes></notes></section>