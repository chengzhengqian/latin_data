<section class="div1 language" lang="la"><header><hgroup><h1>The Thirty Pretenders</h1></hgroup></header><section class="div2"><p class="noindent">

Maximino, alter sub Claudio fuit, qui ambo ab iisdem militibus a quibus purpura velati fuerant interempti sunt.</p>
</section>
<section class="div2">
<h2><span class="ac">Titus</span></h2>
<p>XXXII. Docet Dexippus, nec Herodianus tacet omnesque qui talia legenda posteris tradiderunt, Titum, tribunum Maurorum, qui a Maximino inter privatos relictus fuerat, timore violentae mortis, ut illi<a class="footnoteLink" href="#note_LCL263_146_1" id="target_note_LCL263_146_1"><sup>1</sup></a> dicunt, invitum vero et a militibus coactum, ut plerique adserunt, imperasse, atque hunc intra paucos dies post vindicatam defectionem, quam consularis vir Magnus Maximino paraverat, a suis militibus interemptum. imperasse autem mensibus
<span class="br"></span><span class="lineNumber">2</span><span class="br"></span>sex. fuit hic vir de primis erga rem publicam domi forisque laudabilis, sed in imperio parum
<span class="br"></span><span class="lineNumber">3</span><span class="br"></span>felix. alii dicunt ab Armeniis sagittariis, quos Maximinus ut Alexandrinos et oderat et offenderat,
<span class="br"></span><span class="lineNumber">4</span><span class="br"></span>principem factum. nec mireris tantam esse varietatem
<span class="br"></span><span class="lineNumber">5</span><span class="br"></span>de homine, cuius vix nomen agnoscitur. huius
uxor Calpurnia fuit, sancta et venerabilis femina de genere Caesoninorum, id est Pisonum, quam maiores nostri univiriam sacerdotem inter sacratissimas feminas








</p></section><notes><section class="footnotes"><ul><li class="note" id="note_LCL263_146_1"><a class="footnoteCrossrefLink" href="#target_note_LCL263_146_1" title="Click to highlight in text"><sup class="lineRef">1</sup><span class="italic">alii</span> P, def. by Lenze.</a></li><script type="text/javascript">document.getElementById('note_LCL263_146_1').style.display = "none";</script></ul></section></notes></section>