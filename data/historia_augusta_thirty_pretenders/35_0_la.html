<section class="div1 language" lang="la"><header><hgroup><h1>The Thirty Pretenders</h1></hgroup></header><section class="div2"><p class="noindent">

fratre separat, quod tanti fuit ardoris ad studia Romana ut brevi consecutus quae insinuaverat grammaticus
esse dicatur, potuisse quin etiam summum Latinorum rhetorem facere.</p>
</section>
<section class="div2">
<h2><span class="ac">Celsus</span></h2>
<p>XXIX. Occupatis partibus Gallicanis, orientalibus, quin etiam Ponti, Thraciarum et Illyrici, dum Gallienus popinatur et balneis ac lenonibus deputat vitam, Afri quoque auctore Vibio Passieno, proconsule Africae, et Fabio Pomponiano, duce limitis Libyci, Celsum imperatorem
appellaverunt peplo deae Caelestis ornatum.
<span class="br"></span><span class="lineNumber">2</span><span class="br"></span>hic privatus ex tribunis in Africa positus in agris suis vivebat, sed ea iustitia et corporis magnitudine ut
<span class="br"></span><span class="lineNumber">3</span><span class="br"></span>dignus videretur imperio. quare creatus per quandam mulierem, Gallienam nomine, consobrinam Gallieni, septimo imperii die interemptus est atque adeo etiam
<span class="br"></span><span class="lineNumber">4</span><span class="br"></span>inter obscuros principes vix relatus est. corpus eius a canibus consumptum est Siccensibus, qui Gallieno fidem servaverant, perurgentibus, et novo iniuriae genere imago in crucem sublata persultante vulgo, quasi patibulo ipse Celsus videretur adfixus.</p>
</section><notes></notes></section>