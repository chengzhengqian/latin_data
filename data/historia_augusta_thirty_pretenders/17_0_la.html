<section class="div1 language" lang="la"><header><hgroup><h1>The Thirty Pretenders</h1></hgroup></header><section class="div2"><p class="noindent">

locum meritis tuis debitum. me praefecto, quamdiu voles, uteris. tu cum re publica tantum bene agas,
<span class="br"></span><span class="lineNumber">7</span><span class="br"></span>ut te Romanus orbis factum principem gaudeat.” ad haec Macrianus: “Fateor, Ballista, imperium prudenti non frustra est. volo enim rei publicae subvenire atque illam pestem a legum gubernaculis dimovere, sed non hoc in me aetatis est; senex sum, ad exemplum equitare non possum, lavandum mihi est frequentius, edendum delicatius, divitiae me iam dudum
<span class="br"></span><span class="lineNumber">8</span><span class="br"></span>ab usu militiae retraxerunt. iuvenes aliqui sunt quaerendi, nec unus sed duo vel tres fortissimi, qui ex diversis partibus<a class="footnoteLink" href="#note_LCL263_96_1" id="target_note_LCL263_96_1"><sup>1</sup></a> orbis humani rem publicam restituant, quam Valerianus fato, Gallienus vitae suae
<span class="br"></span><span class="lineNumber">9</span><span class="br"></span>genere perdiderunt.” post haec intellexit eum Ballista sic agere ut de filiis suis videretur cogitare, atque adeo sic adgressus est: “Prudentiae tuae rem publicam
<span class="br"></span><span class="lineNumber">10</span><span class="br"></span>tradimus. da igitur liberos tuos Macrianum et Quietum, fortissimos iuvenes, olim tribunos a Valeriano factos, quia Gallieno imperante, quod boni sunt,
<span class="br"></span><span class="lineNumber">11</span><span class="br"></span>salvi esse non possunt.” tunc ille ubi intellectum se esse comperit, “Do,” inquit, “manus, de meo stipendium militi duplex daturus. tu tantum praefecti mihi studium et annonam in necessariis locis praebe. iam ego faxim ut Gallienus, sordidissimus feminarum omnium, duces sui parentis intellegat.”

</p></section><notes><section class="footnotes"><ul><li class="note" id="note_LCL263_96_1"><a class="footnoteCrossrefLink" href="#target_note_LCL263_96_1" title="Click to highlight in text"><sup class="lineRef">1</sup><span class="italic">partibus</span> Σ; <span class="italic">patribus</span> P.</a></li><script type="text/javascript">document.getElementById('note_LCL263_96_1').style.display = "none";</script></ul></section></notes></section>