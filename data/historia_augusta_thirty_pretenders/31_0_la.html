<section class="div1 language" lang="la"><header><hgroup><h1>The Thirty Pretenders</h1></hgroup></header><section class="div2"><p class="noindent">

hortata, quod eius erat, ut plerique loquuntur, adfinis, Augustum appellari fecit filiumque eius Caesarem nuncupavit.
<span class="br"></span><span class="lineNumber">2</span><span class="br"></span>et cum multa Tetricus feliciterque gessisset diuque imperasset, ab Aureliano victus, cum militum suorum impudentiam et procacitatem ferre non posset, volens se gravissimo principi et severissimo dedit.
<span class="br"></span><span class="lineNumber">3</span><span class="br"></span>versus denique illius fertur, quem furtim<a class="footnoteLink" href="#note_LCL263_124_1" id="target_note_LCL263_124_1"><sup>1</sup></a> ad Aurelianum scripserat:</p>
<blockquote><p><span class="line">“Eripe me his, invicte, malis.”</span><span class="linebreak"></span></p></blockquote>
<p><span class="br"></span><span class="lineNumber">4</span><span class="br"></span>Quare cum Aurelianus nihil simplex neque mite aut tranquillum tacile cogitaret, senatorem populi Romani eundemque consularem, qui iure praesidali omnes Gallias rexerat, per triumphum duxit, eodem tempore quo et Zenobiam Odaenathi uxorem cum filiis minoribus
<span class="br"></span><span class="lineNumber">5</span><span class="br"></span>Odaenathi, Herenniano et Timolao. pudore tamen victus vir nimium severus eum quem triumphaverat
correctorem totius Italiae fecit, id est Campaniae, Samnii, Lucaniae, Bruttiorum, Apuliae, Calabriae, Etruriae atque Umbriae, Piceni et Flaminiae
omnisque annonariae regionis, ac Tetricum non solum vivere, sed etiam in summa dignitate manere








</p></section><notes><section class="footnotes"><ul><li class="note" id="note_LCL263_124_1"><a class="footnoteCrossrefLink" href="#target_note_LCL263_124_1" title="Click to highlight in text"><sup class="lineRef">1</sup><span class="italic">furtim</span> Peter; <span class="italic">statim</span> P, Hohl.</a></li><script type="text/javascript">document.getElementById('note_LCL263_124_1').style.display = "none";</script></ul></section></notes></section>