<section class="div1 language" lang="la"><header><hgroup><h1>The Thirty Pretenders</h1></hgroup></header><section class="div2"><p class="noindent">
<span class="br"></span><span class="lineNumber">12</span><span class="br"></span>factus est igitur cum Macriano et Quieto duobus filiis cunctis militibus volentibus imperator ac statim contra Gallienum venire coepit utcumque rebus in oriente
<span class="br"></span><span class="lineNumber">13</span><span class="br"></span>derelictis. sed cum quadraginta quinque milia militum secum duceret, in Illyrico vel in Thraciarum extimis congressus cum Aureolo victus et cum filio
<span class="br"></span><span class="lineNumber">14</span><span class="br"></span>interemptus est. triginta denique milia militum in Aureoli potestatem concessere. Domitianus autem eundem vicit, dux Aureoli fortissimus et vehementissimus, qui se originem diceret a Domitiano imperatore<a class="footnoteLink" href="#note_LCL263_98_1" id="target_note_LCL263_98_1"><sup>1</sup></a> trahere atque a Domitilla.</p>
<p><span class="br"></span><span class="lineNumber">15</span><span class="br"></span>De Macriano autem nefas mihl videtur iudicium Valeriani praeterire, quod ille in oratione sua, quam ad senatum e Persidis finibus miserat, posuit. inter
<span class="br"></span><span class="lineNumber">16</span><span class="br"></span>cetera ex oratione divi Valeriani: â€œEgo, patres conscripti, bellum Persicum gerens Macriano totam rem pubiicam credidi et<a class="footnoteLink" href="#note_LCL263_98_2" id="target_note_LCL263_98_2"><sup>2</sup></a> quidem a parte militari. ille vobis fidelis, ille mihi devotus, illum et amat et timet miles. utcumque res exegerit, cum exercitibus agit.
<span class="br"></span><span class="lineNumber">17</span><span class="br"></span>nec, patres conscripti, nova vel inopina nobis sunt; pueri eius virtus in Italia, adulescentis in Gallia, iuvenis in Thracia, in Africa iam provecti, senescentis denique in Illyrico et Dalmatia comprobata est, cum in diversis proeliis ad exemplum fortiter faceret.




</p></section><notes><section class="footnotes"><ul><li class="note" id="note_LCL263_98_1"><a class="footnoteCrossrefLink" href="#target_note_LCL263_98_1" title="Click to highlight in text"><sup class="lineRef">1</sup><span class="italic">imperatore</span> ins. by P corr., foll. by Klotz; om. by Peter and Hohl.</a></li><script type="text/javascript">document.getElementById('note_LCL263_98_1').style.display = "none";</script><li class="note" id="note_LCL263_98_2"><a class="footnoteCrossrefLink" href="#target_note_LCL263_98_2" title="Click to highlight in text"><sup class="lineRef">2</sup><span class="italic">et</span> om. in P.</a></li><script type="text/javascript">document.getElementById('note_LCL263_98_2').style.display = "none";</script></ul></section></notes></section>