<section class="div1 language" lang="la"><header><hgroup><h1>The Thirty Pretenders</h1></hgroup></header><section class="div2"><p class="noindent">

militaris industriae virum, in participatum vocavit imperii et cum eodem contra Gallienum conflixit.
<span class="br"></span><span class="lineNumber">2</span><span class="br"></span>cumque adhibitis ingentibus Germanorum
<span class="br"></span><span class="lineNumber">3</span><span class="br"></span>auxiliis diu bella traxissent, victi sunt. tunc interfecto etiam Lolliano solus Victorinus in imperio remansit, qui et ipse, quod matrimoniis militum et militarium corrumpendis operam daret, a quodam actuario, cuius uxorem stupraverat, composita factione Agrippinae percussus, Victorino filio Caesare a matre Vitruvia sive Victoria, quae mater castrorum dicta est, appellato, qui et ipse puerulus statim est interemptus, cum apud Agrippinam pater eius esset occisus.</p>
<p>

 De hoc, quod fortissimus fuerit et praeter libidinem
<span class="br"></span><span class="lineNumber">4, 5</span><span class="br"></span>optimus imperator, a multis multa sunt dicta. sed satis credimus Iulii Atheriani partem libri cuiusdam
<span class="br"></span><span class="lineNumber">6</span><span class="br"></span>ponere, in quo de Victorino sic loquitur: “Victorino, qui Gallias post Iulium Postumum rexit, neminem aestimo praeferendum, non in virtute Traianum, non Antoninum in clementia, non in gravitate Nervam, non in gubernando aerario Vespasianum, non in censura totius vitae ac severitate militari Pertinacem
<span class="br"></span><span class="lineNumber">7</span><span class="br"></span>vel Severum. sed omnia haec libido et cupiditas mulierariae voluptatis sic perdidit ut nemo audeat virtutes eius in litteras mittere, quem constat omnium
<span class="br"></span><span class="lineNumber">8</span><span class="br"></span>iudicio meruisse puniri.” ergo cum id iudicii de Victorino scriptores habuerint, satis mihi videor eius dixisse de moribus.</p>
</section><notes></notes></section>