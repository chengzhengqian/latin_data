<section class="div1 language" lang="la"><header><hgroup><h1>The Thirty Pretenders</h1></hgroup></header><section class="div2"><p class="noindent">

occiso Ballistae veniam datam et tamen eum imperasse, quod nec Gallieno nec Aureolo nec Odaenatho
<span class="br"></span><span class="lineNumber">2</span><span class="br"></span>se crederet. alii adserunt privatum eum in agro suo, quem apud Daphnidem sibi compararat, interemptum.
<span class="br"></span><span class="lineNumber">3</span><span class="br"></span>multi et sumpsisse illum purpuram, ut more Romano imperaret, et exercitum duxisse et de se plura promisisse dixerunt, occisum autem per eos quos Aureolus miserat ad comprehendendum Quietum, Macriani filium, quem praedam suam esse dicebat.
<span class="br"></span><span class="lineNumber">4</span><span class="br"></span>fuit vir insignis, eruditus ad gerendam rem publicam, in consiliis vehemens, in expeditionibus clarus, in provisione annonaria singularis, Valeriano sic acceptus ut eum quibusdam litteris hoc testimonio pro-secutus sit:</p>
<p><span class="br"></span><span class="lineNumber">5</span><span class="br"></span>â€œValerianus Ragonio Claro praefecto Illyrici et Galliarum. si quid in te bonae frugis est, quam esse scio, parens Clare, dispositiones tu Ballistae persequere.
<span class="br"></span><span class="lineNumber">6</span><span class="br"></span>his rem publicam informa. videsne ut ille provinciales non gravet, ut illic equos contineat ubi sunt pabula, illic annonas militum mandet ubi sunt frumenta, non provincialem, non possessorem cogat illic frumenta ubi non habet dare, illic equum ubi non
<span class="br"></span><span class="lineNumber">7</span><span class="br"></span>potest pascere? nec est ulla alia provisio melior quam ut in locis suis erogentur quae nascuntur, ne aut vehiculis
<span class="br"></span><span class="lineNumber">8</span><span class="br"></span>aut sumptibus rem publicam gravent. Galatia frumentis abundat, referta est Thracia, plenum est Illyricum; illic pedites conlocentur, quamquam in



</p></section><notes></notes></section>