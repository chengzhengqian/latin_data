<section class="div1 language" lang="la"><header><hgroup><h1>The Thirty Pretenders</h1></hgroup></header><section class="div2"><p class="noindent">
<span class="br"></span><span class="lineNumber">4</span><span class="br"></span>filium contulisset imperia. et Lollianus quidem non nihilum rei publicae profuit. nam plerasque Galliae civitates, nonnulla etiam castra, quae<a class="footnoteLink" href="#note_LCL263_74_1" id="target_note_LCL263_74_1"><sup>1</sup></a> Postumus per septem annos in solo barbarico aedificaverat, quaeque interfecto Postumo subita inruptione Germanorum et direpta fuerant et incensa, in<a class="footnoteLink" href="#note_LCL263_74_2" id="target_note_LCL263_74_2"><sup>2</sup></a> statum veterem reformavit. deinde a suis militibus, quod in labore nimius esset, occisus est.</p>
<p><span class="br"></span><span class="lineNumber">5</span><span class="br"></span>Ita Gallieno perdente rem publicam in Gallia primum Postumus, deinde Lollianus, Victorinus deinceps, postremo Tetricus, (nam de Mario nihil dicimus) adsertores
<span class="br"></span><span class="lineNumber">6</span><span class="br"></span>Romani nominis exstiterunt. quos omnes datos divinitus credo, ne, cum illa pestis inauditae luxuriae impediretur malis, possidendi Romanum solum
<span class="br"></span><span class="lineNumber">7</span><span class="br"></span>Germanis daretur facultas. qui si eo genere tunc evasissent quo Gothi et Persae, consentientibus in Romano solo gentibus venerabile hoc Romani
<span class="br"></span><span class="lineNumber">8</span><span class="br"></span>nominis finitum esset imperium. Lolliani autem vita in multis obscura est, ut et ipsius Postumi, sed privata; virtute enim clari, non nobilitatis pondere vixerunt.</p>
</section>
<section class="div2">
<h2><span class="ac">Victorinus</span></h2>
<p>VI. Postumus senior cum videret multis se Gallieni viribus peti atque auxilium non solum militum verum etiam alterius principis necessarium, Victorinum,






</p></section><notes><section class="footnotes"><ul><li class="note" id="note_LCL263_74_1"><a class="footnoteCrossrefLink" href="#target_note_LCL263_74_1" title="Click to highlight in text"><sup class="lineRef">1</sup><span class="italic">quae</span> Σ; om. in P.</a></li><script type="text/javascript">document.getElementById('note_LCL263_74_1').style.display = "none";</script><li class="note" id="note_LCL263_74_2"><a class="footnoteCrossrefLink" href="#target_note_LCL263_74_2" title="Click to highlight in text"><sup class="lineRef">2</sup><span class="italic">in</span> Σ; om. in P.</a></li><script type="text/javascript">document.getElementById('note_LCL263_74_2').style.display = "none";</script></ul></section></notes></section>