<section class="div1 language" lang="la"><header><hgroup><h1>Martial</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">5</span><span class="br"></span>sed, quod et hircosis carum est et turpe pilosis,</span><span class="linebreak"></span>
<span class="line indent2">in molli rigidam clune libenter habes.</span><span class="linebreak"></span>
<span class="line">tu, qui sectarum causas et pondera nostri,</span><span class="linebreak"></span>
<span class="line indent2">dic mihi, percidi, Pannyche, dogma quod est?</span><span class="linebreak"></span>
</p>
<h3>48</h3>
<p class="lineGroup">
<span class="line">Heredem cum me partis tibi, Garrice, quartae</span><span class="linebreak"></span>
<span class="line indent2">per tua iurares sacra caputque tuum,</span><span class="linebreak"></span>
<span class="line">credidimus — quis enim damnet sua vota libenter? —</span><span class="linebreak"></span>
<span class="line indent2">et spem muneribus fovimus usque datis;</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>inter quae rari Laurentem ponderis aprum</span><span class="linebreak"></span>
<span class="line indent2">misimus: Aetola de Calydone putes.</span><span class="linebreak"></span>
<span class="line">at tu continuo populumque patresque vocasti;</span><span class="linebreak"></span>
<span class="line indent2">ructat adhuc aprum pallida Roma meum:</span><span class="linebreak"></span>
<span class="line">ipse ego — quis credat? — conviva nec ultimus haesi,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>sed nec costa data est caudave missa mihi.</span><span class="linebreak"></span>
<span class="line">de quadrante tuo quid sperem, Garrice? nulla</span><span class="linebreak"></span>
<span class="line indent2">de nostro nobis uncia venit apro.</span><span class="linebreak"></span>
</p>
<h3>49</h3>
<p class="lineGroup">
<span class="line">Haec est illa meis multum cantata libellis,</span><span class="linebreak"></span>
<span class="line indent2">quam meus edidicit lector amatque togam.</span><span class="linebreak"></span>
<span class="line">Partheniana fuit quondam, memorabile vatis</span><span class="linebreak"></span>
<span class="line indent2">munus: in hac ibam conspiciendus eques,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>dum nova, dum nitida fulgebat splendida lana,</span><span class="linebreak"></span>
<span class="line indent2">dumque erat auctoris nomine digna sui:</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL095_268_5"><sup class="lineRef">47.5</sup>carum est et <span class="italic">SB</span>
<sup>1</sup>: serum est et β: <span class="italic">om.</span> γ</li><li class="note text" id="note_LCL095_268_8"><sup class="lineRef">48.8</sup>pallida <span class="italic">Dousa</span>: ca- T βγ</li></ul></section></notes></section>