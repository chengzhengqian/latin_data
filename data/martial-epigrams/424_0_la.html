<section class="div1 language" lang="la"><header><hgroup><h1>Martial</h1></hgroup></header><section class="div2">
<span class="line">hanc tibi virtutem fracta facit urceus ansa,</span><span class="linebreak"></span>
<span class="line indent1">et tristis nullo qui tepet igne focus,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>et teges et cimex et nudi sponda grabati,</span><span class="linebreak"></span>
<span class="line indent1">et brevis atque eadem nocte dieque toga.</span><span class="linebreak"></span>
<span class="line">o quam magnus homo es, qui faece rubentis aceti</span><span class="linebreak"></span>
<span class="line indent1">et stipula et nigro pane carere potes!</span><span class="linebreak"></span>
<span class="line">Leuconicis agedum tumeat tibi culcita lanis</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>constringatque tuos purpura pexa toros,</span><span class="linebreak"></span>
<span class="line">dormiat et tecum modo qui, dum Caecuba miscet,</span><span class="linebreak"></span>
<span class="line indent1">convivas roseo torserat ore puer:</span><span class="linebreak"></span>
<span class="line">o quam tu cupies ter vivere Nestoris annos</span><span class="linebreak"></span>
<span class="line indent1">et nihil ex ulla perdere luce voles!</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>rebus in angustis facile est contemnere vitam:</span><span class="linebreak"></span>
<span class="line indent1">fortiter ille facit qui miser esse potest.</span><span class="linebreak"></span>
<h3>57</h3>
<span class="line">Miraris docto quod carmina mitto, Severe,</span><span class="linebreak"></span>
<span class="line indent1">ad cenam cum te, docte Severe, vocem?</span><span class="linebreak"></span>
<span class="line">Iuppiter ambrosia satur est et nectare vivit;</span><span class="linebreak"></span>
<span class="line indent1">nos tamen exta Iovi cruda merumque damus.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>omnia cum tibi sint dono concessa deorum,</span><span class="linebreak"></span>
<span class="line indent1">si quod habes non vis, ergo quid accipies?</span><span class="linebreak"></span>
<h3>58</h3>
<span class="line">Cum me velle vides tentumque, Telesphore, sentis,</span><span class="linebreak"></span>
<span class="line indent1">magna rogas—puta me velle negare: licet?—</span><span class="linebreak"></span>
</section><notes><section class="footnotes"><ul><li class="note text" id="note_LCL480_50_56-11"><sup class="lineRef">56.11</sup>modo qui dum <span class="italic">Gronovius</span>: qui cum m- βγ</li><li class="note text" id="note_LCL480_50_57-1"><sup class="lineRef">57.1</sup>severe γ, <span class="italic">SB</span>
<sup>1</sup> (S-), <span class="italic">cf. SB</span>
<sup>3</sup>: seuero β</li></ul></section></notes></section>