<section class="div1 language" lang="la"><header><hgroup><h1>Martial</h1></hgroup></header><section class="div2">
<h3>8 (6b)</h3>
<p class="lineGroup">
<span class="line">Prostratum vasta Nemees in valle leonem</span><span class="linebreak"></span>
<span class="line indent2">nobilis Herculeum Fama canebat opus.</span><span class="linebreak"></span>
<span class="line">prisca fides taceat: nam post tua munera, Caesar,</span><span class="linebreak"></span>
<span class="line indent2">haec iam feminea vidimus acta manu.</span><span class="linebreak"></span>
</p>
<h3>9 (7)</h3>
<p class="lineGroup">
<span class="line">Qualiter in Scythica religatus rupe Prometheus</span><span class="linebreak"></span>
<span class="line indent2">assiduam nimio pectore pavit avem,</span><span class="linebreak"></span>
<span class="line">nuda Caledonio sic viscera praebuit urso</span><span class="linebreak"></span>
<span class="line indent2">non falsa pendens in cruce Laureolus.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>vivebant laceri membris stillantibus artus</span><span class="linebreak"></span>
<span class="line indent2">inque omni nusquam corpore corpus erat.</span><span class="linebreak"></span>
<span class="line">denique supplicium &lt;dignus tulit: ille parentis&gt;</span><span class="linebreak"></span>
<span class="line indent2">vel domini iugulum foderat ense nocens,</span><span class="linebreak"></span>
<span class="line">templa vel arcano demens spoliaverat auro,</span><span class="linebreak"></span>
<span class="line indent2">subdiderat saevas vel tibi, Roma, faces.</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>vicerat antiquae sceleratus crimina famae,</span><span class="linebreak"></span>
<span class="line indent2">in quo, quae fuerat fabula, poena fuit.</span><span class="linebreak"></span>
</p>
<h3>10 (8)</h3>
<p class="lineGroup">
<span class="line">Daedale, Lucano cum sic lacereris ab urso,</span><span class="linebreak"></span>
<span class="line indent2">quam cuperes pinnas nunc habuisse tuas!</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL094_18_8-2"><sup class="lineRef">8.2</sup>nobilis <span class="italic">Heinsius (cf. SB</span>
<sup>3</sup>): -le T: -le et K</li><li class="note text" id="note_LCL094_18_8-4"><sup class="lineRef">8.4</sup>f(o)eminea uidimus acta manu K: <span class="italic">om.</span> T</li><li class="note text" id="note_LCL094_18_9-4"><sup class="lineRef">9.4</sup>membris] nervis <span class="italic">Heinsius</span>
</li><li class="note text" id="note_LCL094_18_9-7"><sup class="lineRef">9.7</sup>
<span class="italic">suppl. Schneidewin, qui tamen</span> dignum <span class="italic">homoeoteleuto non tolerando</span>; <span class="italic">possis etiam</span> merito</li></ul></section></notes></section>