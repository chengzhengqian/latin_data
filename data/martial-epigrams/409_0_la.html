<section class="div1 language" lang="la"><header><hgroup><h1>Martial</h1></hgroup></header><section class="div2">
<span class="line"><span class="br"></span><span class="lineNumber">5</span><span class="br"></span>Fulviam ego ut futuam? quid si me Manius oret</span><span class="linebreak"></span>
<span class="line indent1">pedicem? faciam? non puto, si sapiam.</span><span class="linebreak"></span>
<span class="line">“aut futue; aut pugnemus” ait. quid quod mihi vita</span><span class="linebreak"></span>
<span class="line indent1">carior est ipsa mentula? signa canant!’</span><span class="linebreak"></span>
<span class="line">absolvis lepidos nimirum, Auguste, libellos,</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>qui scis Romana simplicitate loqui.</span><span class="linebreak"></span>
<h3>21</h3>
<span class="line">Lydia tam laxa est equitis quam culus aeni,</span><span class="linebreak"></span>
<span class="line indent1">quam celer arguto qui sonat aere trochus,</span><span class="linebreak"></span>
<span class="line">quam rota transmisso totiens intacta petauro,</span><span class="linebreak"></span>
<span class="line indent1">quam vetus a crassa calceus udus aqua,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>quam quae rara vagos expectant retia turdos,</span><span class="linebreak"></span>
<span class="line indent1">quam Pompeiano vela negata Noto,</span><span class="linebreak"></span>
<span class="line">quam quae de pthisico lapsa est armilla cinaedo,</span><span class="linebreak"></span>
<span class="line">culcita Leuconico quam viduata suo,</span><span class="linebreak"></span>
<span class="line">quam veteres bracae Brittonis pauperis, et quam</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>turpe Ravennatis guttur onocrotali.</span><span class="linebreak"></span>
<span class="line">hanc in piscina dicor futuisse marina.</span><span class="linebreak"></span>
<span class="line indent1">nescio; piscinam me futuisse puto.</span><span class="linebreak"></span>
</section><notes><section class="footnotes"><ul><li class="note text" id="note_LCL480_20_21"><sup class="lineRef">21</sup>3 intacta T: inpa- βγ</li></ul></section></notes></section>