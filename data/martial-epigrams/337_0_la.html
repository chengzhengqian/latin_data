<section class="div1 language" lang="la"><header><hgroup><h1>Martial</h1></hgroup></header><section class="div2">
<p class="lineGroup">
<span class="line">vicini somnum — non tota nocte — rogamus:</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>nam vigilare leve est, pervigilare grave est.</span><span class="linebreak"></span>
<span class="line">discipulos dimitte tuos. vis, garrule, quantum</span><span class="linebreak"></span>
<span class="line indent2">accipis ut clames, accipere ut taceas?</span><span class="linebreak"></span>
</p>
<h3>69</h3>
<p class="lineGroup">
<span class="line">Cum futuis, Polycharme, soles in fine cacare.</span><span class="linebreak"></span>
<span class="line indent2">cum pedicaris, quid, Polycharme, facis?</span><span class="linebreak"></span>
</p>
<h3>70</h3>
<p class="lineGroup">
<span class="line">Dixerat ‘o mores! o tempora!’ Tullius olim,</span><span class="linebreak"></span>
<span class="line indent2">sacrilegum strueret cum Catilina nefas,</span><span class="linebreak"></span>
<span class="line">cum gener atque socer diris concurreret armis</span><span class="linebreak"></span>
<span class="line indent2">maestaque civili caede maderet humus.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>cur nunc ‘o mores!’ cur nunc ‘o tempora!’ dicis?</span><span class="linebreak"></span>
<span class="line indent2">quod tibi non placeat, Maeciliane, quid est?</span><span class="linebreak"></span>
<span class="line">nulla ducum feritas, nulla est insania ferri;</span><span class="linebreak"></span>
<span class="line indent2">pace frui certa laetitiaque licet.</span><span class="linebreak"></span>
<span class="line">non nostri faciunt tibi quod tua tempora sordent,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>sed faciunt mores, Maeciliane, tui.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL095_288_6"><sup class="lineRef">70.6</sup>
<span class="italic">et</span> 10 m(a)eciliane β: c(a)e- T γ</li></ul></section></notes></section>