<section class="div1 language" lang="la"><header><hgroup><h1>Martial</h1></hgroup></header><section class="div2">
<span class="line">et nisi iuratus dixi ‘dabo’, subtrahis illas,</span><span class="linebreak"></span>
<span class="line indent1">permittunt in me quae tibi multa, natis.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>quid si me tonsor, cum stricta novacula supra est,</span><span class="linebreak"></span>
<span class="line indent1">tunc libertatem divitiasque roget?</span><span class="linebreak"></span>
<span class="line">promittam; neque enim rogat illo tempore tonsor,</span><span class="linebreak"></span>
<span class="line indent1">latro rogat; res est imperiosa timor:</span><span class="linebreak"></span>
<span class="line">sed fuerit curva cum tuta novacula theca,</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>frangam tonsori crura manusque simul.</span><span class="linebreak"></span>
<span class="line">at tibi nil faciam, sed lota mentula lana</span><span class="linebreak"></span>
<span class="line indent1">λαικάζεν cupidae dicet avaritiae.</span><span class="linebreak"></span>
<h3>59</h3>
<span class="line">Senos Charinus omnibus digitis gerit</span><span class="linebreak"></span>
<span class="line indent1">nec nocte ponit anulos</span><span class="linebreak"></span>
<span class="line">nec cum lavatur. causa quae sit quaeritis?</span><span class="linebreak"></span>
<span class="line indent1">dactyliothecam non habet.</span><span class="linebreak"></span>
<h3>60</h3>
<span class="line">Sit Phlogis an Chione Veneri magis apta requiris?</span><span class="linebreak"></span>
<span class="line indent1">pulchrior est Chione; sed Phlogis ulcus habet;</span><span class="linebreak"></span>
<span class="line">ulcus habet Priami quod tendere possit alutam</span><span class="linebreak"></span>
<span class="line indent1">quodque senem Pelian non sinat esse senem;</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>ulcus habet quod habere suam vult quisque puellara,</span><span class="linebreak"></span>
<span class="line indent1">quod sanare Criton, non quod Hygia potest.</span><span class="linebreak"></span>
</section><notes></notes></section>