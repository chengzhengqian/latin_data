<section class="div1 language" lang="la"><header><hgroup><h1>Martial</h1></hgroup></header><section class="div2">
<h3>46</h3>
<p class="lineGroup">
<span class="line">Exigis a nobis operam sine fine togatam:</span><span class="linebreak"></span>
<span class="line indent2">non eo, libertum sed tibi mitto meum.</span><span class="linebreak"></span>
<span class="line">‘non est’ inquis ‘idem.’ multo plus esse probabo:</span><span class="linebreak"></span>
<span class="line indent2">vix ego lecticam subsequar, ille feret.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>in turbam incideris, cunctos umbone repellet:</span><span class="linebreak"></span>
<span class="line indent2">invalidum est nobis ingenuumque latus.</span><span class="linebreak"></span>
<span class="line">quidlibet in causa narraveris, ipse tacebo:</span><span class="linebreak"></span>
<span class="line indent2">at tibi tergeminum mugiet ille sophos.</span><span class="linebreak"></span>
<span class="line">lis erit, ingenti faciet convicia voce:</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>esse pudor vetuit fortia verba mihi.</span><span class="linebreak"></span>
<span class="line">‘ergo nihil nobis’ inquis ‘praestabis amicus?’</span><span class="linebreak"></span>
<span class="line indent2">quidquid libertus, Candide, non poterit.</span><span class="linebreak"></span>
</p>
<h3>47</h3>
<p class="lineGroup">
<span class="line">Capena grandi porta qua pluit gutta</span><span class="linebreak"></span>
<span class="line">Phygiumque Matris Almo qua lavat ferrum,</span><span class="linebreak"></span>
<span class="line">Horatiorum qua viret sacer campus</span><span class="linebreak"></span>
<span class="line">et qua pusilli fervet Herculis fanum,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>Faustine, plena Bassus ibat in raeda,</span><span class="linebreak"></span>
<span class="line">omnis beati copias trahens ruris.</span><span class="linebreak"></span>
<span class="line">illic videres frutice nobili caules</span><span class="linebreak"></span>
<span class="line">et utrumque porrum sessilesque lactucas</span><span class="linebreak"></span>
<span class="line">pigroque ventri non inutiles betas;</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>illic coronam pinguibus gravem turdis</span><span class="linebreak"></span>
<span class="line">leporemque laesum Gallici canis dente</span><span class="linebreak"></span>
<span class="line">nondumque victa lacteum faba porcum.</span><span class="linebreak"></span>
</p>
</section><notes></notes></section>