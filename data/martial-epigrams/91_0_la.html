<section class="div1 language" lang="la"><header><hgroup><h1>Martial</h1></hgroup></header><section class="div2">
<h3>3</h3>
<p class="lineGroup">
<span class="line">[Formosam faciem nigro medicamine celas,</span><span class="linebreak"></span>
<span class="line indent2">sed non formoso corpore laedis aquas.</span><span class="linebreak"></span>
<span class="line">ipsam crede deam verbis tibi dicere nostris:</span><span class="linebreak"></span>
<span class="line indent2">‘aut aperi faciem, aut tunicata lava.’]</span><span class="linebreak"></span>
</p>
<h3>4</h3>
<p class="lineGroup">
<span class="line">Romam vade, liber: si, veneris unde, requiret,</span><span class="linebreak"></span>
<span class="line indent2">Aemiliae dices de regione viae.</span><span class="linebreak"></span>
<span class="line">si, quibus in terris, qua simus in urbe, rogabit,</span><span class="linebreak"></span>
<span class="line indent2">Corneli referas me licet esse Foro.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>cur absim, quaeret, breviter tu multa fatere:</span><span class="linebreak"></span>
<span class="line indent2">‘non poterat vanae taedia ferre togae.’</span><span class="linebreak"></span>
<span class="line">‘quando venit?’ dicet, tu respondeto: ‘poeta</span><span class="linebreak"></span>
<span class="line indent2">exierat: veniet, cum citharoedus erit.’</span><span class="linebreak"></span>
</p>
<h3>5</h3>
<p class="lineGroup">
<span class="line">Vis commendari sine me cursurus in urbem,</span><span class="linebreak"></span>
<span class="line indent2">parve liber, multis, an satis unus erit?</span><span class="linebreak"></span>
<span class="line">unus erit, mihi crede, satis, cui non eris hospes,</span><span class="linebreak"></span>
<span class="line indent2">Iulius, assiduum nomen in ore meo.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>protinus hunc primae quaeres in limine Tectae;</span><span class="linebreak"></span>
<span class="line indent2">quos tenuit Daphnis, nunc tenet ille lares.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL094_192_5-5"><sup class="lineRef">5.5</sup>primae quaeres in limine Tectae <span class="italic">Gronovius</span>: primi . . . tecti β: primaeque in crimine tectae γ</li></ul></section></notes></section>