<section class="div1 language" lang="la"><header><hgroup><h1>Martial</h1></hgroup></header><section class="div2">
</section>
<section class="div2">
<h2>LIBER I</h2>
<p>Spero me secutum in libellis meis tale temperamentum ut de illis queri non possit quisquis de se bene senserit, cum salva infimarum quoque personarum reverentia ludant; <span class="br"></span><span class="lineNumber">5</span><span class="br"></span> quae adeo antiquis auctoribus defuit ut nominibus non tantum veris abusi sint sed et magnis. mihi fama vilius constet et probetur in me novissimum ingenium. absit a iocorum nostrorum simplicitate malignus interpres nec epigrammata mea inscribat: improbe facit qui in alieno libro <span class="br"></span><span class="lineNumber">10</span><span class="br"></span> ingeniosus est. lascivam verborum veritatem, id est epigrammaton linguam, excusarem, si meum esset exemplum: sic scribit Catullus, sic Marsus, sic Pedo, sic Gaetulicus, sic quicumque perlegitur. si quis tamen tam ambitiose <span class="br"></span><span class="lineNumber">15</span><span class="br"></span> tristis est ut apud illum in nulla pagina latine loqui fas sit, potest epistula vel potius titulo contentus esse. epigrammata illis scribuntur qui solent spectare Florales. non intret Cato theatrum meum, aut si intraverit, spectet. videor <span class="br"></span><span class="lineNumber">20</span><span class="br"></span> mihi meo iure facturus si epistulam versibus clusero:</p>
<p class="lineGroup">
<span class="line indent2">Nosses iocosae dulce cum sacrum Florae</span><span class="linebreak"></span>
<span class="line indent2">festosque lusus et licentiam vulgi,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL094_40_9"><sup class="lineRef">9</sup>Epist. 9 inscribat <span class="italic">Heinsius</span>: s-βγ: circums- <span class="italic">Birt</span>
</li></ul></section></notes></section>