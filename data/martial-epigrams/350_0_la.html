<section class="div1 language" lang="la"><header><hgroup><h1>Martial</h1></hgroup></header><section class="div2">
<p class="lineGroup">
<span class="line">si cupis Alcidae cognoscere facta prioris,</span><span class="linebreak"></span>
<span class="line indent2">disce: Libyn domuit, aurea poma tulit,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>peltatam Scythico discinxit Amazona nodo,</span><span class="linebreak"></span>
<span class="line indent2">addidit Arcadio terga leonis apro,</span><span class="linebreak"></span>
<span class="line">aeripedem silvis cervum, Stymphalidas astris</span><span class="linebreak"></span>
<span class="line indent2">abstulit, a Stygia cum cane venit aqua,</span><span class="linebreak"></span>
<span class="line">fecundam vetuit reparari mortibus Hydram,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>Hesperias Tusco lavit in amne boves.</span><span class="linebreak"></span>
<span class="line">haec minor Alcides: maior quae gesserit audi,</span><span class="linebreak"></span>
<span class="line indent2">sextus ab Albana quem colit arce lapis.</span><span class="linebreak"></span>
<span class="line">asseruit possessa malis Palatia regnis,</span><span class="linebreak"></span>
<span class="line indent2">prima suo gessit pro Iove bella puer;</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>solus Iuleas cum iam retineret habenas,</span><span class="linebreak"></span>
<span class="line indent2">tradidit inque suo tertius orbe fuit;</span><span class="linebreak"></span>
<span class="line">cornua Sarmatici ter perfida contudit Histri,</span><span class="linebreak"></span>
<span class="line indent2">sudantem Getica ter nive lavit equum;</span><span class="linebreak"></span>
<span class="line">saepe recusatos parcus duxisse triumphos</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>victor Hyperboreo nomen ab orbe tulit;</span><span class="linebreak"></span>
<span class="line">templa deis, mores populis dedit, otia ferro,</span><span class="linebreak"></span>
<span class="line indent2">astra suis, caelo sidera, serta Iovi.</span><span class="linebreak"></span>
<span class="line">Herculeum tantis numen non sufficit actis:</span><span class="linebreak"></span>
<span class="line indent2">Tarpeio deus hic commodet ora patri.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL095_314_4"><sup class="lineRef">101.4</sup>aurea γ: raraque β</li></ul></section></notes></section>