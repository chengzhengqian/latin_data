<section class="div1 language" lang="la"><header><hgroup><h1>Martial</h1></hgroup></header><section class="div2">
<h3>22</h3>
<p class="lineGroup">
<span class="line">Mane domi nisi te volui meruique videre,</span><span class="linebreak"></span>
<span class="line indent2">sint mihi, Paule, tuae longius Esquiliae.</span><span class="linebreak"></span>
<span class="line">sed Tiburtinae sum proximus accola pilae,</span><span class="linebreak"></span>
<span class="line indent2">qua videt anticum rustica Flora Iovem:</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>alta Suburani vincenda est semita clivi</span><span class="linebreak"></span>
<span class="line indent2">et numquam sicco sordida saxa gradu,</span><span class="linebreak"></span>
<span class="line">vixque datur longas mulorum rumpere mandras</span><span class="linebreak"></span>
<span class="line indent2">quaeque trahi multo marmora fune vides.</span><span class="linebreak"></span>
<span class="line">illud adhuc gravius, quod te post mille labores,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>Paule, negat lasso ianitor esse domi.</span><span class="linebreak"></span>
<span class="line">exitus hic operis vani togulaeque madentis:</span><span class="linebreak"></span>
<span class="line indent2">vix tanti Paulum mane videre fuit.</span><span class="linebreak"></span>
<span class="line">semper inhumanos colet officiosus amicos?</span><span class="linebreak"></span>
<span class="line indent2">rex, nisi dormieris, non potes esse meus.</span><span class="linebreak"></span>
</p>
<h3>23</h3>
<p class="lineGroup">
<span class="line">Herbarum fueras indutus, Basse, colores,</span><span class="linebreak"></span>
<span class="line indent2">iura theatralis dum siluere loci.</span><span class="linebreak"></span>
<span class="line">quae postquam placidi censoris cura renasci</span><span class="linebreak"></span>
<span class="line indent2">iussit et Oceanum certior audit eques,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>non nisi vel cocco madida vel murice tincta</span><span class="linebreak"></span>
<span class="line indent2">veste nites et te sic dare verba putas.</span><span class="linebreak"></span>
<span class="line">quadringentorum nullae sunt, Basse, lacernae,</span><span class="linebreak"></span>
<span class="line indent2">aut meus ante omnis Cordus haberet equum.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL094_348_22-13"><sup class="lineRef">22.13</sup>colet <span class="italic">scripsi</span>: habet βγ</li></ul></section></notes></section>