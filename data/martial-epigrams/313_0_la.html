<section class="div1 language" lang="la"><header><hgroup><h1>Martial</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">5</span><span class="br"></span>felix quae tali censetur munere tellus!</span><span class="linebreak"></span>
<span class="line indent2">nec Ganymedeas mallet habere comas.</span><span class="linebreak"></span>
</p>
<h3>17</h3>
<p class="lineGroup">
<span class="line">Latonae venerande nepos, qui mitibus herbis</span><span class="linebreak"></span>
<span class="line indent2">Parcarum exoras pensa brevesque colos,</span><span class="linebreak"></span>
<span class="line">hos tibi laudatos domino, rata vota, capillos</span><span class="linebreak"></span>
<span class="line indent2">ille tuus Latia misit ab urbe puer;</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>addidit et nitidum sacratis crinibus orbem,</span><span class="linebreak"></span>
<span class="line indent2">quo felix facies iudice tuta fuit.</span><span class="linebreak"></span>
<span class="line">tu iuvenale decus serva, ne pulchrior ille</span><span class="linebreak"></span>
<span class="line indent2">in longa fuerit quam breviore coma.</span><span class="linebreak"></span>
</p>
<h3>18</h3>
<p class="lineGroup">
<span class="line">Est mihi — sitque precor longum te praeside, Caesar —</span><span class="linebreak"></span>
<span class="line indent2">rus minimum, parvi sunt et in urbe lares.</span><span class="linebreak"></span>
<span class="line">sed de valle brevi quas det sitientibus hortis</span><span class="linebreak"></span>
<span class="line indent2">curva laboratas antlia tollit aquas,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>sicca domus queritur nullo se rore foveri,</span><span class="linebreak"></span>
<span class="line indent2">cum mihi vicino Marcia fonte sonet.</span><span class="linebreak"></span>
<span class="line">quam dederis nostris, Auguste, penatibus undam,</span><span class="linebreak"></span>
<span class="line indent2">Castalis haec nobis aut Iovis imber erit.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL095_240_4"><sup class="lineRef">18.4</sup>tollit β: ducit γ</li></ul></section></notes></section>