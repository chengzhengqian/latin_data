<section class="div1 language" lang="la"><header><hgroup><h1>Martial</h1></hgroup></header><section class="div2">
<p class="lineGroup">
<span class="line">imbuat egregium digno mihi nectare munus</span><span class="linebreak"></span>
<span class="line indent2">non grege de domini, sed tua, Ceste, manus;</span><span class="linebreak"></span>
<span class="line">Ceste, decus mensae, misce Setina: videtur</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>ipse puer nobis, ipse sitire caper.</span><span class="linebreak"></span>
<span class="line">det numerum cyathis Istanti littera Rufi:</span><span class="linebreak"></span>
<span class="line indent2">auctor enim tanti muneris ille mihi.</span><span class="linebreak"></span>
<span class="line">si Telethusa venit promissaque gaudia portat,</span><span class="linebreak"></span>
<span class="line indent2">servabor dominae, Rufe, triente tuo;</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>si dubia est, septunce trahar; si fallit amantem,</span><span class="linebreak"></span>
<span class="line indent2">ut iugulem curas, nomen utrumque bibam.</span><span class="linebreak"></span>
</p>
<h3>51</h3>
<p class="lineGroup">
<span class="line">Formosam sane, sed caecus diligit Asper.</span><span class="linebreak"></span>
<span class="line indent2">plus ergo, ut res est, quam videt Asper amat.</span><span class="linebreak"></span>
</p>
<h3>52</h3>
<p class="lineGroup">
<span class="line">Tonsorem puerum, sed arte talem</span><span class="linebreak"></span>
<span class="line">qualis nec Thalamus fuit Neronis,</span><span class="linebreak"></span>
<span class="line">Drusorum cui contigere barbae,</span><span class="linebreak"></span>
<span class="line">aequandas semel ad genas rogatus</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL095_196_21"><sup class="lineRef">50.21</sup>Istanti <span class="italic">Munro</span>: ins- βγ (<span class="italic">cf. ad</span> 7.68)</li></ul></section></notes></section>