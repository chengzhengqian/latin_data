<section class="div1 language" lang="la"><header><hgroup><h1>Martial</h1></hgroup></header><section class="div2">
<h3>32 (28, <span class="italic">prius</span> 27)</h3>
<p class="lineGroup">
<span class="line">Saecula Carpophorum, Caesar, si prisca tulissent,</span><span class="linebreak"></span>
<span class="line indent2">†non amarathon cum† barbara terra fera,</span><span class="linebreak"></span>
<span class="line">non Marathon taurum, Nemee frondosa leonem,</span><span class="linebreak"></span>
<span class="line indent2">Arcas Maenalium non timuisset aprum.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>hoc armante manus Hydrae mors una fuisset,</span><span class="linebreak"></span>
<span class="line indent2">huic percussa foret tota Chimaera semel.</span><span class="linebreak"></span>
<span class="line">igniferos possit sine Colchide iungere tauros,</span><span class="linebreak"></span>
<span class="line indent2">possit utramque feram vincere Pasiphaes.</span><span class="linebreak"></span>
<span class="line">si vetus aequorei revocetur fabula monstri,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>Hesionen solvet solus et Andromedan.</span><span class="linebreak"></span>
<span class="line">Herculeae laudis numeretur gloria: plus est</span><span class="linebreak"></span>
<span class="line indent2">bis denas pariter perdomuisse feras.</span><span class="linebreak"></span>
</p>
<h3>33 (29, <span class="italic">prius</span> 30)</h3>
<p class="lineGroup">
<span class="line">Concita veloces fugeret cum damma Molossos</span><span class="linebreak"></span>
<span class="line indent2">et varia lentas necteret arte moras,</span><span class="linebreak"></span>
<span class="line">Caesaris ante pedes supplex similisque roganti</span><span class="linebreak"></span>
<span class="line indent2">constitit, et praedam non tetigere canes.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>haec intellecto principe dona tulit.</span><span class="linebreak"></span>
<span class="line indent2">numen habet Caesar: sacra est haec, sacra potestas,</span><span class="linebreak"></span>
<span class="line">credite: mentiri non didicere ferae.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL094_34_32-2"><sup class="lineRef">32.2</sup>
<span class="italic">sic</span> HT: monstra quibus fudit <span class="italic">suppl. Heraeus</span>
</li><li class="note text" id="note_LCL094_34_32-7"><sup class="lineRef">32.7</sup>iungere <span class="italic">Gronovius</span>: uincere<sup>α</sup>
</li><li class="note text" id="note_LCL094_34_32-9"><sup class="lineRef">32.9</sup>vetus <span class="italic">Heraeus</span>: situs HT: sit ut <span class="italic">Heinsius</span>
</li></ul></section></notes></section>