<section class="div1 language" lang="la"><header><hgroup><h1>Martial</h1></hgroup></header><section class="div2">
<h3>4</h3>
<p class="lineGroup">
<span class="line">O quam blandus es, Ammiane, matri!</span><span class="linebreak"></span>
<span class="line">quam blanda est tibi mater, Ammiane!</span><span class="linebreak"></span>
<span class="line">fratrem te vocat et soror vocatur.</span><span class="linebreak"></span>
<span class="line">cur vos nomina nequiora tangunt?</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>quare non iuvat hoc quod estis esse?</span><span class="linebreak"></span>
<span class="line">lusum creditis hoc iocumque? non est:</span><span class="linebreak"></span>
<span class="line">matrem, quae cupit esse se sororem,</span><span class="linebreak"></span>
<span class="line">nec matrem iuvat esse nec sororem.</span><span class="linebreak"></span>
</p>
<h3>5</h3>
<p class="lineGroup">
<span class="line">Ne valeam, si non totis, Deciane, diebus</span><span class="linebreak"></span>
<span class="line indent2">et tecum totis noctibus esse velim.</span><span class="linebreak"></span>
<span class="line">sed duo sunt quae nos distinguunt milia passum:</span><span class="linebreak"></span>
<span class="line indent2">quattuor haec fiunt, cum rediturus eam.</span><span class="linebreak"></span>
<span class="line">saepe domi non es; cum sis quoque, saepe negaris:</span><span class="linebreak"></span>
<span class="line indent2">vel tantum causis vel tibi saepe vacas.</span><span class="linebreak"></span>
<span class="line">te tamen ut videam, duo milia non piget ire;</span><span class="linebreak"></span>
<span class="line indent2">ut te non videam, quattuor ire piget.</span><span class="linebreak"></span>
</p>
<h3>6</h3>
<p class="lineGroup">
<span class="line">I nunc, edere me iube libellos.</span><span class="linebreak"></span>
<span class="line">lectis vix tibi paginis duabus</span><span class="linebreak"></span>
<span class="line">spectas eschatocollion, Severe,</span><span class="linebreak"></span>
<span class="line">et longas trahis oscitationes.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>haec sunt, quae relegente me solebas</span><span class="linebreak"></span>
<span class="line">rapta exscribere, sed Vitellianis,</span><span class="linebreak"></span>
<span class="line">haec sunt, singula quae sinu ferebas</span><span class="linebreak"></span>
<span class="line">per convivia cuncta, per theatra;</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL094_132_5-3"><sup class="lineRef">5.3</sup>distingu(u)nt βγ: disiung- Г</li></ul></section></notes></section>