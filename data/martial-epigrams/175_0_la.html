<section class="div1 language" lang="la"><header><hgroup><h1>Martial</h1></hgroup></header><section class="div2"><p class="lineGroup">
<span class="line">concha Lucrini delicatior stagni,</span><span class="linebreak"></span>
<span class="line">cui nec lapillos praeferas Erythraeos</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>nec modo politum pecudis Indicae dentem</span><span class="linebreak"></span>
<span class="line">nivesque primas liliumque non tactum;</span><span class="linebreak"></span>
<span class="line">quae crine vicit Baetici gregis vellus</span><span class="linebreak"></span>
<span class="line">Rhenique nodos aureamque nitelam;</span><span class="linebreak"></span>
<span class="line">fragravit ore quod rosarium Paesti,</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>quod Atticarum prima mella cerarum,</span><span class="linebreak"></span>
<span class="line">quod sucinorum rapta de manu gleba;</span><span class="linebreak"></span>
<span class="line">cui comparatus indecens erat pavo,</span><span class="linebreak"></span>
<span class="line">inamabilis sciurus et frequens phoenix:</span><span class="linebreak"></span>
<span class="line">adhuc recenti tepet Erotion busto,</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>quam pessimorum lex amara fatorum</span><span class="linebreak"></span>
<span class="line">sexta peregit hieme, nec tamen tota,</span><span class="linebreak"></span>
<span class="line">nostros amores gaudiumque lususque.</span><span class="linebreak"></span>
<span class="line">et esse tristem me meus vetat Paetus,</span><span class="linebreak"></span>
<span class="line">pectusque pulsans pariter et comam vellens:</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>‘deflere non te vernulae pudet mortem?</span><span class="linebreak"></span>
<span class="line">ego coniugem’ inquit ‘extuli et tamen vivo,</span><span class="linebreak"></span>
<span class="line">notam, superbam, nobilem, locupletem.’</span><span class="linebreak"></span>
<span class="line">quid esse nostro fortius potest Paeto?</span><span class="linebreak"></span>
<span class="line">ducentiens accepit et tamen vivit.</span><span class="linebreak"></span>
</p>
<h3>38</h3>
<p class="lineGroup">
<span class="line">Calliodorus habet censum — quis nescit? — equestrem,</span><span class="linebreak"></span>
<span class="line indent2">Sexte, sed et fratrem Calliodorus habet.</span><span class="linebreak"></span>
<span class="line">‘quadringenta seca’ qui dicit, σύκα μɛρίζει:</span><span class="linebreak"></span>
<span class="line indent2">uno credis equo posse sedere duos?</span><span class="linebreak"></span>
</p></section><notes><section class="footnotes"><ul><li class="note text" id="note_LCL094_360_37-22"><sup class="lineRef">37.22</sup>notam β: noram γ</li><li class="note text" id="note_LCL094_360_38-3"><sup class="lineRef">38.3</sup>seca <span class="italic">Rutgers</span>: -at βγ dicis <span class="italic">Postgate</span> μɛρίζει <span class="italic">Paley</span>: merize βγ: μɛρίζε Postgate</li></ul></section></notes></section>