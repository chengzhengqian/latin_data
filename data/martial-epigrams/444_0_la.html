<section class="div1 language" lang="la"><header><hgroup><h1>Martial</h1></hgroup></header><section class="div2"><p class="noindent">
<span class="br"></span><span class="lineNumber">20</span><span class="br"></span>mireris igitur abiecta ab indignante quae a gestiente fieri
solebant. Ne quid tamen et advenienti tibi ab urbe et
exigenti negarem—cui non refero gratiam, si tantum ea
praesto quae possum—, imperavi mihi quod indulgere
<span class="br"></span><span class="lineNumber">25</span><span class="br"></span>consueram, et studui paucissimis diebus, ut familiarissimas
mihi aures tuas exciperem adventoria sua. tu velim
ista, quae tantum apud te non periclitantur, diligenter aestimare
et excutere non graveris; et, quod tibi difficillimum
est, de nugis nostris iudices candore seposito, ne Romam,
<span class="br"></span><span class="lineNumber">30</span><span class="br"></span>si ita decreveris, non Hispaniensem librum mittamus, sed
Hispanum.</p>
<h3>1</h3>
<span class="line">Retia dum cessant latratoresque Molossi</span><span class="linebreak"></span>
<span class="line indent1">et non invento silva quiescit apro,</span><span class="linebreak"></span>
<span class="line">otia, Prisce, brevi poteris donare libello.</span><span class="linebreak"></span>
<span class="line indent1">hora nec aestiva est nec tibi tota perit.</span><span class="linebreak"></span>
<span class="marginNote bottom">
<span class="italic">Epist</span>. 29 candore <span class="italic">Housman</span>: nidore β: nitore γ</span>
</section><notes></notes></section>