<section class="div1 language" lang="la"><header><hgroup><h1>Martial</h1></hgroup></header><section class="div2">
<p class="lineGroup">
<span class="line">i puer et caro perfer leve munus amico,</span><span class="linebreak"></span>
<span class="line indent2">qui meruit nugas primus habere meas.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>curre, sed instructus: comitetur Punica librum</span><span class="linebreak"></span>
<span class="line indent2">spongea: muneribus convenit illa meis.</span><span class="linebreak"></span>
<span class="line">non possunt nostros multae, Faustine, liturae</span><span class="linebreak"></span>
<span class="line indent2">emendare iocos: una litura potest.</span><span class="linebreak"></span>
</p>
<h3>11</h3>
<p class="lineGroup">
<span class="line">Dum nimium vano tumefactus nomine gaudes</span><span class="linebreak"></span>
<span class="line indent2">et Saturninum te, miser, esse pudet,</span><span class="linebreak"></span>
<span class="line">impia Parrhasia movisti bella sub ursa,</span><span class="linebreak"></span>
<span class="line indent2">qualia qui Phariae coniugis arma tulit.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>excideratne adeo fatum tibi nominis huius,</span><span class="linebreak"></span>
<span class="line indent2">obruit Actiaci quod gravis ira freti?</span><span class="linebreak"></span>
<span class="line">an tibi promisit Rhenus quod non dedit illi</span><span class="linebreak"></span>
<span class="line indent2">Nilus, et Arctois plus licuisset aquis?</span><span class="linebreak"></span>
<span class="line">ille etiam nostris Antonius occidit armis,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>qui tibi collatus, perfide, Caesar erat.</span><span class="linebreak"></span>
</p>
<h3>12</h3>
<p class="lineGroup">
<span class="line">Nulli, Thai, negas; sed si te non pudet istud,</span><span class="linebreak"></span>
<span class="line indent2">hoc saltem pudeat, Thai, negare nihil.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL094_268_11-8"><sup class="lineRef">11.8</sup>et] ut <span class="italic">tempt. SB</span>
<sup>1</sup>
</li></ul></section></notes></section>