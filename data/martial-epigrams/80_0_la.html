<section class="div1 language" lang="la"><header><hgroup><h1>Martial</h1></hgroup></header><section class="div2">
<p class="lineGroup">
<span class="line">Miliche, luxuria est si tanti dives amares.</span><span class="linebreak"></span>
<span class="line indent2">‘non amo’ iam dices: haec quoque luxuria est.</span><span class="linebreak"></span>
</p>
<h3>64</h3>
<p class="lineGroup">
<span class="line">Dum modo causidicum, dum te modo rhetora fingis</span><span class="linebreak"></span>
<span class="line indent2">et non decernis, Laure, quid esse velis,</span><span class="linebreak"></span>
<span class="line">Peleos et Priami transît et Nestoris aetas</span><span class="linebreak"></span>
<span class="line indent2">et fuerat serum iam tibi desinere.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>incipe, tres uno perierunt rhetores anno,</span><span class="linebreak"></span>
<span class="line indent2">si quid habes animi, si quid in arte vales.</span><span class="linebreak"></span>
<span class="line">si schola damnatur, fora litibus omnia fervent,</span><span class="linebreak"></span>
<span class="line indent2">ipse potest fieri Marsua causidicus.</span><span class="linebreak"></span>
<span class="line">heia age, rumpe moras: quo te sperabimus usque?</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>dum quid sis dubitas, iam potes esse nihil.</span><span class="linebreak"></span>
</p>
<h3>65</h3>
<p class="lineGroup">
<span class="line">Cur tristiorem cernimus Saleianum?</span><span class="linebreak"></span>
<span class="line">‘an causa levis est?’ inquis, ‘extuli uxorem.’</span><span class="linebreak"></span>
<span class="line">o grande fati crimen! o gravem casum!</span><span class="linebreak"></span>
<span class="line">illa, illa dives mortua est Secundilla,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>centena decies quae tibi dedit dotis?</span><span class="linebreak"></span>
<span class="line">nollem accidisset hoc tibi, Saleiane.</span><span class="linebreak"></span>
</p>
<h3>66</h3>
<p class="lineGroup">
<span class="line">Unus de toto peccaverat orbe comarum</span><span class="linebreak"></span>
<span class="line indent2">anulus, incerta non bene fixus acu.</span><span class="linebreak"></span>
</p>
</section><notes></notes></section>