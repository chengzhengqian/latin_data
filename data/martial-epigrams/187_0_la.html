<section class="div1 language" lang="la"><header><hgroup><h1>Martial</h1></hgroup></header><section class="div2">
<h3>70</h3>
<p class="lineGroup">
<span class="line">Infusum sibi nuper a patrono</span><span class="linebreak"></span>
<span class="line">plenum, Maxime, centiens Syriscus</span><span class="linebreak"></span>
<span class="line">in sellariolis vagus popinis</span><span class="linebreak"></span>
<span class="line">circa balnea quattuor peregit.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>o quanta est gula, centiens comesse!</span><span class="linebreak"></span>
<span class="line">quanto maior adhuc, nec accubare!</span><span class="linebreak"></span>
</p>
<h3>71</h3>
<p class="lineGroup">
<span class="line">Umida qua gelidas summittit Trebula valles</span><span class="linebreak"></span>
<span class="line indent2">et viridis cancri mensibus alget ager,</span><span class="linebreak"></span>
<span class="line">rura Cleonaeo numquam temerata leone</span><span class="linebreak"></span>
<span class="line indent2">et domus Aeolio semper amica Noto</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>te, Faustine, vocant: longas his exige messes</span><span class="linebreak"></span>
<span class="line indent2">collibus; hibernum iam tibi Tibur erit.</span><span class="linebreak"></span>
</p>
<h3>72</h3>
<p class="lineGroup">
<span class="line">Qui potuit Bacchi matrem dixisse Tonantem,</span><span class="linebreak"></span>
<span class="line indent2">ille potest Semelen dicere, Rufe, patrem.</span><span class="linebreak"></span>
</p>
<h3>73</h3>
<p class="lineGroup">
<span class="line">Non donem tibi cur meos libellos</span><span class="linebreak"></span>
<span class="line">oranti totiens et exigenti</span><span class="linebreak"></span>
</p></section><notes></notes></section>