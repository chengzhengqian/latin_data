<section class="div1 language" lang="la"><header><hgroup><h1>Martial</h1></hgroup></header><section class="div2">
<span class="line">quincunces et sex cyathos besemque bibamus,</span><span class="linebreak"></span>
<span class="line indent1">‘Gaius’ ut fiat ‘Iulius’ et ‘Proculus’.</span><span class="linebreak"></span>
<h3>37</h3>
<span class="line">Zoile, quid tota gemmam praecingere libra</span><span class="linebreak"></span>
<span class="line indent1">te iuvat et miserum perdere sardonycha?</span><span class="linebreak"></span>
<span class="line">anulus iste tuis fuerat modo cruribus aptus:</span><span class="linebreak"></span>
<span class="line indent1">non eadem digitis pondera conveniunt.</span><span class="linebreak"></span>
<h3>38</h3>
<span class="line">Mulio viginti venît modo milibus, Aule.</span><span class="linebreak"></span>
<span class="line indent1">miraris pretium tam grave? surdus erat.</span><span class="linebreak"></span>
<h3>39</h3>
<span class="line">Cunarum fueras motor, Charideme, mearum</span><span class="linebreak"></span>
<span class="line indent1">et pueri custos assiduusque comes.</span><span class="linebreak"></span>
<span class="line">iam mihi nigrescunt tonsa sudaria barba</span><span class="linebreak"></span>
<span class="line indent1">et queritur labris puncta puella meis;</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>sed tibi non crevi; te noster vilicus horret,</span><span class="linebreak"></span>
<span class="line indent1">te dispensator, te domus ipsa pavet.</span><span class="linebreak"></span>
<span class="line">ludere nec nobis nec tu permittis amare;</span><span class="linebreak"></span>
<span class="line indent1">nil mihi vis et vis cuncta licere tibi.</span><span class="linebreak"></span>
<span class="line">corripis, observas, quereris, suspiria ducis,</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>et vix a ferulis temperat ira tua.</span><span class="linebreak"></span>
</section><notes><section class="footnotes"><ul><li class="note text" id="note_LCL480_34_39-10"><sup class="lineRef">39.10</sup>temperat ira sua (<span class="italic">corr. Beverland</span>) T: abstinet ira manum βγ</li></ul></section></notes></section>