<section class="div1 language" lang="la"><header><hgroup><h1>Martial</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">5</span><span class="br"></span>et cum rupta situ Messalae saxa iacebunt</span><span class="linebreak"></span>
<span class="line indent2">altaque cum Licini marmora pulvis erunt,</span><span class="linebreak"></span>
<span class="line">me tamen ora legent et secum plurimus hospes</span><span class="linebreak"></span>
<span class="line indent2">ad patrias sedes carmina nostra feret.’</span><span class="linebreak"></span>
<span class="line">finieram, cum sic respondit nona sororum,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>cui coma et unguento sordida vestis erat:</span><span class="linebreak"></span>
<span class="line">‘tune potes dulcis, ingrate, relinquere nugas?</span><span class="linebreak"></span>
<span class="line indent2">dic mihi, quid melius desidiosus ages?</span><span class="linebreak"></span>
<span class="line">an iuvat ad tragicos soccum transferre cothurnos</span><span class="linebreak"></span>
<span class="line indent2">aspera vel paribus bella tonare modis,</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>praelegat ut tumidus rauca te voce magister</span><span class="linebreak"></span>
<span class="line indent2">oderit et grandis virgo bonusque puer?</span><span class="linebreak"></span>
<span class="line">scribant ista graves nimium nimiumque severi,</span><span class="linebreak"></span>
<span class="line indent2">quos media miseros nocte lucerna videt.</span><span class="linebreak"></span>
<span class="line">at tu Romano lepidos sale tinge libellos:</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>agnoscat mores vita legatque suos.</span><span class="linebreak"></span>
<span class="line">angusta cantare licet videaris avena,</span><span class="linebreak"></span>
<span class="line indent2">dum tua multorum vincat avena tubas.’</span><span class="linebreak"></span>
</p>
<h3>4</h3>
<p class="lineGroup">
<span class="line">Quantus, io, Latias mundi conventus ad aras</span><span class="linebreak"></span>
<span class="line indent2">suscipit et solvit pro duce vota suo!</span><span class="linebreak"></span>
<span class="line">non sunt haec hominum, Germanice, gaudia tantum,</span><span class="linebreak"></span>
<span class="line indent2">sed faciunt ipsi nunc, puto, sacra dei.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL095_158_19"><sup class="lineRef">3.19</sup>tange <span class="italic">Heinsius</span>
</li><li class="note text" id="note_LCL095_158_1"><sup class="lineRef">4.1</sup>conuentus γ: concentus (<span class="italic">vel</span> -tos) β</li></ul></section></notes></section>