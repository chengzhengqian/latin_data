<section class="div1 language" lang="la"><header><hgroup><h1>Martial</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">5</span><span class="br"></span>hic ubi conspicui venerabilis Amphitheatri</span><span class="linebreak"></span>
<span class="line indent2">erigitur moles, stagna Neronis erant.</span><span class="linebreak"></span>
<span class="line">hic ubi miramur velocia munera thermas,</span><span class="linebreak"></span>
<span class="line indent2">abstulerat miseris tecta superbus ager.</span><span class="linebreak"></span>
<span class="line">Claudia diffusas ubi porticus explicat umbras,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>ultima pars aulae deficientis erat.</span><span class="linebreak"></span>
<span class="line">reddita Roma sibi est et sunt te praeside, Caesar,</span><span class="linebreak"></span>
<span class="line indent2">deliciae populi, quae fuerant domini.</span><span class="linebreak"></span>
</p>
<h3>3</h3>
<p class="lineGroup">
<span class="line">Quae tam seposita est, quae gens tam barbara, Caesar,</span><span class="linebreak"></span>
<span class="line indent2">ex qua spectator non sit in urbe tua?</span><span class="linebreak"></span>
<span class="line">venit ab Orpheo cultor Rhodopeius Haemo,</span><span class="linebreak"></span>
<span class="line indent2">venit et epoto Sarmata pastus equo,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>et qui prima bibit deprensi flumina Nili,</span><span class="linebreak"></span>
<span class="line indent2">et quem supremae Tethyos unda ferit;</span><span class="linebreak"></span>
<span class="line">festinavit Arabs, festinavere Sabaei,</span><span class="linebreak"></span>
<span class="line indent2">et Cilices nimbis hic maduere suis.</span><span class="linebreak"></span>
<span class="line">crinibus in nodum tortis venere Sygambri,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>atque aliter tortis crinibus Aethiopes.</span><span class="linebreak"></span>
<span class="line">vox diversa sonat populorum, tum tamen una est,</span><span class="linebreak"></span>
<span class="line indent2">cum verus patriae diceris esse pater.</span><span class="linebreak"></span>
</p>
</section><notes></notes></section>