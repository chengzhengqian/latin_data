<section class="div1 language" lang="la"><header><hgroup><h1>Martial</h1></hgroup></header><section class="div2">
<h3>107</h3>
<p class="lineGroup">
<span class="line">Saepe mihi dicis, Luci carissime Iuli,</span><span class="linebreak"></span>
<span class="line indent2">‘scribe aliquid magnum: desidiosus homo es.’</span><span class="linebreak"></span>
<span class="line">otia da nobis, sed qualia fecerat olim</span><span class="linebreak"></span>
<span class="line indent2">Maecenas Flacco Vergilioque suo:</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>condere victuras temptem per saecula curas</span><span class="linebreak"></span>
<span class="line indent2">et nomen flammis eripuisse meum.</span><span class="linebreak"></span>
<span class="line">in steriles nolunt campos iuga ferre iuvenci:</span><span class="linebreak"></span>
<span class="line indent2">pingue solum lassat, sed iuvat ipse labor.</span><span class="linebreak"></span>
</p>
<h3>108</h3>
<p class="lineGroup">
<span class="line">Est tibi — sitque precor multos crescatque per annos —</span><span class="linebreak"></span>
<span class="line indent2">pulchra quidem, verum Transtiberina domus:</span><span class="linebreak"></span>
<span class="line">at mea Vipsanas spectant cenacula laurus</span><span class="linebreak"></span>
<span class="line indent2">factus in hac ego sum iam regione senex.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>migrandum est, ut mane domi te, Galle, salutem:</span><span class="linebreak"></span>
<span class="line indent2">est tanti, vel si longius illa foret.</span><span class="linebreak"></span>
<span class="line">sed tibi non multum est, unum si praesto togatum:</span><span class="linebreak"></span>
<span class="line indent2">multum est hunc unum si mihi, Galle, nego.</span><span class="linebreak"></span>
<span class="line">ipse salutabo decima te saepius hora:</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>mane tibi pro me dicet havere liber.</span><span class="linebreak"></span>
</p>
<h3>109</h3>
<p class="lineGroup">
<span class="line">Issa est passere nequior Catulli,</span><span class="linebreak"></span>
<span class="line">Issa est purior osculo columbae,</span><span class="linebreak"></span>
<span class="line">Issa est blandior omnibus puellis,</span><span class="linebreak"></span>
<span class="line">Issa est carior Indicis lapillis,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>Issa est deliciae catella Publi.</span><span class="linebreak"></span>
<span class="line">hanc tu, si queritur, loqui putabis;</span><span class="linebreak"></span>
</p>
</section><notes></notes></section>