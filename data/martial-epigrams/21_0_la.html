<section class="div1 language" lang="la"><header><hgroup><h1>Martial</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">5</span><span class="br"></span>non bene distuleris videas quae posse negari,</span><span class="linebreak"></span>
<span class="line">et solum hoc ducas, quod fuit, esse tuum.</span><span class="linebreak"></span>
<span class="line indent2">exspectant curaeque catenatique labores,</span><span class="linebreak"></span>
<span class="line">gaudia non remanent, sed fugitiva volant.</span><span class="linebreak"></span>
<span class="line indent2">haec utraque manu complexuque assere toto:</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>saepe fluunt imo sic quoque lapsa sinu.</span><span class="linebreak"></span>
<span class="line indent2">non est, crede, mihi, sapientis dicere ‘vivam’:</span><span class="linebreak"></span>
<span class="line">sera nimis vita est crastina: vive hodie.</span><span class="linebreak"></span>
</p>
<h3>16</h3>
<p class="lineGroup">
<span class="line">Sunt bona, sunt quaedam mediocria, sunt mala plura</span><span class="linebreak"></span>
<span class="line indent2">quae legis hic: aliter non fit, Avite, liber.</span><span class="linebreak"></span>
</p>
<h3>17</h3>
<p class="lineGroup">
<span class="line">Cogit me Titus actitare causas</span><span class="linebreak"></span>
<span class="line">et dicit mihi saepe ‘magna res est.’</span><span class="linebreak"></span>
<span class="line">res magna est, Tite, cum facit colonus.</span><span class="linebreak"></span>
</p>
<h3>18</h3>
<p class="lineGroup">
<span class="line">Quid te, Tucca, iuvat vetulo miscere Falerno</span><span class="linebreak"></span>
<span class="line indent2">in Vaticanis condita musta cadis?</span><span class="linebreak"></span>
<span class="line">quid tantum fecere boni tibi pessima vina?</span><span class="linebreak"></span>
<span class="line indent2">aut quid fecerunt optima vina mali?</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>de nobis facile est; scelus est iugulare Falernum</span><span class="linebreak"></span>
<span class="line indent2">et dare Campano toxica saeva mero.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL094_52_17-3"><sup class="lineRef">17.3</sup>cum <span class="italic">SB</span>
<sup>1</sup>: quam βγ</li><li class="note" id="note_LCL094_52_23"><a class="footnoteCrossrefLink" href="#target_note_LCL094_52_23" title="Click to highlight in text"><sup class="lineRef">23</sup>Cf. 7.90.</a></li><script type="text/javascript">document.getElementById('note_LCL094_52_23').style.display = "none";</script></ul></section></notes></section>