<section class="div1 language" lang="la"><header><hgroup><h1>Martial</h1></hgroup></header><section class="div2">
<p class="lineGroup">
<span class="line">vires ingenuae, salubre corpus;</span><span class="linebreak"></span>
<span class="line">prudens simplicitas, pares amici;</span><span class="linebreak"></span>
<span class="line">convictus facilis, sine arte mensa;</span><span class="linebreak"></span>
<span class="line">nox non ebria, sed soluta curis;</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>non tristis torus et tamen pudicus;</span><span class="linebreak"></span>
<span class="line">somnus qui faciat breves tenebras:</span><span class="linebreak"></span>
<span class="line">quod sis esse velis nihilque malis;</span><span class="linebreak"></span>
<span class="line">summum nec metuas diem nec optes.</span><span class="linebreak"></span>
</p>
<h3>48</h3>
<p class="lineGroup">
<span class="line">Nuntiat octavam Phariae sua turba iuvencae,</span><span class="linebreak"></span>
<span class="line indent2">et pilata redit iamque subitque cohors.</span><span class="linebreak"></span>
<span class="line">temperat haec thermas, nimios prior hora vapores</span><span class="linebreak"></span>
<span class="line indent2">halat, et immodico sexta Nerone calet.</span><span class="linebreak"></span>
<span class="line">Stella, Nepos, Cani, Cerialis, Flacce, venitis?</span><span class="linebreak"></span>
<span class="line indent2">septem sigma capit, sex sumus, adde Lupum.</span><span class="linebreak"></span>
<span class="line">exoneraturas ventrem mihi vilica malvas</span><span class="linebreak"></span>
<span class="line indent2">attulit et varias quas habet hortus opes,</span><span class="linebreak"></span>
<span class="line">in quibus est lactuca sedens et tonsile porrum,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>nec deest ructatrix mentha nec herba salax;</span><span class="linebreak"></span>
<span class="line">secta coronabunt rutatos ova lacertos</span><span class="linebreak"></span>
<span class="line indent2">et madidum thynni de sale sumen erit.</span><span class="linebreak"></span>
<span class="line">gustus in his; una ponetur cenula mensa:</span><span class="linebreak"></span>
<span class="line indent2">haedus inhumani raptus ab ore lupi,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL095_360_48-2"><sup class="lineRef">48.2</sup>redit iam subiitque <span class="italic">Paley</span>
</li><li class="note text" id="note_LCL095_360_3"><sup class="lineRef">3</sup>nimios . . . uapores β: -o . . . -e γ</li></ul></section></notes></section>