<section class="div1 language" lang="la"><header><hgroup><h1>Martial</h1></hgroup></header><section class="div2">
<p class="lineGroup">
<span class="line">nam subito collapsa ruit, cum mole sub illa</span><span class="linebreak"></span>
<span class="line indent2">gestatus biiugis Regulus esset equis.</span><span class="linebreak"></span>
<span class="line">nimirum timuit nostras Fortuna querelas,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>quae par tam magnae non erat invidiae.</span><span class="linebreak"></span>
<span class="line">nunc et damna iuvant; sunt ipsa pericula tanti:</span><span class="linebreak"></span>
<span class="line indent2">stantia non poterant tecta probare deos.</span><span class="linebreak"></span>
</p>
<h3>13</h3>
<p class="lineGroup">
<span class="line">Casta suo gladium cum traderet Arria Paeto,</span><span class="linebreak"></span>
<span class="line indent2">quem de visceribus strinxerat ipsa suis,</span><span class="linebreak"></span>
<span class="line">‘si qua fides, vulnus quod feci non dolet,’ inquit,</span><span class="linebreak"></span>
<span class="line indent2">‘sed tu quod facies, hoc mihi, Paete, dolet.’</span><span class="linebreak"></span>
</p>
<h3>14</h3>
<p class="lineGroup">
<span class="line">Delicias, Caesar, lususque iocosque leonum</span><span class="linebreak"></span>
<span class="line indent2">vidimus— hoc etiam praestat harena tibi —</span><span class="linebreak"></span>
<span class="line">cum prensus blando totiens a dente rediret</span><span class="linebreak"></span>
<span class="line indent2">et per aperta vagus curreret ora lepus.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>unde potest avidus captae leo parcere praedae?</span><span class="linebreak"></span>
<span class="line indent2">sed tamen esse tuus dicitur: ergo potest.</span><span class="linebreak"></span>
</p>
<h3>15</h3>
<p class="lineGroup">
<span class="line">O mihi post nullos, Iuli, memorande sodales,</span><span class="linebreak"></span>
<span class="line indent2">si quid longa fides canaque iura valent,</span><span class="linebreak"></span>
<span class="line">bis iam paene tibi consul tricensimus instat,</span><span class="linebreak"></span>
<span class="line indent2">et numerat paucos vix tua vita dies.</span><span class="linebreak"></span>
</p>
</section><notes></notes></section>