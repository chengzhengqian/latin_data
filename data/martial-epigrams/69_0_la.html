<section class="div1 language" lang="la"><header><hgroup><h1>Martial</h1></hgroup></header><section class="div2">
<h3>29</h3>
<p class="lineGroup">
<span class="line">Rufe, vides illum subsellia prima terentem,</span><span class="linebreak"></span>
<span class="line indent2">cuius et hinc lucet sardonychata manus</span><span class="linebreak"></span>
<span class="line">quaeque Tyron totiens epotavere lacernae</span><span class="linebreak"></span>
<span class="line indent2">et toga non tactas vincere iussa nives,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>cuius olet toto pinguis coma Marcellano</span><span class="linebreak"></span>
<span class="line">et splendent vulso bracchia trita pilo,</span><span class="linebreak"></span>
<span class="line indent2">non hesterna sedet lunata lingula planta,</span><span class="linebreak"></span>
<span class="line">coccina non laesum pingit aluta pedem,</span><span class="linebreak"></span>
<span class="line indent2">et numerosa linunt stellantem splenia frontem.</span><span class="linebreak"></span>
<span class="line">ignoras quid sit? splenia tolle, leges.</span><span class="linebreak"></span>
</p>
<h3>30</h3>
<p class="lineGroup">
<span class="line">Mutua viginti sestertia forte rogabam,</span><span class="linebreak"></span>
<span class="line indent2">quae vel donanti non grave munus erat.</span><span class="linebreak"></span>
<span class="line">quippe rogabatur fidusque vetusque sodalis</span><span class="linebreak"></span>
<span class="line indent2">et cuius laxas arca flagellat opes.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>is mihi ‘dives eris, si causas egeris’ inquit.</span><span class="linebreak"></span>
<span class="line indent2">quod peto da, Gai: non peto consilium.</span><span class="linebreak"></span>
</p>
<h3>31</h3>
<p class="lineGroup">
<span class="line">Saepe ego Chrestinam futui. det quam bene quaeris?</span><span class="linebreak"></span>
<span class="line indent2">supra quod fieri nil, Mariane, potest.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL094_148_29-5"><sup class="lineRef">29.5</sup>Marcellano <span class="italic">Salmasius</span>: -lliano βγ: -llino <span class="italic">cod. saec. XII</span>
</li><li class="note text" id="note_LCL094_148_30-3"><sup class="lineRef">30.3</sup>fidus β: felix Tγ</li></ul></section></notes></section>