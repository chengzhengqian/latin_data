<section class="div1 language" lang="la"><header><hgroup><h1>Martial</h1></hgroup></header><section class="div2">
<h3>95</h3>
<p class="lineGroup">
<span class="line">Infantem tibi vir, tibi, Galla, remisit adulter.</span><span class="linebreak"></span>
<span class="line indent2">hi, puto, non dubie se futuisse negant.</span><span class="linebreak"></span>
</p>
<h3>96</h3>
<p class="lineGroup">
<span class="line">Saepe loquar nimium gentes quod, Avite, remotas</span><span class="linebreak"></span>
<span class="line indent2">miraris, Latia factus in urbe senex,</span><span class="linebreak"></span>
<span class="line">auriferumque Tagum sitiam patriumque Salonem</span><span class="linebreak"></span>
<span class="line indent2">et repetam saturae sordida rura casae.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>illa placet tellus in qua res parva beatum</span><span class="linebreak"></span>
<span class="line indent2">me facit et tenues luxuriantur opes:</span><span class="linebreak"></span>
<span class="line">pascitur hic, ibi pascit ager; tepet igne maligno</span><span class="linebreak"></span>
<span class="line indent2">hic focus, ingenti lumine lucet ibi;</span><span class="linebreak"></span>
<span class="line">hic pretiosa fames conturbatorque macellus,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>mensa ibi divitiis ruris operta sui;</span><span class="linebreak"></span>
<span class="line">quattuor hic aestate togae pluresve teruntur,</span><span class="linebreak"></span>
<span class="line indent2">autumnis ibi me quattuor una tegit.</span><span class="linebreak"></span>
<span class="line">i, cole nunc reges, quidquid non praestat amicus</span><span class="linebreak"></span>
<span class="line indent2">cum praestare tibi possit, Avite, locus.</span><span class="linebreak"></span>
</p>
<h3>97</h3>
<p class="lineGroup">
<span class="line">Dum levis arsura struitur Libitina papyro,</span><span class="linebreak"></span>
<span class="line indent2">dum murram et casias flebilis uxor emit,</span><span class="linebreak"></span>
<span class="line">iam scrobe, iam lecto, iam pollinctore parato,</span><span class="linebreak"></span>
<span class="line indent2">heredem scripsit me Numa: convaluit.</span><span class="linebreak"></span>
</p>
</section><notes></notes></section>