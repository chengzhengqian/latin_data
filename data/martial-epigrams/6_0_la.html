<section class="div1 language" lang="la"><header><hgroup><h1>Martial</h1></hgroup></header><section class="div2">
<p class="lineGroup">
<span class="line">exiluit partus miserae de vulnere matris.</span><span class="linebreak"></span>
<span class="line indent2">o Lucina ferox, hoc peperisse fuit?</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>pluribus illa mori voluisset saucia telis,</span><span class="linebreak"></span>
<span class="line indent2">omnibus ut natis triste pateret iter.</span><span class="linebreak"></span>
<span class="line">quis negat esse satum materno funere Bacchum?</span><span class="linebreak"></span>
<span class="line indent2">sic genitum numen credite: nata fera est.</span><span class="linebreak"></span>
</p>
<h3>15 (13)</h3>
<p class="lineGroup">
<span class="line">Icta gravi telo confossaque vulnere mater</span><span class="linebreak"></span>
<span class="line indent2">sus pariter vitam perdidit atque dedit.</span><span class="linebreak"></span>
<span class="line">o quam certa fuit librato dextera ferro!</span><span class="linebreak"></span>
<span class="line indent2">hanc ego Lucinae credo fuisse manum.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>experta est numen moriens utriusque Dianae,</span><span class="linebreak"></span>
<span class="line indent2">quaque soluta parens quaque perempta fera est.</span><span class="linebreak"></span>
</p>
<h3>16 (14)</h3>
<p class="lineGroup">
<span class="line">Sus fera iam gravior maturi pignora ventris</span><span class="linebreak"></span>
<span class="line indent2">emisit fetum, vulnere facta parens;</span><span class="linebreak"></span>
<span class="line">nec iacuit partus, sed matre cadente cucurrit.</span><span class="linebreak"></span>
<span class="line indent2">o quantum est subitis casibus ingenium!</span><span class="linebreak"></span>
</p>
<h3>17 (15)</h3>
<p class="lineGroup">
<span class="line">Summa tuae, Meleagre, fuit quae gloria famae,</span><span class="linebreak"></span>
<span class="line indent2">quanta est Carpophori portio, fusus aper!</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL094_22_14-3"><sup class="lineRef">14.3</sup>matris K: mortis T</li></ul></section></notes></section>