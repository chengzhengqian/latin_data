<section class="div1 language" lang="la"><header><hgroup><h1>Martial</h1></hgroup></header><section class="div2">
<p class="lineGroup">
<span class="line">sex mihi de prima deerant trieteride menses,</span><span class="linebreak"></span>
<span class="line indent2">ruperunt tetricae cum male pensa deae.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>quid species, quid lingua mihi, quid profuit aetas?</span><span class="linebreak"></span>
<span class="line indent2">da lacrimas tumulo, qui legis ista, meo:</span><span class="linebreak"></span>
<span class="line">sic ad Lethaeas, nisi Nestore serior, undas</span><span class="linebreak"></span>
<span class="line indent2">non eat, optabis quem superesse tibi.</span><span class="linebreak"></span>
</p>
<h3>97</h3>
<p class="lineGroup">
<span class="line">Nosti si bene Caesium, libelle,</span><span class="linebreak"></span>
<span class="line">montanae decus Umbriae, Sabinum,</span><span class="linebreak"></span>
<span class="line">Auli municipem mei Pudentis,</span><span class="linebreak"></span>
<span class="line">illi tu dabis haec vel occupato.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>instent mille licet premantque curae,</span><span class="linebreak"></span>
<span class="line">nostris carminibus tamen vacabit.</span><span class="linebreak"></span>
<span class="line">nam me diligit ille proximumque</span><span class="linebreak"></span>
<span class="line">Turni nobilibus legit libellis.</span><span class="linebreak"></span>
<span class="line">o quantum tibi nominis paratur!</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>o quae gloria! quam frequens amator!</span><span class="linebreak"></span>
<span class="line">te convivia, te forum sonabit,</span><span class="linebreak"></span>
<span class="line">aedes, compita, porticus, tabernae.</span><span class="linebreak"></span>
<span class="line">uni mitteris, omnibus legeris.</span><span class="linebreak"></span>
</p>
<h3>98</h3>
<p class="lineGroup">
<span class="line">Omnia, Castor, emis: sic fiet ut omnia vendas.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL095_150_4"><sup class="lineRef">96.4</sup>male <span class="italic">Heinsius</span>: mala βγ</li></ul></section></notes></section>