<section class="div1 language" lang="la"><header><hgroup><h1>Martial</h1></hgroup></header><section class="div2">
<p class="lineGroup">
<span class="line">quis faceret pretium nisi qui sua perdere vellet</span><span class="linebreak"></span>
<span class="line indent2">omnia? sic Mario noxius haeret ager.</span><span class="linebreak"></span>
</p>
<h3>86</h3>
<p class="lineGroup">
<span class="line">Vicinus meus est manuque tangi</span><span class="linebreak"></span>
<span class="line">de nostris Novius potest fenestris.</span><span class="linebreak"></span>
<span class="line">quis non invideat mihi putetque</span><span class="linebreak"></span>
<span class="line">horis omnibus esse me beatum,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>iuncto cui liceat frui sodale?</span><span class="linebreak"></span>
<span class="line">tam longe est mihi quam Terentianus,</span><span class="linebreak"></span>
<span class="line">qui nunc Niliacam regit Syenen.</span><span class="linebreak"></span>
<span class="line">non convivere, non videre saltem,</span><span class="linebreak"></span>
<span class="line">non audire licet, nec urbe tota</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>quisquam est tam prope tam proculque nobis.</span><span class="linebreak"></span>
<span class="line">migrandum est mihi longius vel illi.</span><span class="linebreak"></span>
<span class="line">vicinus Novio vel inquilinus</span><span class="linebreak"></span>
<span class="line">sit, si quis Novium videre non vult.</span><span class="linebreak"></span>
</p>
<h3>87</h3>
<p class="lineGroup">
<span class="line">Ne gravis hesterno fragres, Fescennia, vino,</span><span class="linebreak"></span>
<span class="line indent2">pastillos Cosmi luxuriosa voras.</span><span class="linebreak"></span>
<span class="line">ista linunt dentes iantacula, sed nihil obstant,</span><span class="linebreak"></span>
<span class="line indent2">extremo ructus cum redit a barathro.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>quid quod olet gravius mixtum diapasmate virus</span><span class="linebreak"></span>
<span class="line indent2">atque duplex animae longius exit odor?</span><span class="linebreak"></span>
<span class="line">notas ergo nimis fraudes deprensaque furta</span><span class="linebreak"></span>
<span class="line indent2">iam tollas et sis ebria simpliciter.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL094_102_86-8"><sup class="lineRef">86.8</sup>non (<span class="italic">alt.</span>) β: nec Tγ</li></ul></section></notes></section>