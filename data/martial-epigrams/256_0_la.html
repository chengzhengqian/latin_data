<section class="div1 language" lang="la"><header><hgroup><h1>Martial</h1></hgroup></header><section class="div2">
<h3>65</h3>
<p class="lineGroup">
<span class="line">Lis te bis decimae numerantem frigora brumae</span><span class="linebreak"></span>
<span class="line indent2">conterit una tribus, Gargiliane, foris.</span><span class="linebreak"></span>
<span class="line">ah miser et demens! viginti litigat annis</span><span class="linebreak"></span>
<span class="line indent2">quisquam cui vinci, Gargiliane, licet?</span><span class="linebreak"></span>
</p>
<h3>66</h3>
<p class="lineGroup">
<span class="line">Heredem Fabius Labienum ex asse reliquit:</span><span class="linebreak"></span>
<span class="line indent2">plus meruisse tamen se Labienus ait.</span><span class="linebreak"></span>
</p>
<h3>67</h3>
<p class="lineGroup">
<span class="line">Pedicat pueros tribas Philaenis</span><span class="linebreak"></span>
<span class="line">et tentigine saevior mariti</span><span class="linebreak"></span>
<span class="line">undenas dolat in die puellas.</span><span class="linebreak"></span>
<span class="line">harpasto quoque subligata ludit</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>et flavescit haphe, gravesque draucis</span><span class="linebreak"></span>
<span class="line">halteras facili rotat lacerto,</span><span class="linebreak"></span>
<span class="line">et putri lutulenta de palaestra</span><span class="linebreak"></span>
<span class="line">uncti verbere vapulat magistri:</span><span class="linebreak"></span>
<span class="line">nec cenat prius aut recumbit ante</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>quam septem vomuit meros deunces;</span><span class="linebreak"></span>
<span class="line">ad quos fas sibi tunc putat redire,</span><span class="linebreak"></span>
<span class="line">cum coloephia sedecim comedit.</span><span class="linebreak"></span>
<span class="line">post haec omnia cum libidinatur,</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL095_126_3"><sup class="lineRef">67.3</sup>dolat <span class="italic">Gruter</span>: dolet β: uorat γ</li><li class="note text" id="note_LCL095_126_11"><sup class="lineRef">67.11</sup>redire β: reuerti γ</li></ul></section></notes></section>