<section class="div1 language" lang="la"><header><hgroup><h1>Martial</h1></hgroup></header><section class="div2">
<h3>60</h3>
<span class="line">Martis alumne dies, roseam quo lampada primum</span><span class="linebreak"></span>
<span class="line indent1">magnaque siderei vidimus ora dei,</span><span class="linebreak"></span>
<span class="line">si te rure coli viridisque pudebit ad aras,</span><span class="linebreak"></span>
<span class="line indent1">qui fueras Latia cultus in urbe mihi:</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>da veniam servire meis quod nolo Kalendis</span><span class="linebreak"></span>
<span class="line indent1">et qua sum genitus vivere luce volo.</span><span class="linebreak"></span>
<span class="line">natali pallere suo, ne calda Sabello</span><span class="linebreak"></span>
<span class="line indent1">desit, et, ut liquidum potet Alauda merum,</span><span class="linebreak"></span>
<span class="line">turbida sollicito transmittere Caecuba sacco,</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>atque inter mensas ire redire suas,</span><span class="linebreak"></span>
<span class="line">excipere hos illos, et tota surgere cena</span><span class="linebreak"></span>
<span class="line indent1">marmora calcantem frigidiora gelu?</span><span class="linebreak"></span>
<span class="line">quae ratio est haec sponte sua perferre patique,</span><span class="linebreak"></span>
<span class="line indent1">quae te si iubeat rex dominusque, neges?</span><span class="linebreak"></span>
<h3>61</h3>
<span class="line">Versus et breve vividumque carmen</span><span class="linebreak"></span>
<span class="line">in te ne faciam times, Ligurra,</span><span class="linebreak"></span>
<span class="line">et dignus cupis hoc metu videri.</span><span class="linebreak"></span>
<span class="line">sed frustra metuis cupisque frustra.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>in tauros Libyci fremunt leones,</span><span class="linebreak"></span>
<span class="line">non sunt papilionibus molesti.</span><span class="linebreak"></span>
</section><notes><section class="footnotes"><ul><li class="note text" id="note_LCL480_140_60-3"><sup class="lineRef">60.3</sup>pudebit β: pige- γ</li><li class="note text" id="note_LCL480_140_7-12"><sup class="lineRef">7.12</sup>
<span class="italic">interrog. feci</span>
</li><li class="note text" id="note_LCL480_140_61-5"><sup class="lineRef">61.5</sup>fremunt β: ruunt Τγ</li></ul></section></notes></section>