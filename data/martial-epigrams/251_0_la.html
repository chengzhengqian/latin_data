<section class="div1 language" lang="la"><header><hgroup><h1>Martial</h1></hgroup></header><section class="div2">
<h3>53</h3>
<p class="lineGroup">
<span class="line">Omnia misisti mihi Saturnalibus, Umber,</span><span class="linebreak"></span>
<span class="line indent2">munera, contulerant quae tibi quinque dies:</span><span class="linebreak"></span>
<span class="line">bis senos triplices et dentiscalpia septem;</span><span class="linebreak"></span>
<span class="line indent2">his comes accessit spongea, mappa, calix,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>semodiusque fabae cum vimine Picenarum</span><span class="linebreak"></span>
<span class="line indent2">et Laletanae nigra lagona sapae;</span><span class="linebreak"></span>
<span class="line">parvaque cum canis venerunt cottana prunis</span><span class="linebreak"></span>
<span class="line indent2">et Libycae fici pondere testa gravis.</span><span class="linebreak"></span>
<span class="line">vix puto triginta nummorum tota fuisse</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>munera, quae grandes octo tulere Syri.</span><span class="linebreak"></span>
<span class="line">quanto commodius nullo mihi ferre labore</span><span class="linebreak"></span>
<span class="line indent2">argenti potuit pondera quinque puer!</span><span class="linebreak"></span>
</p>
<h3>54</h3>
<p class="lineGroup">
<span class="line">Semper mane mihi de me mera somnia narras,</span><span class="linebreak"></span>
<span class="line indent2">quae moveant animum sollicitentque meum.</span><span class="linebreak"></span>
<span class="line">iam prior ad faecem, sed et haec vindemia venit,</span><span class="linebreak"></span>
<span class="line indent2">exorat noctes dum mihi saga tuas;</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>consumpsi salsasque molas et turis acervos;</span><span class="linebreak"></span>
<span class="line indent2">decrevere greges, dum cadit agna frequens;</span><span class="linebreak"></span>
<span class="line">non porcus, non chortis aves, non ova supersunt.</span><span class="linebreak"></span>
<span class="line indent2">aut vigila aut dormi, Nasidiane, tibi.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL095_116_6"><sup class="lineRef">53.6</sup>Laletanae] <span class="italic">cf. ad</span> 1.26.9</li></ul></section></notes></section>