<section class="div1 language" lang="la"><header><hgroup><h1>Martial</h1></hgroup></header><section class="div2">
<h3>34 (30, <span class="italic">prius</span> 28)</h3>
<p class="lineGroup">
<span class="line">Augusti labor hic fuerat committere classes</span><span class="linebreak"></span>
<span class="line indent2">et freta navali sollicitare tuba.</span><span class="linebreak"></span>
<span class="line">Caesaris haec nostri pars est quota? vidit in undis</span><span class="linebreak"></span>
<span class="line indent2">et Thetis ignotas et Galatea feras;</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>vidit in aequoreo ferventes pulvere currus</span><span class="linebreak"></span>
<span class="line indent2">et domini Triton isse putavit equos:</span><span class="linebreak"></span>
<span class="line">dumque parat saevis ratibus fera proelia Nereus,</span><span class="linebreak"></span>
<span class="line indent2">horruit in liquidis ire pedestris aquis.</span><span class="linebreak"></span>
<span class="line">quidquid et in Circo spectatur et Amphitheatro,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>id dives, Caesar, praestitit unda tibi.</span><span class="linebreak"></span>
<span class="line">Fucinus et †tigri† taceantur stagna Neronis:</span><span class="linebreak"></span>
<span class="line indent2">hanc norint unam saecula naumachiam.</span><span class="linebreak"></span>
</p>
<h3>35 (31)</h3>
<p class="lineGroup">
<span class="line">Da veniam subitis: non displicuisse meretur,</span><span class="linebreak"></span>
<span class="line indent2">festinat, Caesar, qui placuisse tibi.</span><span class="linebreak"></span>
</p>
<h3>36 (32)</h3>
<p class="lineGroup">
<span class="line">Cedere maiori virtutis fama secunda est.</span><span class="linebreak"></span>
<span class="line indent2">illa gravis palma est, quam minor hostis habet.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL094_36_34-10"><sup class="lineRef">34.10</sup>id dives, Caesar <span class="italic">Housman</span>: d- caesarea<sup>α</sup>
</li><li class="note text" id="note_LCL094_36_34-11"><sup class="lineRef">34.11</sup>tigri H: pi- K: diri <span class="italic">Heinsius</span>
</li><li class="note text" id="note_LCL094_36_35-36"><sup class="lineRef">35–36</sup>
<span class="italic">ex florilegio Gallico addidit Iunius</span>
</li></ul></section></notes></section>