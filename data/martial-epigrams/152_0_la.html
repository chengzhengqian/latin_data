<section class="div1 language" lang="la"><header><hgroup><h1>Martial</h1></hgroup></header><section class="div2">
<h3>68</h3>
<p class="lineGroup">
<span class="line">Invitas centum quadrantibus et bene cenas.</span><span class="linebreak"></span>
<span class="line indent2">ut cenem invitor, Sexte, an ut invideam?</span><span class="linebreak"></span>
</p>
<h3>69</h3>
<p class="lineGroup">
<span class="line">Tu Setina quidem semper vel Massica ponis,</span><span class="linebreak"></span>
<span class="line indent2">Papyle, sed rumor tam bona vina negat:</span><span class="linebreak"></span>
<span class="line">diceris hac factus caelebs quater esse lagona.</span><span class="linebreak"></span>
<span class="line indent2">nec puto nec credo, Papyle, nec sitio.</span><span class="linebreak"></span>
</p>
<h3>70</h3>
<p class="lineGroup">
<span class="line">Nihil Ammiano praeter aridam restem</span><span class="linebreak"></span>
<span class="line">moriens reliquit ultimis pater ceris.</span><span class="linebreak"></span>
<span class="line">fieri putaret posse quis, Marulline,</span><span class="linebreak"></span>
<span class="line">ut Ammianus mortuum patrem nollet?</span><span class="linebreak"></span>
</p>
<h3>71</h3>
<p class="lineGroup">
<span class="line">Quaero diu totam, Safroni Rufe, per urbem,</span><span class="linebreak"></span>
<span class="line indent2">si qua puella neget: nulla puella negat.</span><span class="linebreak"></span>
<span class="line">tamquam fas non sit, tamquam sit turpe negare,</span><span class="linebreak"></span>
<span class="line indent2">tamquam non liceat, nulla puella negat.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>casta igitur nulla est? castae sunt mille. quid ergo</span><span class="linebreak"></span>
<span class="line indent2">casta facit? non dat, non tamen illa negat.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL094_314_69-1"><sup class="lineRef">69.1</sup>ponis βγ: potas T</li><li class="note" id="note_LCL094_314_112b"><a class="footnoteCrossrefLink" href="#target_note_LCL094_314_112b" title="Click to highlight in text"><sup class="lineRef">112</sup>a horse. The same goes for 5.25.9. Cf., however, 8.44.6 <span class="italic">equos</span>, of equestrian statues, and 11.21.1n.</a></li><script type="text/javascript">document.getElementById('note_LCL094_314_112b').style.display = "none";</script></ul></section></notes></section>