<section class="div1 language" lang="la"><header><hgroup><h1>Martial</h1></hgroup></header><section class="div2">
<h3>57</h3>
<p class="lineGroup">
<span class="line">Mentiris fictos unguento, Phoebe, capillos</span><span class="linebreak"></span>
<span class="line indent2">et tegitur pictis sordida calva comis.</span><span class="linebreak"></span>
<span class="line">tonsorem capiti non est adhibere necesse:</span><span class="linebreak"></span>
<span class="line indent2">radere te melius spongea, Phoebe, potest.</span><span class="linebreak"></span>
</p>
<h3>58</h3>
<p class="lineGroup">
<span class="line">Cernere Parrhasios dum te iuvat, Aule, triones</span><span class="linebreak"></span>
<span class="line indent2">comminus et Getici sidera ferre poli,</span><span class="linebreak"></span>
<span class="line">o quam paene tibi Stygias ego raptus ad undas</span><span class="linebreak"></span>
<span class="line indent2">Elysiae vidi nubila fusca plagae!</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>quamvis lassa tuos quaerebant lumina vultus</span><span class="linebreak"></span>
<span class="line indent2">atque erat in gelido plurimus ore Pudens.</span><span class="linebreak"></span>
<span class="line">si mihi lanificae ducunt non pulla sorores</span><span class="linebreak"></span>
<span class="line indent2">stamina nec surdos vox habet ista deos,</span><span class="linebreak"></span>
<span class="line">sospite me sospes Latias reveheris ad urbes</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>et referes pili praemia clarus eques.</span><span class="linebreak"></span>
</p>
<h3>59</h3>
<p class="lineGroup">
<span class="line">Et dolet et queritur sibi non contingere frigus</span><span class="linebreak"></span>
<span class="line indent2">propter sescentas Baccara gausapinas,</span><span class="linebreak"></span>
<span class="line">optat et obscuras luces ventosque nivesque</span><span class="linebreak"></span>
<span class="line indent2">odit et hibernos, si tepuere, dies.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>quid fecere mali nostrae tibi, saeve, lacernae,</span><span class="linebreak"></span>
<span class="line indent2">tollere de scapulis quas levis aura potest?</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL095_42_58"><sup class="lineRef">58.2</sup>ferre γ: pigra β</li></ul></section></notes></section>