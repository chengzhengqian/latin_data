<section class="div1 language" lang="la"><header><hgroup><h1>Martial</h1></hgroup></header><section class="div2">
<p class="lineGroup">
<span class="line">quid faciet pauper cui non licet esse clienti?</span><span class="linebreak"></span>
<span class="line indent2">dimisit nostras purpura vestra togas.</span><span class="linebreak"></span>
</p>
<h3>11</h3>
<p class="lineGroup">
<span class="line">Nil aliud loqueris quam Thesea Pirithoumque</span><span class="linebreak"></span>
<span class="line indent2">teque putas Pyladi, Calliodore, parem.</span><span class="linebreak"></span>
<span class="line">dispeream, si tu Pyladi praestare matellam</span><span class="linebreak"></span>
<span class="line indent2">dignus es aut porcos pascere Pirithoi.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>‘donavi tamen’ inquis ‘amico milia quinque</span><span class="linebreak"></span>
<span class="line indent2">et lotam, ut multum, terve quaterve togam.’</span><span class="linebreak"></span>
<span class="line">quid quod nil umquam Pylades donavit Orestae?</span><span class="linebreak"></span>
<span class="line indent2">qui donat quamvis plurima, plura negat.</span><span class="linebreak"></span>
</p>
<h3>12</h3>
<p class="lineGroup">
<span class="line">Aemiliae gentes et Apollineas Vercellas</span><span class="linebreak"></span>
<span class="line indent2">et Phaethontei qui petis arva Padi,</span><span class="linebreak"></span>
<span class="line">ne vivam, nisi te, Domiti, dimitto libenter,</span><span class="linebreak"></span>
<span class="line indent2">grata licet sine te sit mihi nulla dies:</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>sed desiderium tanti est, ut messe vel una</span><span class="linebreak"></span>
<span class="line indent2">urbano releves colla perusta iugo.</span><span class="linebreak"></span>
<span class="line">i precor et totos avida cute combibe soles —</span><span class="linebreak"></span>
<span class="line indent2">o quam formosus, dum peregrinus eris!</span><span class="linebreak"></span>
<span class="line">et venies albis non cognoscendus amicis</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>livebitque tuis pallida turba genis.</span><span class="linebreak"></span>
<span class="line">sed via quem dederit rapiet cito Roma colorem,</span><span class="linebreak"></span>
<span class="line indent2">Niliaco redeas tu licet ore niger.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL095_328_11-6"><sup class="lineRef">11.6</sup>ve . . . ve <span class="italic">Haupt</span>: que . . . que T βγ</li><li class="note text" id="note_LCL095_328_7"><sup class="lineRef">7</sup>Pylades donavit Orestae <span class="italic">Heinsius</span> (<span class="italic">cf. ad</span> 7.24.3): pyladi d- orestes T β: ila donauitur esse γ</li><li class="note text" id="note_LCL095_328_2-9"><sup class="lineRef">2.9</sup>cognoscendus β: adno- γ</li></ul></section></notes></section>