<section class="div1 language" lang="la"><header><hgroup><h1>Martial</h1></hgroup></header><section class="div2">
<p class="lineGroup">
<span class="line">lilia tu vincis nec adhuc delapsa ligustra</span><span class="linebreak"></span>
<span class="line indent2">et Tiburtino monte quod albet ebur;</span><span class="linebreak"></span>
<span class="line">Spartanus tibi cedet olor Paphiaeque columbae,</span><span class="linebreak"></span>
<span class="line indent2">cedet Erythraeis eruta gemma vadis.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>sed licet haec primis nivibus sint aemula dona,</span><span class="linebreak"></span>
<span class="line indent2">non sunt Parthenio candidiora suo.</span><span class="linebreak"></span>
<span class="line">non ego praetulerim Babylonos picta superbae</span><span class="linebreak"></span>
<span class="line indent2">texta, Samiramia quae variantur acu;</span><span class="linebreak"></span>
<span class="line">non Athamanteo potius me mirer in auro,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>Aeolium dones si mihi, Phrixe, pecus.</span><span class="linebreak"></span>
<span class="line">o quantos risus pariter spectata movebit</span><span class="linebreak"></span>
<span class="line indent2">cum Palatina nostra lacerna toga!</span><span class="linebreak"></span>
</p>
<h3>29</h3>
<p class="lineGroup">
<span class="line">Disticha qui scribit, puto, vult brevitate placere.</span><span class="linebreak"></span>
<span class="line indent2">quid prodest brevitas, dic mihi, si liber est?</span><span class="linebreak"></span>
</p>
<h3>30</h3>
<p class="lineGroup">
<span class="line">Qui nunc Caesareae lusus spectatur harenae,</span><span class="linebreak"></span>
<span class="line indent2">temporibus Bruti gloria summa fuit.</span><span class="linebreak"></span>
<span class="line">aspicis ut teneat flammas poenaque fruatur</span><span class="linebreak"></span>
<span class="line indent2">fortis et attonito regnet in igne manus!</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>ipse sui spectator adest et nobile dextrae</span><span class="linebreak"></span>
<span class="line indent2">funus amat: totis pascitur illa sacris.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL095_176_12"><sup class="lineRef">28.12</sup>albet ς (<span class="italic">cf.</span> 7.13): alget βγ</li><li class="note text" id="note_LCL095_176_3"><sup class="lineRef">30.3</sup>aspicis γ: -cit β: -cite <span class="italic">Gruter</span>
</li></ul></section></notes></section>