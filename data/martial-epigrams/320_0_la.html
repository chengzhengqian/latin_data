<section class="div1 language" lang="la"><header><hgroup><h1>Martial</h1></hgroup></header><section class="div2">
<p class="lineGroup">
<span class="line">quae litat argento pro te, non sanguine, Caesar,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>victima iam ferro non opus esse docet.</span><span class="linebreak"></span>
</p>
<h3>32</h3>
<p class="lineGroup">
<span class="line">Hanc volo quae facilis, quae palliolata vagatur,</span><span class="linebreak"></span>
<span class="line indent2">hanc volo quae puero iam dedit ante meo,</span><span class="linebreak"></span>
<span class="line">hanc volo quam redimit totam denarius alter,</span><span class="linebreak"></span>
<span class="line indent2">hanc volo quae pariter sufficit una tribus.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>poscentem nummos et grandia verba sonantem</span><span class="linebreak"></span>
<span class="line indent2">possideat crassae mentula Burdigalae.</span><span class="linebreak"></span>
</p>
<h3>33</h3>
<p class="lineGroup">
<span class="line">Audieris in quo, Flacce, balneo plausum,</span><span class="linebreak"></span>
<span class="line">Maronis illic esse mentulam scito.</span><span class="linebreak"></span>
</p>
<h3>34</h3>
<p class="lineGroup">
<span class="line">Iuppiter Idaei risit mendacia busti,</span><span class="linebreak"></span>
<span class="line indent2">dum videt Augusti Flavia templa poli,</span><span class="linebreak"></span>
<span class="line">atque inter mensas largo iam nectare fusus,</span><span class="linebreak"></span>
<span class="line indent2">pocula cum Marti traderet ipse suo,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>respiciens Phoebum pariter Phoebique sororem,</span><span class="linebreak"></span>
<span class="line indent2">cum quibus Alcides et pius Arcas erat:</span><span class="linebreak"></span>
<span class="line">‘Gnosia vos’ inquit ‘nobis monumenta dedistis:</span><span class="linebreak"></span>
<span class="line indent2">cernite quam plus sit Caesaris esse patrem.’</span><span class="linebreak"></span>
</p>
</section><notes></notes></section>