<section class="div1 language" lang="la"><header><hgroup><h1>Martial</h1></hgroup></header><section class="div2">
<h3>43</h3>
<p class="lineGroup">
<span class="line">Primum est ut praestes, si quid te, Cinna, rogabo;</span><span class="linebreak"></span>
<span class="line indent2">illud deinde sequens ut cito, Cinna, neges.</span><span class="linebreak"></span>
<span class="line">diligo praestantem; non odi, Cinna, negantem:</span><span class="linebreak"></span>
<span class="line indent2">sed tu nec praestas nec cito, Cinna, negas.</span><span class="linebreak"></span>
</p>
<h3>44</h3>
<p class="lineGroup">
<span class="line">Maximus ille tuus, Ovidi, Caesonius hic est,</span><span class="linebreak"></span>
<span class="line indent2">cuius adhuc vultum vivida cera tenet.</span><span class="linebreak"></span>
<span class="line">hunc Nero damnavit, sed tu damnare Neronem ausus</span><span class="linebreak"></span>
<span class="line indent2">ausus es et profugi, non tua, fata sequi:</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>aequora per Scyllae magni comes exulis isti,</span><span class="linebreak"></span>
<span class="line indent2">qui modo nolueras consulis ire comes.</span><span class="linebreak"></span>
<span class="line">si victura meis mandantur nomina chartis</span><span class="linebreak"></span>
<span class="line indent2">et fas est cineri me superesse meo,</span><span class="linebreak"></span>
<span class="line">audiet hoc praesens venturaque turba fuisse</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>illi te, Senecae quod fuit ille suo.</span><span class="linebreak"></span>
</p>
<h3>45</h3>
<p class="lineGroup">
<span class="line">Facundi Senecae potens amicus,</span><span class="linebreak"></span>
<span class="line">caro proximus aut prior Sereno,</span><span class="linebreak"></span>
<span class="line">hic est Maximus ille, quem frequenti</span><span class="linebreak"></span>
<span class="line">felix littera pagina salutat.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL095_108_5"><sup class="lineRef">44.5</sup>magni <span class="italic">Heinsius:</span> -nus βγ</li></ul></section></notes></section>