<section class="div1 language" lang="la"><header><hgroup><h1>Martial</h1></hgroup></header><section class="div2">
<h3>90</h3>
<span class="line">Carmina nulla probas molli quae limite currunt,</span><span class="linebreak"></span>
<span class="line indent1">sed quae per salebras altaque saxa cadunt,</span><span class="linebreak"></span>
<span class="line">et tibi Maeonio quoque carmine maius habetur,</span><span class="linebreak"></span>
<span class="line indent1">‘Lucili columella hic situ’ Metrophanes’;</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>attonitusque legis ‘terrai frugiferai’,</span><span class="linebreak"></span>
<span class="line indent1">Accius et quidquid Pacuviusque vomunt.</span><span class="linebreak"></span>
<span class="line">vis imiter veteres, Chrestille, tuosque poetas?</span><span class="linebreak"></span>
<span class="line indent1">dispeream ni scis mentula quid sapiat.</span><span class="linebreak"></span>
<h3>91</h3>
<span class="line">Aeolidos Canace iacet hoc tumulata sepulchro,</span><span class="linebreak"></span>
<span class="line indent1">ultima cui parvae septima venit hiems.</span><span class="linebreak"></span>
<span class="line">‘ah scelus, ah facinus!’ properas qui flere, viator,</span><span class="linebreak"></span>
<span class="line indent1">non licet hic vitae de brevitate queri:</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>tristius est leto leti genus: horrida vultus</span><span class="linebreak"></span>
<span class="line indent1">abstulit et tenero sedit in ore lues,</span><span class="linebreak"></span>
<span class="line">ipsaque crudeles ederunt oscula morbi</span><span class="linebreak"></span>
<span class="line indent1">nec data sunt nigris tota labella rogis.</span><span class="linebreak"></span>
<span class="line">si tam praecipiti fuerant ventura volatu,</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>debuerant alia fata venire via.</span><span class="linebreak"></span>
<span class="line">sed mors vocis iter properavit cludere blandae,</span><span class="linebreak"></span>
<span class="line indent1">ne posset duras flectere lingua deas.</span><span class="linebreak"></span>
</section><notes><section class="footnotes"><ul><li class="note text" id="note_LCL480_74_90-3"><sup class="lineRef">90.3</sup>quoque carmine maius <span class="italic">Lachmann</span>: res (quod y) c-maior βγ</li><li class="note text" id="note_LCL480_74_4"><sup class="lineRef">4</sup>situ’ <span class="italic">Scriverius</span>: situ(s) est y: situs γ</li><li class="note text" id="note_LCL480_74_91-3"><sup class="lineRef">91.3</sup>ah . . . facinus <span class="italic">viatori tribui</span>
</li></ul></section></notes></section>