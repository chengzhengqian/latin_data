<section class="div1 language" lang="la"><header><hgroup><h1>Martial</h1></hgroup></header><section class="div2">
<p class="lineGroup">
<span class="line">protinus Italiam concepit et ‘arma virumque’,</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>qui modo vix Culicem fleverat ore rudi.</span><span class="linebreak"></span>
<span class="line">quid Varios Marsosque loquar ditataque vatum</span><span class="linebreak"></span>
<span class="line indent2">nomina, magnus erit quos numerare labor?</span><span class="linebreak"></span>
<span class="line">ergo ero Vergilius, si munera Maecenatis</span><span class="linebreak"></span>
<span class="line indent2">des mihi? Vergilius non ero, Marsus ero.</span><span class="linebreak"></span>
</p>
<h3>56 (54)</h3>
<p class="lineGroup">
<span class="line">Magna licet totiens tribuas, maiora daturus</span><span class="linebreak"></span>
<span class="line indent2">dona, ducum victor, victor et ipse tui,</span><span class="linebreak"></span>
<span class="line">diligeris populo non propter praemia, Caesar,</span><span class="linebreak"></span>
<span class="line indent2">te propter populus praemia, Caesar, amat.</span><span class="linebreak"></span>
</p>
<h3>57</h3>
<p class="lineGroup">
<span class="line">Tres habuit dentes, pariter quos expuit omnes,</span><span class="linebreak"></span>
<span class="line indent2">ad tumulum Picens dum sedet ipse suum;</span><span class="linebreak"></span>
<span class="line">collegitque sinu fragmenta novissima laxi</span><span class="linebreak"></span>
<span class="line indent2">oris et aggesta contumulavit humo.</span><span class="linebreak"></span>
<span class="line">ossa licet quondam defuncti non legat heres:</span><span class="linebreak"></span>
<span class="line indent2">hoc sibi iam Picens praestitit officium.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL095_202_23"><sup class="lineRef">55.23</sup>ero βγ: ego T</li><li class="note text" id="note_LCL095_202_4"><sup class="lineRef">56.4</sup>te propter <span class="italic">Schneidewin</span>:et p- β:p-te R γ</li><li class="note text" id="note_LCL095_202_1"><sup class="lineRef">57.1</sup>expuit γ: -ulit β</li></ul></section></notes></section>