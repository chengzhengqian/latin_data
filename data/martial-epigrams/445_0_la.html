<section class="div1 language" lang="la"><header><hgroup><h1>Martial</h1></hgroup></header><section class="div2">
<span class="label">2 (3)</span>
<span class="line">Ad populos mitti qui nuper ab urbe solebas,</span><span class="linebreak"></span>
<span class="line indent1">ibis io Romam, nunc peregrine liber,</span><span class="linebreak"></span>
<span class="line">auriferi de gente Tagi tetricique Salonis,</span><span class="linebreak"></span>
<span class="line indent1">dat patrios amnes quos mihi terra potens.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>non tamen hospes eris nec iam potes advena dici,</span><span class="linebreak"></span>
<span class="line indent1">cuius habet fratres tot domus alta Remi.</span><span class="linebreak"></span>
<span class="line">iure tuo veneranda novi pete limina templi,</span><span class="linebreak"></span>
<span class="line indent1">reddita Pierio sunt ubi tecta choro.</span><span class="linebreak"></span>
<span class="line">vel si malueris, prima gradiere Subura;</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>atria sunt illic consulis alta mei:</span><span class="linebreak"></span>
<span class="line">laurigeros habitat facundus Stella penatis,</span><span class="linebreak"></span>
<span class="line indent1">clarus Hyanteae Stella sititor aquae;</span><span class="linebreak"></span>
<span class="line">fons ibi Castalius vitreo torrente superbit,</span><span class="linebreak"></span>
<span class="line indent1">unde novem dominas saepe bibisse ferunt:</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>ille dabit populo patribusque equitique legendum,</span><span class="linebreak"></span>
<span class="line">nec nimium siccis perleget ipse genis.</span><span class="linebreak"></span>
<span class="line indent1">quid titulum poscis? versus duo tresve legantur,</span><span class="linebreak"></span>
<span class="line">clamabunt omnes te, liber, esse meum.</span><span class="linebreak"></span>
</section><notes><section class="footnotes"><ul><li class="note text" id="note_LCL480_92_2-4"><sup class="lineRef">2.4</sup>amnes quos <span class="italic">Housman</span>: manes quod γ: m- quae β mihi γ: tibi β</li><li class="note text" id="note_LCL480_92_8"><sup class="lineRef">8</sup>tecta <span class="italic">Heinsius</span> (<span class="italic">cf. SB</span>
<sup>1</sup>): templa βγ</li><li class="note text" id="note_LCL480_92_12"><sup class="lineRef">12</sup>sititor γ: peti- β</li></ul></section></notes></section>