<section class="div1 language" lang="la"><header><hgroup><h1>Martial</h1></hgroup></header><section class="div2">
<h3>88</h3>
<p class="lineGroup">
<span class="line">Alcime, quem raptum domino crescentibus annis</span><span class="linebreak"></span>
<span class="line indent2">Labicana levi caespite velat humus,</span><span class="linebreak"></span>
<span class="line">accipe non Pario nutantia pondera saxo,</span><span class="linebreak"></span>
<span class="line indent2">quae cineri vanus dat ruitura labor,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>sed faciles buxos et opacas palmitis umbras</span><span class="linebreak"></span>
<span class="line indent2">quaeque virent lacrimis roscida prata meis</span><span class="linebreak"></span>
<span class="line">accipe, care puer, nostri monumenta doloris:</span><span class="linebreak"></span>
<span class="line indent2">hic tibi perpetuo tempore vivet honor.</span><span class="linebreak"></span>
<span class="line">cum mihi supremos Lachesis perneverit annos,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>non aliter cineres mando iacere meos.</span><span class="linebreak"></span>
</p>
<h3>89</h3>
<p class="lineGroup">
<span class="line">Garris in aurem semper omnibus, Cinna,</span><span class="linebreak"></span>
<span class="line">garrire et illud teste quod licet turba.</span><span class="linebreak"></span>
<span class="line">rides in aurem, quereris, arguis, ploras,</span><span class="linebreak"></span>
<span class="line">cantas in aurem, iudicas, taces, clamas,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>adeoque penitus sedit hic tibi morbus,</span><span class="linebreak"></span>
<span class="line">ut saepe in aurem, Cinna, Caesarem laudes.</span><span class="linebreak"></span>
</p>
<h3>90</h3>
<p class="lineGroup">
<span class="line">Quod numquam maribus iunctam te, Bassa, videbam</span><span class="linebreak"></span>
<span class="line indent2">quodque tibi moechum fabula nulla dabat,</span><span class="linebreak"></span>
<span class="line">omne sed officium circa te semper obibat</span><span class="linebreak"></span>
<span class="line indent2">turba tui sexus, non adeunte viro,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>esse videbaris, fateor, Lucretia nobis:</span><span class="linebreak"></span>
<span class="line indent2">at tu, pro facinus, Bassa, fututor eras.</span><span class="linebreak"></span>
<span class="line">inter se geminos audes committere cunnos</span><span class="linebreak"></span>
<span class="line indent2">mentiturque virum prodigiosa Venus.</span><span class="linebreak"></span>
</p>
</section><notes></notes></section>