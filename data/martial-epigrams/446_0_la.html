<section class="div1 language" lang="la"><header><hgroup><h1>Martial</h1></hgroup></header><section class="div2">
<span class="label">3 (4)</span>
<span class="line">Quod Flacco Varioque fuit summoque Maroni</span><span class="linebreak"></span>
<span class="line indent1">Maecenas, atavis regibus ortus eques,</span><span class="linebreak"></span>
<span class="line">gentibus et populis hoc te mihi, Prisce Terenti,</span><span class="linebreak"></span>
<span class="line indent1">fama fuisse loquax chartaque dicet anus.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>tu facis ingenium, tu, si quid posse videmur;</span><span class="linebreak"></span>
<span class="line indent1">tu das ingenuae ius mihi pigritiae.</span><span class="linebreak"></span>
<span class="line">macte animi, quem rarus habet, morumque tuorum,</span><span class="linebreak"></span>
<span class="line indent1">quos Numa, quos hilaris possit habere Cato.</span><span class="linebreak"></span>
<span class="line">largiri, praestare, breves extendere census</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>et dare quae faciles vix tribuere dei,</span><span class="linebreak"></span>
<span class="line">nunc licet et fas est. sed tu sub principe duro</span><span class="linebreak"></span>
<span class="line indent1">temporibusque malis ausus es esse bonus.</span><span class="linebreak"></span>
<span class="label">4 (5)</span>
<span class="line">Longior undecimi nobis decimique libelli</span><span class="linebreak"></span>
<span class="line indent1">artatus labor est et breve rasit opus.</span><span class="linebreak"></span>
<span class="line">plura legant vacui, quibus otia tuta dedisti:</span><span class="linebreak"></span>
<span class="line indent1">haec lege tu, Caesar; forsan et illa leges.</span><span class="linebreak"></span>
<span class="label">5 (2 + 6.1â€“6)</span>
<span class="line">Quae modo litoreos ibatis carmina Pyrgos,</span><span class="linebreak"></span>
<span class="line indent1">ite Sacra, iam non pulverulenta, via.</span><span class="linebreak"></span>
</section><notes></notes></section>