<section class="div1 language" lang="la"><header><hgroup><h1>Martial</h1></hgroup></header><section class="div2">
</section>
<section class="div2">
<h2><span class="ac">LIBER II</span></h2>
<h3>VALERIUS MARTIALIS DECIANO SUO SAL.</h3>
<p>‘Quid nobis’ inquis ‘cum epistula? parum enim tibi praestamus, si legimus epigrammata? quid hic porro dicturus es quod non possis versibus dicere? video quare tragoedia <span class="br"></span><span class="lineNumber">5</span><span class="br"></span> aut comoedia epistulam accipiant, quibus pro se loqui non licet: epigrammata curione non egent et contenta sunt sua, id est mala, lingua: in quacumque pagina visum est, epistulam faciunt. noli ergo, si tibi videtur, rem facere ridiculam et in toga saltantis inducere personam. denique <span class="br"></span><span class="lineNumber">10</span><span class="br"></span> videris an te delectet contra retiarium ferula. ego inter illos sedeo qui protinus reclamant.’ puto me hercules, Deciane, verum dicis. quid si scias cum qua et quam longa epistula negotium fueris habiturus? itaque quod exigis fiat. debebunt <span class="br"></span><span class="lineNumber">15</span><span class="br"></span> tibi si qui in hunc librum inciderint quod ad primam paginam non lassi pervenient.</p>
</section><notes></notes></section>