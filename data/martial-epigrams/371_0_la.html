<section class="div1 language" lang="la"><header><hgroup><h1>Martial</h1></hgroup></header><section class="div2">
<h3>41</h3>
<p class="lineGroup">
<span class="line">Mense novo Iani veterem, Proculeia, maritum</span><span class="linebreak"></span>
<span class="line indent2">deseris atque iubes res sibi habere suas.</span><span class="linebreak"></span>
<span class="line">quid, rogo, quid factum est? subiti quae causa doloris?</span><span class="linebreak"></span>
<span class="line indent2">nil mihi respondes? dicam ego, praetor erat:</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>constatura fuit Megalensis purpura centum</span><span class="linebreak"></span>
<span class="line indent2">milibus, ut nimium munera parca dares,</span><span class="linebreak"></span>
<span class="line">et populare sacrum bis milia dena tulisset.</span><span class="linebreak"></span>
<span class="line indent2">discidium non est hoc, Proculeia: lucrum est.</span><span class="linebreak"></span>
</p>
<h3>42</h3>
<p class="lineGroup">
<span class="line">Tam dubia est lanugo tibi, tam mollis ut illam</span><span class="linebreak"></span>
<span class="line indent2">halitus et soles et levis aura terat.</span><span class="linebreak"></span>
<span class="line">celantur simili ventura Cydonea lana,</span><span class="linebreak"></span>
<span class="line indent2">pollice virgineo quae spoliata nitent.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>fortius impressi quotiens tibi basia quinque,</span><span class="linebreak"></span>
<span class="line indent2">barbatus labris, Dindyme, fio tuis.</span><span class="linebreak"></span>
</p>
<h3>43</h3>
<p class="lineGroup">
<span class="line">Septima iam, Phileros, tibi conditur uxor in agro.</span><span class="linebreak"></span>
<span class="line indent2">plus nulli, Phileros, quam tibi reddit ager.</span><span class="linebreak"></span>
</p>
<h3>44</h3>
<p class="lineGroup">
<span class="line">Quinte Caledonios Ovidi visure Britannos</span><span class="linebreak"></span>
<span class="line indent2">et viridem Tethyn Oceanumque patrem,</span><span class="linebreak"></span>
</p>
</section><notes></notes></section>