<section class="div1 language" lang="la"><header><hgroup><h1>Martial</h1></hgroup></header><section class="div2">
<h3>75</h3>
<p class="lineGroup">
<span class="line">Verbera securi solitus leo ferre magistri</span><span class="linebreak"></span>
<span class="line indent2">insertamque pati blandus in ora manum</span><span class="linebreak"></span>
<span class="line">dedidicit pacem subito feritate reversa,</span><span class="linebreak"></span>
<span class="line indent2">quanta nec in Libycis debuit esse iugis.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>nam duo de tenera puerilia corpora turba,</span><span class="linebreak"></span>
<span class="line indent2">sanguineam rastris quae renovabat humum,</span><span class="linebreak"></span>
<span class="line">saevus et infelix furiali dente peremit:</span><span class="linebreak"></span>
<span class="line indent2">Martia non vidit maius harena nefas.</span><span class="linebreak"></span>
<span class="line">exclamare libet: ‘crudelis, perfide, praedo,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>a nostra pueris parcere disce lupa!’</span><span class="linebreak"></span>
</p>
<h3>76</h3>
<p class="lineGroup">
<span class="line">Argenti libras Marius tibi quinque reliquit,</span><span class="linebreak"></span>
<span class="line indent2">cui nihil ipse dabas: hic tibi verba dedit.</span><span class="linebreak"></span>
</p>
<h3>77</h3>
<p class="lineGroup">
<span class="line">Cosconi, qui longa putas epigrammata nostra,</span><span class="linebreak"></span>
<span class="line indent2">utilis unguendis axibus esse potes.</span><span class="linebreak"></span>
<span class="line">hac tu credideris longum ratione colosson</span><span class="linebreak"></span>
<span class="line indent2">et puerum Bruti dixeris esse brevem.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>disce quod ignoras: Marsi doctique Pedonis</span><span class="linebreak"></span>
<span class="line indent2">saepe duplex unum pagina tractat opus.</span><span class="linebreak"></span>
<span class="line">non sunt longa quibus nihil est quod demere possis,</span><span class="linebreak"></span>
<span class="line indent2">sed tu, Cosconi, disticha longa facis.</span><span class="linebreak"></span>
</p>
</section><notes></notes></section>