<section class="div1 language" lang="la"><header><hgroup><h1>Martial</h1></hgroup></header><section class="div2">
<p class="lineGroup">
<span class="line">Hyblam quod sapit Atticosque flores,</span><span class="linebreak"></span>
<span class="line">quod nidos olet alitis superbae;</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>nomen nectare dulcius beato,</span><span class="linebreak"></span>
<span class="line">quo mallet Cybeles puer vocari</span><span class="linebreak"></span>
<span class="line">et qui pocula temperat Tonanti,</span><span class="linebreak"></span>
<span class="line">quod si Parrhasia sones in aula,</span><span class="linebreak"></span>
<span class="line">respondent Veneres Cupidinesque;</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>nomen nobile, molle, delicatum</span><span class="linebreak"></span>
<span class="line">versu dicere non rudi volebam:</span><span class="linebreak"></span>
<span class="line">sed tu, syllaba contumax, rebellas.</span><span class="linebreak"></span>
<span class="line">dicunt Eiarinon tamen poetae,</span><span class="linebreak"></span>
<span class="line">sed Graeci, quibus est nihil negatum</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>et quos Ἆρες Ἄρες decet sonare:</span><span class="linebreak"></span>
<span class="line">nobis non licet esse tam disertis,</span><span class="linebreak"></span>
<span class="line">qui Musas colimus severiores.</span><span class="linebreak"></span>
</p>
<h3>12 (13)</h3>
<p class="lineGroup">
<span class="line">Nomen habes teneri quod tempora nuncupat anni,</span><span class="linebreak"></span>
<span class="line indent2">cum breve Cecropiae ver populantur apes:</span><span class="linebreak"></span>
<span class="line">nomen Acidalia meruit quod harundine pingi,</span><span class="linebreak"></span>
<span class="line indent2">quod Cytherea sua scribere gaudet acu;</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>nomen Erythraeis quod littera facta lapillis,</span><span class="linebreak"></span>
<span class="line indent2">gemma quod Heliadum pollice trita notet;</span><span class="linebreak"></span>
<span class="line">quod pinna scribente grues ad sidera tollant;</span><span class="linebreak"></span>
<span class="line indent2">quod decet in sola Caesaris esse domo.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL095_236_12"><sup class="lineRef">11.12</sup>rebellas β: repugnas γ</li></ul></section></notes></section>