<section class="div1 language" lang="la"><header><hgroup><h1>Martial</h1></hgroup></header><section class="div2">
<span class="label">47 (46)</span>
<span class="line">Vendunt carmina Gallus et Lupercus.</span><span class="linebreak"></span>
<span class="line">sanos, Classice, nunc nega poetas.</span><span class="linebreak"></span>
<h3>48</h3>
<span class="line">Boletos et aprum si tamquam vilia ponis</span><span class="linebreak"></span>
<span class="line indent1">et non esse putas haec mea vota, volo:</span><span class="linebreak"></span>
<span class="line">si fortunatum fieri me credis et heres</span><span class="linebreak"></span>
<span class="line indent1">vis scribi propter quinque Lucrina, vale.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>lauta tamen cena est: fateor, lautissima, sed cras</span><span class="linebreak"></span>
<span class="line indent1">nil erit, immo hodie, protinus immo nihil,</span><span class="linebreak"></span>
<span class="line">quod sciat infelix damnatae spongea virgae</span><span class="linebreak"></span>
<span class="line indent1">vel quicumque canis iunctaque testa viae:</span><span class="linebreak"></span>
<span class="line">mullorum leporumque et suminis exitus hic est,</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>sulphureusque color carnificesque pedes.</span><span class="linebreak"></span>
<span class="line">non Albana mihi sit comissatio tanti</span><span class="linebreak"></span>
<span class="line indent1">nec Capitolinae pontificumque dapes;</span><span class="linebreak"></span>
<span class="line">imputet ipse deus nectar mihi, fiet acetum</span><span class="linebreak"></span>
<span class="line indent1">et Vaticani perfida vappa cadi.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>convivas alios, cenarum, quaere, magister,</span><span class="linebreak"></span>
<span class="line indent1">quos capiant mensae regna superba tuae:</span><span class="linebreak"></span>
<span class="line">me meus ad subitas invitet amicus ofellas.</span><span class="linebreak"></span>
<span class="line indent1">haec mihi quam possum reddere cena placet.</span><span class="linebreak"></span>
</section><notes></notes></section>