<section class="div1 language" lang="la"><header><hgroup><h1>Martial</h1></hgroup></header><section class="div2">
<p class="lineGroup">
<span class="line">satur minister invidere convivae.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>at tu sub urbe possides famem mundam</span><span class="linebreak"></span>
<span class="line">et turre ab alta prospicis meras laurus,</span><span class="linebreak"></span>
<span class="line">furem Priapo non timente securus;</span><span class="linebreak"></span>
<span class="line">et vinitorem farre pascis urbano</span><span class="linebreak"></span>
<span class="line">pictamque portas otiosus ad villam</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>holus, ova, pullos, poma, caseum, mustum.</span><span class="linebreak"></span>
<span class="line">rus hoc vocari debet, an domus longe?</span><span class="linebreak"></span>
</p>
<h3>59</h3>
<p class="lineGroup">
<span class="line">Sutor Cerdo dedit tibi, culta Bononia, munus,</span><span class="linebreak"></span>
<span class="line indent2">fullo dedit Mutinae: nunc ubi copo dabit?</span><span class="linebreak"></span>
</p>
<h3>60</h3>
<p class="lineGroup">
<span class="line">cum vocer ad cenam non iam venalis ut ante,</span><span class="linebreak"></span>
<span class="line indent2">cur mihi non eadem quae tibi cena datur?</span><span class="linebreak"></span>
<span class="line">ostrea tu sumis stagno saturata Lucrino,</span><span class="linebreak"></span>
<span class="line indent2">sugitur inciso mitulus ore mihi:</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>sunt tibi boleti, fungos ego sumo suillos:</span><span class="linebreak"></span>
<span class="line indent2">res tibi cum rhombo est, at mihi cum sparulo.</span><span class="linebreak"></span>
<span class="line">aureus immodicis turtur te clunibus implet,</span><span class="linebreak"></span>
<span class="line indent2">ponitur in cavea mortua pica mihi.</span><span class="linebreak"></span>
<span class="line">cur sine te ceno cum tecum, Pontice, cenem?</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>sportula quod non est, prosit: edamus idem.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL094_230_60-5"><sup class="lineRef">60.5</sup>suillos γ: pusi- Tβ</li></ul></section></notes></section>