<section class="div1 language" lang="la"><header><hgroup><h1>Martial</h1></hgroup></header><section class="div2">
<p class="lineGroup">
<span class="line">nunc anus et tremulo vix accipienda tribuli,</span><span class="linebreak"></span>
<span class="line indent2">quam possis niveam dicere iure tuo.</span><span class="linebreak"></span>
<span class="line">quid non long dies, quid non consumitis anni?</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>haec toga iam non est Partheniana, mea est.</span><span class="linebreak"></span>
</p>
<h3>50</h3>
<p class="lineGroup">
<span class="line">Ingenium mihi, Gaure, probas sic esse pusillum,</span><span class="linebreak"></span>
<span class="line indent2">carmina quod faciam quae brevitate placent.</span><span class="linebreak"></span>
<span class="line">confiteor. sed tu bis senis grandia libris</span><span class="linebreak"></span>
<span class="line indent2">qui scribis Priami proelia, magnus homo es?</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>nos facimus Bruti puerum, nos Langona vivum:</span><span class="linebreak"></span>
<span class="line indent2">tu magnus luteum, Gaure, Giganta facis.</span><span class="linebreak"></span>
</p>
<h3>51</h3>
<p class="lineGroup">
<span class="line">Quod semper superos invito fratre rogasti,</span><span class="linebreak"></span>
<span class="line indent2">hoc, Lucane, tibi contigit, ante mori.</span><span class="linebreak"></span>
<span class="line">invidet ille tibi; Stygias nam Tullus ad umbras</span><span class="linebreak"></span>
<span class="line indent2">optabat, quamvis sit minor, ire prior.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>tu colis Elysios nemorisque habitator amoeni</span><span class="linebreak"></span>
<span class="line indent2">esse tuo primum nunc sine fratre cupis;</span><span class="linebreak"></span>
<span class="line">et si iam nitidis alternus venit ab astris,</span><span class="linebreak"></span>
<span class="line indent2">pro Polluce mones Castora ne redeat.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL095_270_5"><sup class="lineRef">50.5</sup>langona β: ling- γ: lagone T</li></ul></section></notes></section>