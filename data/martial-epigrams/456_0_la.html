<section class="div1 language" lang="la"><header><hgroup><h1>Martial</h1></hgroup></header><section class="div2">
<span class="line">et ‘rogat ut secum cenes Laetorius’ inquit.</span><span class="linebreak"></span>
<span class="line indent1">viginti nummis? non ego: malo famem</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>quam sit cena mihi, tibi sit provincia merces,</span><span class="linebreak"></span>
<span class="line indent1">et faciamus idem nec mereamur idem.</span><span class="linebreak"></span>
<h3>30</h3>
<span class="line">Siccus, sobrius est Aper; quid ad me?</span><span class="linebreak"></span>
<span class="line">servum sic ego laudo, non amicum.</span><span class="linebreak"></span>
<h3>31</h3>
<span class="line">Hoc nemus, hi fontes, haec textilis umbra supini</span><span class="linebreak"></span>
<span class="line indent1">palmitis, hoc riguae ductile flumen aquae,</span><span class="linebreak"></span>
<span class="line">prataque nec bifero cessura rosaria Paesto,</span><span class="linebreak"></span>
<span class="line indent1">quodque viret Iani mense nec alget holus,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>quaeque natat clusis anguilla domestica lymphis,</span><span class="linebreak"></span>
<span class="line indent1">quaeque gerit similes candida turris aves,</span><span class="linebreak"></span>
<span class="line">munera sunt dominae: post septima lustra reverso</span><span class="linebreak"></span>
<span class="line indent1">has Marcella domos parvaque regna dedit.</span><span class="linebreak"></span>
<span class="line">si mihi Nausicaa patrios concederet hortos,</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>Alcinoo possem dicere ‘malo meos.’</span><span class="linebreak"></span>
</section><notes><section class="footnotes"><ul><li class="note text" id="note_LCL480_114_31-8"><sup class="lineRef">31.8</sup>has . . . domos βγ: has . . . dapes T: hos . . . lares <span class="italic">Heinsius</span>
</li></ul></section></notes></section>