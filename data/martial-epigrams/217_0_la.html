<section class="div1 language" lang="la"><header><hgroup><h1>Martial</h1></hgroup></header><section class="div2">
<p class="lineGroup">
<span class="line">sed tibi plus mentis, tibi cor limante Minerva</span><span class="linebreak"></span>
<span class="line">acrius, et tenues finxerunt pectus Athenae.</span><span class="linebreak"></span>
<span class="line">ne valeam, si non multo sapit altius illud,</span><span class="linebreak"></span>
<span class="line">quod cum panticibus laxis et cum pede grandi</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>et rubro pulmone vetus nasisque timendum</span><span class="linebreak"></span>
<span class="line">omnia crudelis lanius per compita portat.</span><span class="linebreak"></span>
<span class="line">audes praeterea, quos nullus noverit, in me</span><span class="linebreak"></span>
<span class="line">scribere versiculos miseras et perdere chartas.</span><span class="linebreak"></span>
<span class="line">at si quid nostrae tibi bilis inusserit ardor,</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>vivet et haerebit totaque legetur in orbe,</span><span class="linebreak"></span>
<span class="line">stigmata nec vafra delebit Cinnamus arte.</span><span class="linebreak"></span>
<span class="line">sed miserere tui rabido nec perditus ore</span><span class="linebreak"></span>
<span class="line">fumantem vivi nasum temptaveris ursi.</span><span class="linebreak"></span>
<span class="line">sit placidus licet et lambat digitosque manusque,</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>si dolor et bilis, si iusta coegerit ira,</span><span class="linebreak"></span>
<span class="line">ursus erit: vacua dentes in pelle fatiges</span><span class="linebreak"></span>
<span class="line">et tacitam quaeras, quam possis rodere, carnem.</span><span class="linebreak"></span>
</p>
<h3>65</h3>
<p class="lineGroup">
<span class="line">‘Hexametris epigramma facis’ scio dicere Tuccam.</span><span class="linebreak"></span>
<span class="line indent2">Tucca, solet fieri, denique, Tucca, licet.</span><span class="linebreak"></span>
<span class="line">‘sed tamen hoc longum est.’ solet hoc quoque, Tucca, licetque:</span><span class="linebreak"></span>
<span class="line indent2">si breviora probas, disticha sola legas.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>conveniat nobis ut fas epigrammata longa</span><span class="linebreak"></span>
<span class="line indent2">sit transire tibi, scribere, Tucca, mihi.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL095_48_64"><sup class="lineRef">64.28</sup>uiui nasum β: n- u- T γ</li></ul></section></notes></section>