<section class="div1 language" lang="la"><header><hgroup><h1>Martial</h1></hgroup></header><section class="div2">
<span class="line">oscula rara dabis nobis et non dabis ultro,</span><span class="linebreak"></span>
<span class="line indent1">nec quasi nupta dabis sed quasi mater anus.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>si potes ista pati, si nil perferre recusas,</span><span class="linebreak"></span>
<span class="line indent1">invenies qui te ducere, Sila, velit.’</span><span class="linebreak"></span>
<h3>24</h3>
<span class="line">Dum te prosequor et domum reduco,</span><span class="linebreak"></span>
<span class="line">aurem dum tibi praesto garrienti,</span><span class="linebreak"></span>
<span class="line">et quidquid loqueris facisque laudo,</span><span class="linebreak"></span>
<span class="line">quot versus poterant, Labulle, nasci!</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>hoc damnum tibi non videtur esse,</span><span class="linebreak"></span>
<span class="line">si quod Roma legit, requirit hospes,</span><span class="linebreak"></span>
<span class="line">non deridet eques, tenet senator,</span><span class="linebreak"></span>
<span class="line">laudat causidicus, poeta carpit,</span><span class="linebreak"></span>
<span class="line">propter te perit? hoc, Labulle, verum est?</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>hoc quisquam ferat? ut tibi tuorum</span><span class="linebreak"></span>
<span class="line">sit maior numerus togatulorum,</span><span class="linebreak"></span>
<span class="line">librorum mihi sit minor meorum?</span><span class="linebreak"></span>
<span class="line">triginta prope iam diebus una est</span><span class="linebreak"></span>
<span class="line">nobis pagina vix peracta. sic fit</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>cum cenare domi poeta non vult.</span><span class="linebreak"></span>
<h3>25</h3>
<span class="line">Illa salax nimium nec paucis nota puellis</span><span class="linebreak"></span>
<span class="line indent1">stare Lino desît mentula. lingua, cave.</span><span class="linebreak"></span>
</section><notes><section class="footnotes"><ul><li class="note text" id="note_LCL480_24_24-4"><sup class="lineRef">24.4</sup>
<span class="italic">et</span> 9 labulle γ: fa- b <span class="italic">et sic alibi</span>
</li></ul></section></notes></section>