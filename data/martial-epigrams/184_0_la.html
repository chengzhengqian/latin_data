<section class="div1 language" lang="la"><header><hgroup><h1>Martial</h1></hgroup></header><section class="div2"><p class="lineGroup">
<span class="line">o quam dignus eras alapis, Mariane, Latini:</span><span class="linebreak"></span>
<span class="line indent2">te successurum credo ego Panniculo.</span><span class="linebreak"></span>
<span class="line">res uxoris agit? res ullas crispulus iste?</span><span class="linebreak"></span>
<span class="line indent2">res non uxoris, res agit iste tuas.</span><span class="linebreak"></span>
</p>
<h3>62</h3>
<p class="lineGroup">
<span class="line">Iure tuo nostris maneas licet hospes in hortis,</span><span class="linebreak"></span>
<span class="line indent2">si potes in nudo ponere membra solo,</span><span class="linebreak"></span>
<span class="line">aut si portatur tecum tibi magna supellex:</span><span class="linebreak"></span>
<span class="line indent2">nam mea iam digitum sustulit hospitibus.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>nulla tegit fractos — nec inanis — culcita lectos,</span><span class="linebreak"></span>
<span class="line indent2">putris et abrupta fascia reste iacet.</span><span class="linebreak"></span>
<span class="line">sit tamen hospitium nobis commune duobus:</span><span class="linebreak"></span>
<span class="line indent2">emi hortos; plus est: instrue tu; minus est.</span><span class="linebreak"></span>
</p>
<h3>63</h3>
<p class="lineGroup">
<span class="line">‘Quid sentis’ inquis ‘de nostris, Marce, libellis?’</span><span class="linebreak"></span>
<span class="line indent2">sic me sollicitus, Pontice, saepe rogas.</span><span class="linebreak"></span>
<span class="line">admiror, stupeo: nihil est perfectius illis,</span><span class="linebreak"></span>
<span class="line indent2">ipse tuo cedet Regulus ingenio.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>‘hoc sentis?’ inquis. ‘faciat tibi sic bene Caesar,</span><span class="linebreak"></span>
<span class="line indent2">sic Capitolinus Iuppiter.’ immo tibi.</span><span class="linebreak"></span>
</p>
</section><notes></notes></section>