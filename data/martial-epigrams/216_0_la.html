<section class="div1 language" lang="la"><header><hgroup><h1>Martial</h1></hgroup></header><section class="div2">
<h3>63</h3>
<p class="lineGroup">
<span class="line">Scis te captari, scis hunc qui captat, avarum,</span><span class="linebreak"></span>
<span class="line indent2">et scis qui captat quid, Mariane, velit.</span><span class="linebreak"></span>
<span class="line">tu tamen hunc tabulis heredem, stulte, supremis</span><span class="linebreak"></span>
<span class="line indent2">scribis et esse tuo vis, furiose, loco.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>‘munera magna tamen misit.’ sed misit in hamo;</span><span class="linebreak"></span>
<span class="line indent2">et piscatorem piscis amare potest?</span><span class="linebreak"></span>
<span class="line">hicine deflebit vero tua fata dolore?</span><span class="linebreak"></span>
<span class="line indent2">si cupis ut ploret, des, Mariane, nihil.</span><span class="linebreak"></span>
</p>
<h3>64</h3>
<p class="lineGroup">
<span class="line">Cum sis nec rigida Fabiorum gente creatus</span><span class="linebreak"></span>
<span class="line">nec qualem Curio, dum prandia portat aranti,</span><span class="linebreak"></span>
<span class="line">hirsuto peperit deprensa sub ilice coniunx,</span><span class="linebreak"></span>
<span class="line">sed patris ad speculum tonsi matrisque togatae</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>filius et possit sponsam te sponsa vocare:</span><span class="linebreak"></span>
<span class="line">emendare meos, quos novit fama, libellos</span><span class="linebreak"></span>
<span class="line">et tibi permittis felicis carpere nugas —</span><span class="linebreak"></span>
<span class="line">has, inquam, nugas, quibus aurem advertere totam</span><span class="linebreak"></span>
<span class="line">non aspernantur proceres urbisque forique,</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>quas et perpetui dignantur scrinia Sili</span><span class="linebreak"></span>
<span class="line">et repetit totiens facundo Regulus ore,</span><span class="linebreak"></span>
<span class="line">quique videt propius magni certamina Circi</span><span class="linebreak"></span>
<span class="line">laudat Aventinae vicinus Sura Dianae,</span><span class="linebreak"></span>
<span class="line">ipse etiam tanto dominus sub pondere rerum</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>non dedignatur bis terque revolvere Caesar.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL095_46_63"><sup class="lineRef">63.6</sup>et] sic ς: dic <span class="italic">SB</span>
<sup>1</sup>
</li><li class="note text" id="note_LCL095_46_64"><sup class="lineRef">64.3</sup>hirsuto <span class="italic">A. Ker</span>: -ta T βγ deprensa T: rubicunda βγ</li><li class="note text" id="note_LCL095_46_64-1"><sup class="lineRef">64.8</sup>lotam <span class="italic">Heinsius</span>
</li></ul></section></notes></section>