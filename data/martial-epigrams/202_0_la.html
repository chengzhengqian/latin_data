<section class="div1 language" lang="la"><header><hgroup><h1>Martial</h1></hgroup></header><section class="div2">
<h3>25</h3>
<p class="lineGroup">
<span class="line">Marcelline, boni suboles sincera parentis,</span><span class="linebreak"></span>
<span class="line indent2">horrida Parrhasio quem tegit ursa iugo,</span><span class="linebreak"></span>
<span class="line">ille vetus pro te patriusque quid optet amicus</span><span class="linebreak"></span>
<span class="line indent2">accipe et haec memori pectore vota tene:</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>cauta sit ut virtus, nec te temerarius ardor</span><span class="linebreak"></span>
<span class="line indent2">in medios enses saevaque tela ferat.</span><span class="linebreak"></span>
<span class="line">bella velint Martemque ferum rationis egentes;</span><span class="linebreak"></span>
<span class="line indent2">tu potes et patris miles et esse ducis.</span><span class="linebreak"></span>
</p>
<h3>26</h3>
<p class="lineGroup">
<span class="line">Periclitatur capite Sotades noster.</span><span class="linebreak"></span>
<span class="line">reum putatis esse Sotaden? non est.</span><span class="linebreak"></span>
<span class="line">arrigere desît posse Sotades: lingit.</span><span class="linebreak"></span>
</p>
<h3>27</h3>
<p class="lineGroup">
<span class="line">Bis vicine Nepos — nam tu quoque proxima Florae</span><span class="linebreak"></span>
<span class="line indent2">incolis et veteres tu quoque Ficelias —</span><span class="linebreak"></span>
<span class="line">est tibi, quae patria signatur imagine vultus,</span><span class="linebreak"></span>
<span class="line indent2">testis maternae nata pudicitiae.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>tu tamen annoso nimium ne parce Falerno,</span><span class="linebreak"></span>
<span class="line indent2">et potius plenos aere relinque cados.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL095_18_25"><sup class="lineRef">25.8</sup>patris... ducis Tγ: patriae . . . d- β: patriae . . . patris <span class="italic">SB</span>
<sup>3</sup>
</li></ul></section></notes></section>