<section class="div1 language" lang="la"><header><hgroup><h1>Martial</h1></hgroup></header><section class="div2">
<span class="line"><span class="br"></span><span class="lineNumber">5</span><span class="br"></span>pedicare semel cupido dabit illa marito,</span><span class="linebreak"></span>
<span class="line indent1">dum metuit teli vulnera prima novi:</span><span class="linebreak"></span>
<span class="line">saepius hoc fieri nutrix materque vetabunt</span><span class="linebreak"></span>
<span class="line indent1">et dicent: ‘uxor, non puer, ista tibi est.’</span><span class="linebreak"></span>
<span class="line">heu quantos aestus, quantos patiere labores,</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>si fuerit cunnus res peregrina tibi!</span><span class="linebreak"></span>
<span class="line">ergo Suburanae tironem trade magistrae.</span><span class="linebreak"></span>
<span class="line indent1">illa virum faciet; non bene virgo docet.</span><span class="linebreak"></span>
<h3>79</h3>
<span class="line">Ad primum decima lapidem quod venimus hora,</span><span class="linebreak"></span>
<span class="line indent1">arguimur lentae crimine pigritiae.</span><span class="linebreak"></span>
<span class="line">non est ista viae, non est mea, sed tua culpa est,</span><span class="linebreak"></span>
<span class="line indent1">misisti mulas qui mihi, Paete, tuas.</span><span class="linebreak"></span>
<h3>80</h3>
<span class="line">Litus beatae Veneris aureum Baias,</span><span class="linebreak"></span>
<span class="line">Baias superbae blanda dona Naturae,</span><span class="linebreak"></span>
<span class="line">ut mille laudem, Flacce, versibus Baias,</span><span class="linebreak"></span>
<span class="line">laudabo digne non satis tamen Baias.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>sed Martialem malo, Flacce, quam Baias.</span><span class="linebreak"></span>
<span class="line">optare utrumque pariter improbi votum est.</span><span class="linebreak"></span>
<span class="line">quod si deorum munere hoc mihi detur,</span><span class="linebreak"></span>
<span class="line">quid gaudiorum est Martialis et Baiae!</span><span class="linebreak"></span>
</section><notes><section class="footnotes"><ul><li class="note text" id="note_LCL480_66_80-7"><sup class="lineRef">80.7</sup>mihi <span class="italic">Gilbert</span>: tibi βγ</li></ul></section></notes></section>