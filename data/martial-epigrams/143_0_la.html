<section class="div1 language" lang="la"><header><hgroup><h1>Martial</h1></hgroup></header><section class="div2">
<p class="lineGroup">
<span class="line">Saturnalia fructuosiora</span><span class="linebreak"></span>
<span class="line">annis non habuit decem Sabellus.</span><span class="linebreak"></span>
</p>
<h3>47</h3>
<p class="lineGroup">
<span class="line">Encaustus Phaethon tabula tibi pictus in hac est.</span><span class="linebreak"></span>
<span class="line indent2">quid tibi vis, δίπυρoν qui Phaethonta facis?</span><span class="linebreak"></span>
</p>
<h3>48</h3>
<p class="lineGroup">
<span class="line">Percidi gaudes, percisus, Papyle, ploras.</span><span class="linebreak"></span>
<span class="line indent2">cur, quae vis fieri, Papyle, facta doles?</span><span class="linebreak"></span>
<span class="line">paenitet obscenae pruriginis? an magis illud</span><span class="linebreak"></span>
<span class="line indent2">fles, quod percidi, Papyle, desieris?</span><span class="linebreak"></span>
</p>
<h3>49</h3>
<p class="lineGroup">
<span class="line">Nescit, crede mihi, quid sint epigrammata, Flacce,</span><span class="linebreak"></span>
<span class="line indent2">qui tantum lusus illa iocosque vocat.</span><span class="linebreak"></span>
<span class="line">ille magis ludit qui scribit prandia saevi</span><span class="linebreak"></span>
<span class="line indent2">Tereos aut cenam, crude Thyesta, tuam,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>aut puero liquidas aptantem Daedalon alas,</span><span class="linebreak"></span>
<span class="line indent2">pascentem Siculas aut Polyphemon ovis.</span><span class="linebreak"></span>
<span class="line">a nostris procul est omnis vesica libellis,</span><span class="linebreak"></span>
<span class="line indent2">Musa nec insano syrmate nostra tumet.</span><span class="linebreak"></span>
<span class="line">‘illa tamen laudant omnes, mirantur, adorant.’</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>confiteor: laudant illa, sed ista legunt.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL094_296_47-2"><sup class="lineRef">47.2</sup>δίπυρoν <span class="italic">scripsi</span>: dipyrum βγ</li></ul></section></notes></section>