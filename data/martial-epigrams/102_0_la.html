<section class="div1 language" lang="la"><header><hgroup><h1>Martial</h1></hgroup></header><section class="div2">
<h3>37</h3>
<p class="lineGroup">
<span class="line">Irasci tantum felices nostis amici.</span><span class="linebreak"></span>
<span class="line indent2">non belle facitis, sed iuvat hoc facere.</span><span class="linebreak"></span>
</p>
<h3>38</h3>
<p class="lineGroup">
<span class="line">Quae te causa trahit vel quae fiducia Romam,</span><span class="linebreak"></span>
<span class="line indent2">Sexte? quid aut speras aut petis inde? refer.</span><span class="linebreak"></span>
<span class="line">‘causas’ inquis ‘agam Cicerone disertior ipso</span><span class="linebreak"></span>
<span class="line indent2">atque erit in triplici par mihi nemo foro.’</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>egit Atestinus causas et Civis — utrumque</span><span class="linebreak"></span>
<span class="line indent2">noras —; sed neutri pensio tota fuit.</span><span class="linebreak"></span>
<span class="line">‘si nihil hinc veniet, pangentur carmina hobis:</span><span class="linebreak"></span>
<span class="line indent2">audieris, dices esse Maronis opus.’</span><span class="linebreak"></span>
<span class="line">insanis: omnes gelidis quicumque lacernis</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>sunt ibi, Nasones Vergiliosque vides.</span><span class="linebreak"></span>
<span class="line">‘atria magna colam.’ vix tres aut quattuor ista</span><span class="linebreak"></span>
<span class="line indent2">res aluit, pallet cetera turba fame.</span><span class="linebreak"></span>
<span class="line">‘quid faciam suade: nam certum est vivere Romae.’</span><span class="linebreak"></span>
<span class="line indent2">si bonus es, casu vivere, Sexte, potes.</span><span class="linebreak"></span>
</p>
<h3>39</h3>
<p class="lineGroup">
<span class="line">Iliaco similem puerum, Faustine, ministro</span><span class="linebreak"></span>
<span class="line indent2">lusca Lycoris amat. quam bene lusca videt!</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL094_214_37-2"><sup class="lineRef">37.2</sup>facere β: facite γ</li><li class="note text" id="note_LCL094_214_38-3"><sup class="lineRef">38.3</sup>dis(s)ertior T (discret-), γ: -tius β</li><li class="note text" id="note_LCL094_214_38-13"><sup class="lineRef">38.13</sup>quid faciam? suade <span class="italic">edd.</span>
</li></ul></section></notes></section>