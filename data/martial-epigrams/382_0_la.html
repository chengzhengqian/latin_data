<section class="div1 language" lang="la"><header><hgroup><h1>Martial</h1></hgroup></header><section class="div2">
<h3>68</h3>
<p class="lineGroup">
<span class="line">Cum tibi non Ephesos nec sit Rhodos aut Mitylene,</span><span class="linebreak"></span>
<span class="line indent2">sed domus in vico, Laelia, Patricio,</span><span class="linebreak"></span>
<span class="line">deque coloratis numquam lita mater Etruscis,</span><span class="linebreak"></span>
<span class="line indent2">durus Aricina de regione pater;</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>κύριέ μον, μέλι μον, ψνχή μον congeris usque,</span><span class="linebreak"></span>
<span class="line indent2">pro pudor! Hersiliae civis et Egeriae.</span><span class="linebreak"></span>
<span class="line">lectulus has voces, nec lectulus audiat omnis,</span><span class="linebreak"></span>
<span class="line indent2">sed quem lascivo stravit amica viro.</span><span class="linebreak"></span>
<span class="line">scire cupis quo casta modo matrona loquaris?</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>numquid, quae crisat, blandior esse potest?</span><span class="linebreak"></span>
<span class="line">tu licet ediscas totam referasque Corinthon,</span><span class="linebreak"></span>
<span class="line indent2">non tamen omnino, Laelia, Lais eris.</span><span class="linebreak"></span>
</p>
<h3>69</h3>
<p class="lineGroup">
<span class="line">Custodes das, Polla, viro, non accipis ipsa.</span><span class="linebreak"></span>
<span class="line indent2">hoc est uxorem ducere, Polla, virum.</span><span class="linebreak"></span>
</p>
<h3>70</h3>
<p class="lineGroup">
<span class="line">Quod mihi vix unus toto liber exeat anno,</span><span class="linebreak"></span>
<span class="line indent2">desidiae tibi sum, docte Potite, reus.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL095_378_68-10"><sup class="lineRef">68.10</sup>quae crisat . . . potest <span class="italic">SB</span>
<sup>1</sup>: cum crisas . . . potes β</li></ul></section></notes></section>