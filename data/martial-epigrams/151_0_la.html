<section class="div1 language" lang="la"><header><hgroup><h1>Martial</h1></hgroup></header><section class="div2">
<p class="lineGroup">
<span class="line">Idibus et raris togula est excussa Kalendis</span><span class="linebreak"></span>
<span class="line indent2">duxit et aestates synthesis una decem.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>saltus aprum, campus leporem tibi misit inemptum,</span><span class="linebreak"></span>
<span class="line indent2">silva gravis turdos exagitata dedit.</span><span class="linebreak"></span>
<span class="line">raptus flumineo venit de gurgite piscis,</span><span class="linebreak"></span>
<span class="line indent2">vina ruber fudit non peregrina cadus.</span><span class="linebreak"></span>
<span class="line">nec tener Argolica missus de gente minister,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>sed stetit inculti rustica turba foci.</span><span class="linebreak"></span>
<span class="line">vilica vel duri compressa est nupta coloni,</span><span class="linebreak"></span>
<span class="line indent2">incaluit quotiens saucia vena mero.</span><span class="linebreak"></span>
<span class="line">nec nocuit tectis ignis nec Sirius agris,</span><span class="linebreak"></span>
<span class="line indent2">nec mersa est pelago nec fuit ulla ratis.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>supposita est blando numquam tibi tessera talo,</span><span class="linebreak"></span>
<span class="line indent2">alea sed parcae sola fuere nuces.</span><span class="linebreak"></span>
<span class="line">dic ubi sit decies, mater quod avara reliquit.</span><span class="linebreak"></span>
<span class="line indent2">nusquam est: fecisti rem, Line, difficilem.</span><span class="linebreak"></span>
</p>
<h3>67</h3>
<p class="lineGroup">
<span class="line">Praetorem pauper centum sestertia Gaurus</span><span class="linebreak"></span>
<span class="line indent2">orabat cana notus amicitia,</span><span class="linebreak"></span>
<span class="line">dicebatque suis haec tantum deesse trecentis,</span><span class="linebreak"></span>
<span class="line indent2">ut posset domino plaudere iustus eques.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>praetor ait ‘scis me Scorpo Thalloque daturum,</span><span class="linebreak"></span>
<span class="line indent2">atque utinam centum milia sola darem.’</span><span class="linebreak"></span>
<span class="line">ah pudet ingratae, pudet ah male divitis arcae.</span><span class="linebreak"></span>
<span class="line indent2">quod non vis equiti, vis dare, praetor, equo?</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL094_312_66-7"><sup class="lineRef">66.7</sup>raptus βγ: ca- T</li><li class="note text" id="note_LCL094_312_66-14"><sup class="lineRef">66.14</sup>fuit γ: fluit β</li><li class="note text" id="note_LCL094_312_67-8"><sup class="lineRef">67.8</sup>uis (<span class="italic">pr.</span>) β: das γ</li></ul></section></notes></section>