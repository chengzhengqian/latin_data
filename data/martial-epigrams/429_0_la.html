<section class="div1 language" lang="la"><header><hgroup><h1>Martial</h1></hgroup></header><section class="div2">
<span class="line">fulmineo spumantis apri sum dente perempta,</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>quantus erat, Calydon, aut, Erymanthe, tuus.</span><span class="linebreak"></span>
<span class="line">nec queror infernas quamvis cito rapta sub umbras.</span><span class="linebreak"></span>
<span class="line indent1">non potui fato nobiliore mori.</span><span class="linebreak"></span>
<h3>70</h3>
<span class="line">Vendere, Tucca, potes centenis milibus emptos?</span><span class="linebreak"></span>
<span class="line indent1">plorantis dominos vendere, Tucca, potes?</span><span class="linebreak"></span>
<span class="line">nec te blanditiae, nec verba rudesve querelae,</span><span class="linebreak"></span>
<span class="line indent1">nec te dente tuo saucia colla movent?</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>ah facinus! tunica patet inguen utrimque levata,</span><span class="linebreak"></span>
<span class="line indent1">inspiciturque tua mentula facta manu.</span><span class="linebreak"></span>
<span class="line">si te delectat numerata pecunia, vende</span><span class="linebreak"></span>
<span class="line indent1">argentum, mensas, murrina, rura, domum;</span><span class="linebreak"></span>
<span class="line">vende senes servos, ignoscent, vende paternos:</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>ne pueros vendas, omnia vende miser.</span><span class="linebreak"></span>
<span class="line">luxuria est emere hos—quis enim dubitatve negatve?—,</span><span class="linebreak"></span>
<span class="line indent1">sed multo maior vendere luxuria est.</span><span class="linebreak"></span>
<h3>71</h3>
<span class="line">Hystericam vetulo se dixerat esse marito</span><span class="linebreak"></span>
<span class="line indent1">et queritur futui Leda necesse sibi;</span><span class="linebreak"></span>
<span class="line">sed flens atque gemens tanti negat esse salutem</span><span class="linebreak"></span>
<span class="line indent1">seque refert potius proposuisse mori.</span><span class="linebreak"></span>
</section><notes></notes></section>