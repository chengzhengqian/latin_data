<section class="div1 language" lang="la"><header><hgroup><h1>Martial</h1></hgroup></header><section class="div2">
<span class="line"><span class="br"></span><span class="lineNumber">5</span><span class="br"></span>Penelopae licet esse tibi sub principe Nerva:</span><span class="linebreak"></span>
<span class="line indent1">sed prohibet scabies ingeniumque vetus.</span><span class="linebreak"></span>
<span class="line">infelix, quid ages? aegram simulabis amicam?</span><span class="linebreak"></span>
<span class="line indent1">haerebit dominae vir comes ipse suae,</span><span class="linebreak"></span>
<span class="line">ibit et ad fratrem tecum matremque patremque.</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>quas igitur fraudes ingeniosa paras?</span><span class="linebreak"></span>
<span class="line">diceret hystericam se forsitan altera moecha</span><span class="linebreak"></span>
<span class="line indent1">in Sinuessano velle sedere lacu.</span><span class="linebreak"></span>
<span class="line">quanto tu melius, quotiens placet ire fututum,</span><span class="linebreak"></span>
<span class="line indent1">quae verum mavis dicere, Paula, viro!</span><span class="linebreak"></span>
<h3>8</h3>
<span class="line">Lassa quod hesterni spirant opobalsama dracti,</span><span class="linebreak"></span>
<span class="line indent1">ultima quod curvo quae cadit aura croco;</span><span class="linebreak"></span>
<span class="line">poma quod hiberna maturescentia capsa,</span><span class="linebreak"></span>
<span class="line indent1">arbore quod verna luxuriosus ager;</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>de Palatinis dominae quod Serica prelis,</span><span class="linebreak"></span>
<span class="line indent1">sucina virginea quod regelata manu;</span><span class="linebreak"></span>
<span class="line">amphora quod nigri, sed longe, fracta Falerni,</span><span class="linebreak"></span>
<span class="line indent1">quod qui Sicanias detinet hortus apes;</span><span class="linebreak"></span>
<span class="line">quod Cosmi redolent alabastra focique deorum,</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>quod modo divitibus lapsa corona comis—singula</span><span class="linebreak"></span>
<span class="line">quid dicam? non sunt satis; omnia misce:</span><span class="linebreak"></span>
<span class="line indent1">hoc fragrant pueri basia mane mei.</span><span class="linebreak"></span>
<span class="line">scire cupis nomen? si propter basia, dicam.</span><span class="linebreak"></span>
<span class="line indent1">iurasti. nimium scire, Sabine, cupis.</span><span class="linebreak"></span>
</section><notes><section class="footnotes"><ul><li class="note text" id="note_LCL480_10_8-1"><sup class="lineRef">8.1</sup>dracti <span class="italic">Housman:</span> drauci Τβγ</li></ul></section></notes></section>