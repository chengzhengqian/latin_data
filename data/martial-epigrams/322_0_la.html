<section class="div1 language" lang="la"><header><hgroup><h1>Martial</h1></hgroup></header><section class="div2">
<h3>37</h3>
<p class="lineGroup">
<span class="line">Cum sis ipsa domi mediaque ornere Subura,</span><span class="linebreak"></span>
<span class="line indent2">fiant absentes et tibi, Galla, comae,</span><span class="linebreak"></span>
<span class="line">nec dentes aliter quam Serica nocte reponas,</span><span class="linebreak"></span>
<span class="line indent2">et iaceas centum condita pyxidibus,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>nec tecum facies tua dormiat, innuis illo</span><span class="linebreak"></span>
<span class="line indent2">quod tibi prolatum est mane supercilio,</span><span class="linebreak"></span>
<span class="line">et te nulla movet cani reverentia cunni,</span><span class="linebreak"></span>
<span class="line indent2">quem potes inter avos iam numerare tuos.</span><span class="linebreak"></span>
<span class="line">promittis sescenta tamen; sed mentula surda est,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>et sit lusca licet, te tamen illa videt.</span><span class="linebreak"></span>
</p>
<h3>38</h3>
<p class="lineGroup">
<span class="line">Summa licet, velox Agathine, pericula ludas,</span><span class="linebreak"></span>
<span class="line indent2">non tamen efficies ut tibi parma cadat.</span><span class="linebreak"></span>
<span class="line">nolentem sequitur tenuisque reversa per auras</span><span class="linebreak"></span>
<span class="line indent2">vel pede vel tergo, crine vel ungue sedet;</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>lubrica Corycio quamvis sint pulpita nimbo</span><span class="linebreak"></span>
<span class="line indent2">et rapiant celeres vela negata Noti,</span><span class="linebreak"></span>
<span class="line">securos pueri neglecta perambulat artus,</span><span class="linebreak"></span>
<span class="line indent2">et nocet artifici ventus et unda nihil.</span><span class="linebreak"></span>
<span class="line">ut peccare velis, cum feceris omnia, falli</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>non potes: arte opus est ut tibi parma cadat.</span><span class="linebreak"></span>
</p>
</section><notes></notes></section>