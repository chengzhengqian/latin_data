<section class="div1 language" lang="la"><header><hgroup><h1>Martial</h1></hgroup></header><section class="div2"><p class="lineGroup">
<span class="line">et acuta senibus testa cum Damascenis,</span><span class="linebreak"></span>
<span class="line">praeter libellos vernulas nihil misi,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>fortasse avarus videor aut inhumanus.</span><span class="linebreak"></span>
<span class="line">odi dolosas munerum et malas artes:</span><span class="linebreak"></span>
<span class="line">imitantur hamos dona: namque quis nescit</span><span class="linebreak"></span>
<span class="line">avidum vorata decipi scarum musca?</span><span class="linebreak"></span>
<span class="line">quotiens amico diviti nihil donat,</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>o Quintiane, liberalis est pauper.</span><span class="linebreak"></span>
</p>
<h3>19</h3>
<p class="lineGroup">
<span class="line">Si qua fides veris, praeferri, maxime Caesar,</span><span class="linebreak"></span>
<span class="line indent2">temporibus possunt saecula nulla tuis.</span><span class="linebreak"></span>
<span class="line">quando magis dignos licuit spectare triumphos?</span><span class="linebreak"></span>
<span class="line indent2">quando Palatini plus meruere dei?</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>pulchrior et maior quo sub duce Martia Roma?</span><span class="linebreak"></span>
<span class="line indent2">sub quo libertas principe tanta fuit?</span><span class="linebreak"></span>
<span class="line">est tamen hoc vitium sed non leve, sit licet unum,</span><span class="linebreak"></span>
<span class="line indent2">quod colit ingratas pauper amicitias.</span><span class="linebreak"></span>
<span class="line">quis largitur opes veteri fidoque sodali,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>aut quem prosequitur non alienus eques?</span><span class="linebreak"></span>
<span class="line">Saturnaliciae ligulam misisse selibrae</span><span class="linebreak"></span>
<span class="line indent2">†flammaris†ve togae scripula tota decem</span><span class="linebreak"></span>
<span class="line">luxuria est, tumidique vocant haec munera reges:</span><span class="linebreak"></span>
<span class="line indent2">qui crepet aureolos forsitan unus erit.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>quatenus hi non sunt, esto tu, Caesar, amicus:</span><span class="linebreak"></span>
<span class="line indent2">nulla ducis virtus dulcior esse potest.</span><span class="linebreak"></span>
</p></section><notes><section class="footnotes"><ul><li class="note text" id="note_LCL094_344_18-5"><sup class="lineRef">18.5</sup>uidear <span class="italic">codd. plures</span>
</li></ul></section></notes></section>