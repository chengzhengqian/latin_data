<section class="div1 language" lang="la"><header><hgroup><h1>Martial</h1></hgroup></header><section class="div2">
<p class="lineGroup">
<span class="line">schemate nec dubio, sed aperte nominat illam</span><span class="linebreak"></span>
<span class="line indent2">quam recipit sexto mense superba Venus,</span><span class="linebreak"></span>
<span class="line">custodem medio statuit quam vilicus horto,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>opposita spectat quam proba virgo manu.</span><span class="linebreak"></span>
<span class="line">si bene te novi, longum iam lassa libellum</span><span class="linebreak"></span>
<span class="line indent2">ponebas, totum nunc studiosa leges.</span><span class="linebreak"></span>
</p>
<h3>69</h3>
<p class="lineGroup">
<span class="line">Omnia quod scribis castis epigrammata verbis</span><span class="linebreak"></span>
<span class="line indent2">inque tuis nulla est mentula carminibus,</span><span class="linebreak"></span>
<span class="line">admiror, laudo; nihil est te sanctius uno:</span><span class="linebreak"></span>
<span class="line indent2">at mea luxuria pagina nulla vacat.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>haec igitur nequam iuvenes facilesque puellae,</span><span class="linebreak"></span>
<span class="line indent2">haec senior, sed quem torquet amica, legat.</span><span class="linebreak"></span>
<span class="line">at tua, Cosconi, venerandaque sanctaque verba</span><span class="linebreak"></span>
<span class="line indent2">a pueris debent virginibusque legi.</span><span class="linebreak"></span>
</p>
<h3>70</h3>
<p class="lineGroup">
<span class="line">Moechus es Aufidiae, qui vir, Scaevine, fuisti;</span><span class="linebreak"></span>
<span class="line indent2">rivalis fuerat qui tuus, ille vir est.</span><span class="linebreak"></span>
<span class="line">cur aliena placet tibi, quae tua non placet, uxor?</span><span class="linebreak"></span>
<span class="line indent2">numquid securus non potes arrigere?</span><span class="linebreak"></span>
</p>
<h3>71</h3>
<p class="lineGroup">
<span class="line">Mentula cum doleat puero, tibi, Naevole, culus,</span><span class="linebreak"></span>
<span class="line indent2">non sum divinus, sed scio quid facias.</span><span class="linebreak"></span>
</p>
</section><notes></notes></section>