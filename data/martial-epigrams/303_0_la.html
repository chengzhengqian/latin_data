<section class="div1 language" lang="la"><header><hgroup><h1>Martial</h1></hgroup></header><section class="div2">
<h3>77</h3>
<p class="lineGroup">
<span class="line">Liber, amicorum dulcissima cura tuorum,</span><span class="linebreak"></span>
<span class="line indent2">Liber, in aeterna vivere digne rosa,</span><span class="linebreak"></span>
<span class="line">si sapis, Assyrio semper tibi crinis amomo</span><span class="linebreak"></span>
<span class="line indent2">splendeat et cingant florea serta caput;</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>candida nigrescant vetulo crystalla Falerno</span><span class="linebreak"></span>
<span class="line indent2">et caleat blando mollis amore torus.</span><span class="linebreak"></span>
<span class="line">qui sic vel medio finitus vixit in aevo,</span><span class="linebreak"></span>
<span class="line indent2">longior huic facta est quam data vita fuit.</span><span class="linebreak"></span>
</p>
<h3>78</h3>
<p class="lineGroup">
<span class="line">Quos cuperet Phlegraea suos victoria ludos,</span><span class="linebreak"></span>
<span class="line indent2">Indica quos cuperet pompa, Lyaee, tuos,</span><span class="linebreak"></span>
<span class="line">fecit Hyperborei celebrator Stella triumphi,</span><span class="linebreak"></span>
<span class="line indent2">o pudor! o pietas! et putat esse parum.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>non illi satis est turbato sordidus auro</span><span class="linebreak"></span>
<span class="line indent2">Hermus et Hesperio qui sonat orbe Tagus.</span><span class="linebreak"></span>
<span class="line">omnis habet sua dona dies; nec linea dives</span><span class="linebreak"></span>
<span class="line indent2">cessat et in populum multa rapina cadit:</span><span class="linebreak"></span>
<span class="line">nunc veniunt subitis lasciva nomismata nimbis,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>nunc dat spectatas tessera larga feras,</span><span class="linebreak"></span>
<span class="line">nunc implere sinus securos gaudet et absens</span><span class="linebreak"></span>
<span class="line indent2">sortitur dominos, ne laceretur, avis.</span><span class="linebreak"></span>
</p>
</section><notes></notes></section>