<section class="div1 language" lang="la"><header><hgroup><h1>Martial</h1></hgroup></header><section class="div2">
<h3>61</h3>
<p class="lineGroup">
<span class="line">Esse nihil dicis quidquid petis, improbe Cinna:</span><span class="linebreak"></span>
<span class="line indent2">si nil, Cinna, petis, nil tibi, Cinna, nego.</span><span class="linebreak"></span>
</p>
<h3>62</h3>
<p class="lineGroup">
<span class="line">Centenis quod emis pueros et saepe ducenis,</span><span class="linebreak"></span>
<span class="line indent2">quod sub rege Numa condita vina bibis,</span><span class="linebreak"></span>
<span class="line">quod constat decies tibi non spatiosa supellex,</span><span class="linebreak"></span>
<span class="line indent2">libra quod argenti milia quinque rapit,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>aurea quod fundi pretio carruca paratur,</span><span class="linebreak"></span>
<span class="line indent2">quod pluris mula est quam domus empta tibi:</span><span class="linebreak"></span>
<span class="line">haec animo credis magno te, Quinte, parare?</span><span class="linebreak"></span>
<span class="line indent2">falleris: haec animus, Quinte, pusillus emit.</span><span class="linebreak"></span>
</p>
<h3>63</h3>
<p class="lineGroup">
<span class="line">Cotile, bellus homo es: dicunt hoc, Cotile, multi.</span><span class="linebreak"></span>
<span class="line indent2">audio: sed quid sit dic mihi bellus homo.</span><span class="linebreak"></span>
<span class="line">‘Bellus homo est, flexos qui digerit ordine crines,</span><span class="linebreak"></span>
<span class="line indent2">balsama qui semper, cinnama semper olet;</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>cantica qui Nili, qui Gaditana susurrat,</span><span class="linebreak"></span>
<span class="line indent2">qui movet in varios bracchia vulsa modos;</span><span class="linebreak"></span>
<span class="line">inter femineas tota qui luce cathedras</span><span class="linebreak"></span>
<span class="line indent2">desidet atque aliqua semper in aure sonat,</span><span class="linebreak"></span>
<span class="line">qui legit hinc illinc missas scribitque tabellas;</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>pallia vicini qui refugit cubiti;</span><span class="linebreak"></span>
<span class="line">qui scit quam quis amet, qui per convivia currit,</span><span class="linebreak"></span>
<span class="line indent2">Hirpini veteres qui bene novit avos.’</span><span class="linebreak"></span>
</p>
</section><notes><section class="footnotes"><ul><li class="note" id="note_LCL094_232_71b"><a class="footnoteCrossrefLink" href="#target_note_LCL094_232_71b" title="Click to highlight in text"><sup class="lineRef">71</sup>gard for money but from a petty desire to flaunt his wealth.</a></li><script type="text/javascript">document.getElementById('note_LCL094_232_71b').style.display = "none";</script></ul></section></notes></section>