<section class="div1 language" lang="la"><header><hgroup><h1>Martial</h1></hgroup></header><section class="div2">
<p class="lineGroup">
<span class="line">numquid Nympharum notos observat amores,</span><span class="linebreak"></span>
<span class="line indent2">tam multi pariter ne rapiantur Hylae?</span><span class="linebreak"></span>
</p>
<h3>51</h3>
<p class="lineGroup">
<span class="line">Mercari nostras si te piget, Urbice, nugas</span><span class="linebreak"></span>
<span class="line indent2">et lasciva tamen carmina nosse libet,</span><span class="linebreak"></span>
<span class="line">Pompeium quares — et nosti forsitan — Auctum;</span><span class="linebreak"></span>
<span class="line indent2">Ultoris prima Martis in aede sedet.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>iure madens varioque togae limatus in usu</span><span class="linebreak"></span>
<span class="line indent2">non lector meus hic, Urbice, sed liber est;</span><span class="linebreak"></span>
<span class="line">sic tenet absentes nostros cantatque libellos</span><span class="linebreak"></span>
<span class="line indent2">ut pereat chartis littera nulla meis:</span><span class="linebreak"></span>
<span class="line">denique, si vellet, poterat scripsisse videri;</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>sed famae mavult ille favere meae.</span><span class="linebreak"></span>
<span class="line">hunc licet a decima — neque enim satis ante vacabit —</span><span class="linebreak"></span>
<span class="line indent2">sollicites, capiet cenula parva duos;</span><span class="linebreak"></span>
<span class="line">ille leget, bibe tu; nolis licet, ille sonabit,</span><span class="linebreak"></span>
<span class="line indent2">et cum ‘iam satis est’ dixeris, ille leget.</span><span class="linebreak"></span>
</p>
<h3>52</h3>
<p class="lineGroup">
<span class="line">Gratum est quod Celeri nostros legis, Aucte, libellos,</span><span class="linebreak"></span>
<span class="line indent2">si tamen et Celerem quod legis, Aucte, iuvat.</span><span class="linebreak"></span>
<span class="line">ille meas gentes, Celtas et rexit Hiberos,</span><span class="linebreak"></span>
<span class="line indent2">nec fuit in nostro certior orbe fides.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>maior me tanto reverentia turbat, et aures</span><span class="linebreak"></span>
<span class="line indent2">non auditoris, iudicis esse puto.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL095_114_3"><sup class="lineRef">52.3</sup>Celtas et <span class="italic">Marx</span> (cf. 4.55.8, 10.78.9. Xen. <span class="italic">Hell.</span> 7.1.20, Pliny <span class="italic">N.H.</span> 3.8): et c- βγ</li></ul></section></notes></section>