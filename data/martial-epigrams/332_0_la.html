<section class="div1 language" lang="la"><header><hgroup><h1>Martial</h1></hgroup></header><section class="div2">
<p class="lineGroup">
<span class="line">‘Nympharum templis quisquis sua carmina donat,</span><span class="linebreak"></span>
<span class="line indent2">quid fieri libris debeat ipse monet.’</span><span class="linebreak"></span>
</p>
<h3>59</h3>
<p class="lineGroup">
<span class="line">In Saeptis Mamurra diu multumque vagatus,</span><span class="linebreak"></span>
<span class="line indent2">hic ubi Roma suas aurea vexat opes,</span><span class="linebreak"></span>
<span class="line">inspexit molles pueros oculisque comedit,</span><span class="linebreak"></span>
<span class="line indent2">non hos quos primae prostituere casae,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>sed quos arcanae servant tabulata catastae</span><span class="linebreak"></span>
<span class="line indent2">et quos non populus nec mea turba videt.</span><span class="linebreak"></span>
<span class="line">inde satur mensas et opertos exuit orbes</span><span class="linebreak"></span>
<span class="line indent2">expositumque alte pingue poposcit ebur,</span><span class="linebreak"></span>
<span class="line">et testudineum mensus quater hexaclinon</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>ingemuit citro non satis esse suo.</span><span class="linebreak"></span>
<span class="line">consuluit nares an olerent aera Corinthon,</span><span class="linebreak"></span>
<span class="line indent2">culpavit statuas et, Polyclite, tuas,</span><span class="linebreak"></span>
<span class="line">et turbata brevi questus crystallina vitro</span><span class="linebreak"></span>
<span class="line indent2">murrina signavit seposuitque decem.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>expendit veteres calathos et si qua fuerunt</span><span class="linebreak"></span>
<span class="line indent2">pocula Mentorea nobilitata manu</span><span class="linebreak"></span>
<span class="line">et viridis picto gemmas numeravit in auro,</span><span class="linebreak"></span>
<span class="line indent2">quidquid et a nivea grandius aure sonat;</span><span class="linebreak"></span>
<span class="line">sardonychas veros mensa quaesivit in omni</span><span class="linebreak"></span>
<span class="line indent2"><span class="br"></span><span class="lineNumber">20</span><span class="br"></span>et pretium magnis fecit iaspidibus.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL095_278_8"><sup class="lineRef">58.8</sup>monet β: docet γ</li><li class="note text" id="note_LCL095_278_19"><sup class="lineRef">59.19</sup>veros <span class="italic">Aldus</span>: uero β: uiro γ</li></ul></section></notes></section>