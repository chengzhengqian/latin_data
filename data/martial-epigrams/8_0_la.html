<section class="div1 language" lang="la"><header><hgroup><h1>Martial</h1></hgroup></header><section class="div2">
<p class="lineGroup">
<span class="line">non facit hoc iussus, nulloque docente magistro:</span><span class="linebreak"></span>
<span class="line indent2">crede mihi, nostrum sentit et ille deum.</span><span class="linebreak"></span>
</p>
<h3>21 (18)</h3>
<p class="lineGroup">
<span class="line">Lambere securi dextram consueta magistri</span><span class="linebreak"></span>
<span class="line indent2">tigris, ab Hyrcano gloria rara iugo,</span><span class="linebreak"></span>
<span class="line">saeva ferum rabido laceravit dente leonem:</span><span class="linebreak"></span>
<span class="line indent2">res nova, non ullis cognita temporibus.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>ausa est tale nihil, silvis dum vixit in altis:</span><span class="linebreak"></span>
<span class="line indent2">postquam inter nos est, plus feritatis habet.</span><span class="linebreak"></span>
</p>
<h3>22 (19)</h3>
<p class="lineGroup">
<span class="line">Qui modo per totam flammis stimulatus harenam</span><span class="linebreak"></span>
<span class="line indent2">sustulerat raptas taurus in astra pilas,</span><span class="linebreak"></span>
<span class="line">occubuit tandem †cornuto adore petitus†,</span><span class="linebreak"></span>
<span class="line indent2">dum facilem tolli sic elephanta putat.</span><span class="linebreak"></span>
</p>
<h3>23 (20)</h3>
<p class="lineGroup">
<span class="line">Cum peteret pars haec Myrinum, pars illa Triumphum,</span><span class="linebreak"></span>
<span class="line indent2">promisit pariter Caesar utraque manu.</span><span class="linebreak"></span>
<span class="line">non potuit melius litem finire iocosam.</span><span class="linebreak"></span>
<span class="line indent2">o dulce invicti principis ingenium!</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL094_26_22-3"><sup class="lineRef">22.3</sup>cornuto adore (ore W) α: -to obtritus ab ore (<span class="italic">om.</span> petitus) <span class="italic">Housman</span>
</li></ul></section></notes></section>