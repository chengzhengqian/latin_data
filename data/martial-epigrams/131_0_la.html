<section class="div1 language" lang="la"><header><hgroup><h1>Martial</h1></hgroup></header><section class="div2">
<h3>15</h3>
<p class="lineGroup">
<span class="line">Mille tibi nummos hesterna luce roganti</span><span class="linebreak"></span>
<span class="line indent2">in sex aut septem, Maeciliane, dies</span><span class="linebreak"></span>
<span class="line">‘non habeo’ dixi: sed tu causatus amici</span><span class="linebreak"></span>
<span class="line indent2">adventum lancem paucaque vasa rogas.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>stultus es? an stultum me credis, amice? negavi</span><span class="linebreak"></span>
<span class="line indent2">mille tibi nummos, milia quinque dabo?</span><span class="linebreak"></span>
</p>
<h3>16</h3>
<p class="lineGroup">
<span class="line">Privignum non esse tuae te, Galle, novercae</span><span class="linebreak"></span>
<span class="line indent2">rumor erat, coniunx dum fuit illa patris.</span><span class="linebreak"></span>
<span class="line">non tamen hoc poterat vivo genitore probari.</span><span class="linebreak"></span>
<span class="line indent2">iam nusquam pater est, Galle, noverca domi est.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>magnus ab infernis revocetur Tullius umbris</span><span class="linebreak"></span>
<span class="line indent2">et te defendat Regulus ipse licet,</span><span class="linebreak"></span>
<span class="line">non potes absolvi: nam quae non desinit esse</span><span class="linebreak"></span>
<span class="line indent2">post patrem, numquam, Galle, noverca fuit.</span><span class="linebreak"></span>
</p>
<h3>17</h3>
<p class="lineGroup">
<span class="line">Facere in Lyciscam, Paule, me iubes versus,</span><span class="linebreak"></span>
<span class="line">quibus illa lectis rubeat et sit irata.</span><span class="linebreak"></span>
<span class="line">o Paule, malus es: irrumare vis solus.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL094_272_15-2"><sup class="lineRef">15.2</sup>Maeciliane <span class="italic">scripsi</span>: mecil- E: mececil- (caecil- <span class="italic">in lemm.</span>): cecil- α: c(a)ecil- β: Caecil- <span class="italic">vulg.</span> (<span class="italic">cf.</span> 1.73.2)</li></ul></section></notes></section>