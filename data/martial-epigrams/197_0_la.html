<section class="div1 language" lang="la"><header><hgroup><h1>Martial</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">5</span><span class="br"></span>at quam non tetricus, quam nulla nubilus ira,</span><span class="linebreak"></span>
<span class="line indent2">quam placido nostras legerat ore preces!</span><span class="linebreak"></span>
<span class="line">talis supplicibus tribuit diademata Dacis</span><span class="linebreak"></span>
<span class="line indent2">et Capitolinas itque reditque vias.</span><span class="linebreak"></span>
<span class="line">dic, precor, o nostri dic conscia virgo Tonantis,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>si negat hoc vultu, quo solet ergo dare?</span><span class="linebreak"></span>
<span class="line">sic ego: sic breviter posita mihi Gorgone Pallas:</span><span class="linebreak"></span>
<span class="line indent2">‘quae nondum data sunt, stulte, negata putas?’</span><span class="linebreak"></span>
</p>
<h3>11</h3>
<p class="lineGroup">
<span class="line">Quod non sit Pylades hoc tempore, non sit Orestes</span><span class="linebreak"></span>
<span class="line indent2">miraris? Pylades, Marce, bibebat idem,</span><span class="linebreak"></span>
<span class="line">nec melior panis turdusve dabatur Orestae,</span><span class="linebreak"></span>
<span class="line indent2">sed par atque eadem cena duobus erat.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>tu Lucrina voras, me pascit aquosa peloris:</span><span class="linebreak"></span>
<span class="line indent2">non minus ingenua est et mihi, Marce, gula.</span><span class="linebreak"></span>
<span class="line">te Cadmea Tyros, me pinguis Gallia vestit:</span><span class="linebreak"></span>
<span class="line indent2">vis te purpureum, Marce, sagatus amem?</span><span class="linebreak"></span>
<span class="line">ut praestem Pyladen, aliquis mihi praestet Oresten.</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>hoc non fit verbis, Marce: ut ameris, ama.</span><span class="linebreak"></span>
</p>
<h3>12</h3>
<p class="lineGroup">
<span class="line">Iurat capillos esse, quos emit, suos</span><span class="linebreak"></span>
<span class="line">Fabulla: †numquid, Paule, peierat†?</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL095_8_12"><sup class="lineRef">12.2</sup>Paule] <span class="italic">fort. interpolatum</span> (<span class="italic">Heraeus</span>)</li></ul></section></notes></section>