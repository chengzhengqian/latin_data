<section class="div1 language" lang="la"><header><hgroup><h1>Martial</h1></hgroup></header><section class="div2">
<h3>3</h3>
<p class="lineGroup">
<span class="line">Quantum iam superis, Caesar, caeloque dedisti</span><span class="linebreak"></span>
<span class="line indent2">si repetas et si creditor esse velis,</span><span class="linebreak"></span>
<span class="line">grandis in aetherio licet auctio fiat Olympo</span><span class="linebreak"></span>
<span class="line indent2">coganturque dei vendere quidquid habent,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>conturbabit Atlans et non erit uncia tota</span><span class="linebreak"></span>
<span class="line indent2">decidat tecum qua pater ipse deum.</span><span class="linebreak"></span>
<span class="line">pro Capitolinis quid enim tibi solvere templis,</span><span class="linebreak"></span>
<span class="line indent2">quid pro Tarpeiae frondis honore potest?</span><span class="linebreak"></span>
<span class="line">quid pro culminibus geminis matrona Tonantis?</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>Pallada praetereo: res agit illa tuas.</span><span class="linebreak"></span>
<span class="line">quid loquar Alciden Phoebumque piosque Laconas?</span><span class="linebreak"></span>
<span class="line indent2">addita quid Latio Flavia templa polo?</span><span class="linebreak"></span>
<span class="line">expectes et sustineas, Auguste, necesse est:</span><span class="linebreak"></span>
<span class="line indent2">nam tibi quo solvat non habet arca Iovis.</span><span class="linebreak"></span>
</p>
<h3>4</h3>
<p class="lineGroup">
<span class="line">Aureolis futui cum possit Galla duobus</span><span class="linebreak"></span>
<span class="line indent2">et plus quam futui, si totidem addideris,</span><span class="linebreak"></span>
<span class="line">aureolos a te cur accipit, Aeschyle, denos?</span><span class="linebreak"></span>
<span class="line indent2">non fellat tanti Galla. quid ergo? tacet.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL095_230_14"><sup class="lineRef">3.14</sup>quo <span class="italic">Duff</span>: quod βγ</li></ul></section></notes></section>