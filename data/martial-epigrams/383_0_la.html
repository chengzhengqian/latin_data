<section class="div1 language" lang="la"><header><hgroup><h1>Martial</h1></hgroup></header><section class="div2">
<p class="lineGroup">
<span class="line">iustius at quanto mirere quod exeat unus,</span><span class="linebreak"></span>
<span class="line indent2">labantur toti cum mihi saepe dies.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>non resalutantis video nocturnus amicos,</span><span class="linebreak"></span>
<span class="line indent2">gratulor et multis; nemo, Potite, mihi.</span><span class="linebreak"></span>
<span class="line">nunc ad luciferam signat mea gemma Dianam,</span><span class="linebreak"></span>
<span class="line indent2">nunc me prima sibi, nunc sibi quinta rapit.</span><span class="linebreak"></span>
<span class="line">nunc consul praetorve tenet reducesque choreae,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>auditur toto saepe poeta die.</span><span class="linebreak"></span>
<span class="line">sed nec causidico possis impune negare,</span><span class="linebreak"></span>
<span class="line indent2">nec si te rhetor grammaticusve rogent:</span><span class="linebreak"></span>
<span class="line">balnea post decimam lasso centumque petuntur</span><span class="linebreak"></span>
<span class="line indent2">quadrantes. fiet quando, Potite, liber?</span><span class="linebreak"></span>
</p>
<h3>71</h3>
<p class="lineGroup">
<span class="line">Quisquis laeta tuis et sera parentibus optas</span><span class="linebreak"></span>
<span class="line indent2">fata, brevem titulum marmoris huius ama.</span><span class="linebreak"></span>
<span class="line">condidit hac caras tellure Rabirius umbras;</span><span class="linebreak"></span>
<span class="line indent2">nulli sorte iacent candidiore senes:</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>bis sex lustra tori nox mitis et ultima clusit,</span><span class="linebreak"></span>
<span class="line indent2">arserunt uno funera bina rogo.</span><span class="linebreak"></span>
<span class="line">hos tamen ut primis raptos sibi quaerit in annis.</span><span class="linebreak"></span>
<span class="line indent2">improbius nihil his fletibus esse potest.</span><span class="linebreak"></span>
</p>
<h3>72</h3>
<p class="lineGroup">
<span class="line">Frustra, Blanditiae, venitis ad me</span><span class="linebreak"></span>
<span class="line">attritis miserabiles labellis:</span><span class="linebreak"></span>
<span class="line">dicturus dominum deumque non sum.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL095_380_70-12"><sup class="lineRef">70.12</sup>roget <span class="italic">duo ex familia</span> Î²</li></ul></section></notes></section>