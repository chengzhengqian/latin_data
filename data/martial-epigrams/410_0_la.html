<section class="div1 language" lang="la"><header><hgroup><h1>Martial</h1></hgroup></header><section class="div2">
<h3>22</h3>
<span class="line">Mollia quod nivei duro teris ore Galaesi</span><span class="linebreak"></span>
<span class="line indent1">basia, quod nudo cum Ganymede iaces,</span><span class="linebreak"></span>
<span class="line">—quis negat?—hoc nimium est. sed sit satis; inguina</span><span class="linebreak"></span>
<span class="line indent1">saltem</span><span class="linebreak"></span>
<span class="line indent1">parce fututrici sollicitare manu.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>levibus in pueris plus haec quam mentula peccat</span><span class="linebreak"></span>
<span class="line indent1">et faciunt digiti praecipitantque virum:</span><span class="linebreak"></span>
<span class="line">inde tragus celeresque pili mirandaque matri</span><span class="linebreak"></span>
<span class="line indent1">barba nec in clara balnea luce placent.</span><span class="linebreak"></span>
<span class="line">divisit natura marem: pars una puellis,</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>una viris genita est. utere parte tua.</span><span class="linebreak"></span>
<h3>23</h3>
<span class="line">Nubere Sila mihi nulla non lege parata est;</span><span class="linebreak"></span>
<span class="line indent1">sed Silam nulla ducere lege volo.</span><span class="linebreak"></span>
<span class="line">cum tamen instaret, ‘deciens mihi dotis in auro</span><span class="linebreak"></span>
<span class="line indent1">sponsa dabis’ dixi. ‘quid minus esse potest?’</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>‘nec futuam quamvis prima te nocte maritus,</span><span class="linebreak"></span>
<span class="line indent1">communis tecum nec mihi lectus erit;</span><span class="linebreak"></span>
<span class="line">complectarque meam, nec tu prohibebis, amicam,</span><span class="linebreak"></span>
<span class="line indent1">ancillam mittes et mihi iussa tuam.</span><span class="linebreak"></span>
<span class="line">te spectante dabit nobis lasciva minister</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>basia, sive meus sive erit ille tuus.</span><span class="linebreak"></span>
<span class="line">ad cenam venies, sed sic divisa recumbes</span><span class="linebreak"></span>
<span class="line indent1">ut non tangantur pallia nostra tuis.</span><span class="linebreak"></span>
</section><notes><section class="footnotes"><ul><li class="note text" id="note_LCL480_22_23-4"><sup class="lineRef">23.4</sup>quid . . . potest? <span class="italic">Siliae tribuit SB</span>
<sup>1</sup>
</li></ul></section></notes></section>