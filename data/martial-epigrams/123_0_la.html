<section class="div1 language" lang="la"><header><hgroup><h1>Martial</h1></hgroup></header><section class="div2">
<h3>95</h3>
<p class="lineGroup">
<span class="line">Numquam dicis have sed reddis, Naevole, semper,</span><span class="linebreak"></span>
<span class="line indent2">quod prior et corvus dicere saepe solet.</span><span class="linebreak"></span>
<span class="line">cur hoc expectas a me, rogo, Naevole, dicas:</span><span class="linebreak"></span>
<span class="line indent2">nam, puto, nec melior, Naevole, nec prior es.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>praemia laudato tribuit mihi Caesar uterque</span><span class="linebreak"></span>
<span class="line indent2">natorumque dedit iura paterna trium.</span><span class="linebreak"></span>
<span class="line">ore legor multo notumque per oppida nomen</span><span class="linebreak"></span>
<span class="line indent2">non expectato dat mihi fama rogo.</span><span class="linebreak"></span>
<span class="line">est et in hoc aliquid: vidit me Roma tribunum</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>et sedeo qua te suscitat Oceanus.</span><span class="linebreak"></span>
<span class="line">quot mihi Caesareo facti sunt munere cives</span><span class="linebreak"></span>
<span class="line indent2">nec famulos totidem suspicor esse tibi.</span><span class="linebreak"></span>
<span class="line">sed pedicaris, sed pulchre, Naevole, ceves.</span><span class="linebreak"></span>
<span class="line indent2">iam iam tu prior es, Naevole; vincis: have.</span><span class="linebreak"></span>
</p>
<h3>96</h3>
<p class="lineGroup">
<span class="line">Lingis, non futuis meam puellam</span><span class="linebreak"></span>
<span class="line">et garris quasi moechus et fututor.</span><span class="linebreak"></span>
<span class="line">si te prendero, Gargili, tacebis.</span><span class="linebreak"></span>
</p>
<h3>97</h3>
<p class="lineGroup">
<span class="line">Ne legat hunc Chione, mando tibi, Rufe, libellum.</span><span class="linebreak"></span>
<span class="line indent2">carmine laesa meo est: laedere et illa potest.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL094_256_95-3"><sup class="lineRef">95.3</sup>expectas Tγ: -tes β</li></ul></section></notes></section>