<section class="div1 language" lang="la"><header><hgroup><h1>Martial</h1></hgroup></header><section class="div2">
<h3>22</h3>
<p class="lineGroup">
<span class="line">Credis ob haec me, Pastor, opes fortasse rogare</span><span class="linebreak"></span>
<span class="line indent2">propter quae populus crassaque turba rogat,</span><span class="linebreak"></span>
<span class="line">ut Setina meos consumat gleba ligones</span><span class="linebreak"></span>
<span class="line indent2">et sonet innumera compede Tuscus ager;</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>ut Mauri Libycis centum stent dentibus orbes</span><span class="linebreak"></span>
<span class="line indent2">et crepet in nostris aurea lamna toris,</span><span class="linebreak"></span>
<span class="line">nec labris nisi magna meis crystalla terantur</span><span class="linebreak"></span>
<span class="line indent2">et faciant nigras nostra Falerna nives;</span><span class="linebreak"></span>
<span class="line">ut canusinatus nostro Syrus assere sudet</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>et mea sit culto sella cliente frequens;</span><span class="linebreak"></span>
<span class="line">aestuet ut nostro madidus conviva ministro,</span><span class="linebreak"></span>
<span class="line indent2">quem permutatum nec Ganymede velis;</span><span class="linebreak"></span>
<span class="line">ut lutulenta linat Tyrias mihi mula lacernas</span><span class="linebreak"></span>
<span class="line indent2">et Massyla meum virga gubernet equum.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>est nihil ex istis: superos et sidera testor.</span><span class="linebreak"></span>
<span class="line indent2">ergo quid? ut donem, Pastor, et aedificem.</span><span class="linebreak"></span>
</p>
<h3>23</h3>
<p class="lineGroup">
<span class="line">O cui virgineo flavescere contigit auro,</span><span class="linebreak"></span>
<span class="line indent2">dic ubi Palladium sit tibi, Care, decus.</span><span class="linebreak"></span>
<span class="line">‘aspicis en domini fulgentes marmore vultus?</span><span class="linebreak"></span>
<span class="line indent2">venit ad has ultro nostro corona comas.’</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL095_244_2"><sup class="lineRef">22.2</sup>populus β: uulgus γ</li><li class="note text" id="note_LCL095_244_15"><sup class="lineRef">22.15</sup>superos et sidera <span class="italic">Heraeus</span>: su- ad si- γ: sideraque et supera β</li></ul></section></notes></section>