<section class="div1 language" lang="la"><header><hgroup><h1>Martial</h1></hgroup></header><section class="div2">
<h3>75</h3>
<p class="lineGroup">
<span class="line">Stare, Luperce, tibi iam pridem mentula des√Æt,</span><span class="linebreak"></span>
<span class="line indent2">luctaris demens tu tamen arrigere.</span><span class="linebreak"></span>
<span class="line">sed nihil erucae faciunt bulbique salaces</span><span class="linebreak"></span>
<span class="line indent2">improba nec prosunt iam satureia tibi.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>coepisti puras opibus corrumpere buccas:</span><span class="linebreak"></span>
<span class="line indent2">sic quoque non vivit sollicitata Venus.</span><span class="linebreak"></span>
<span class="line">mirari satis hoc quisquam vel credere possit,</span><span class="linebreak"></span>
<span class="line indent2">quod non stat, magno stare, Luperce, tibi?</span><span class="linebreak"></span>
</p>
<h3>76</h3>
<p class="lineGroup">
<span class="line">Arrigis ad vetulas, fastidis, Basse, puellas,</span><span class="linebreak"></span>
<span class="line indent2">nec formosa tibi sed moritura placet.</span><span class="linebreak"></span>
<span class="line">hic, rogo, non furor est, non haec est mentula demens?</span><span class="linebreak"></span>
<span class="line indent2">cum possis Hecaben, non potes Andromachen.</span><span class="linebreak"></span>
</p>
<h3>77</h3>
<p class="lineGroup">
<span class="line">Nec mullus nec te delectat, Baetice, turdus,</span><span class="linebreak"></span>
<span class="line indent2">nec lepus est umquam nec tibi gratus aper;</span><span class="linebreak"></span>
<span class="line">nec te liba iuvant nec sectae quadra placentae,</span><span class="linebreak"></span>
<span class="line indent2">nec Libye mittit nec tibi Phasis aves:</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>capparin et putri cepas allece natantis</span><span class="linebreak"></span>
<span class="line indent2">et pulpam dubio de petasone voras,</span><span class="linebreak"></span>
<span class="line">teque iuvant gerres et pelle melandrya cana,</span><span class="linebreak"></span>
<span class="line indent2">resinata bibis vina, Falerna fugis.</span><span class="linebreak"></span>
</p>
</section><notes></notes></section>