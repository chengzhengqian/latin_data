<section class="div1 language" lang="la"><header><hgroup><h1>Martial</h1></hgroup></header><section class="div2">
<p class="lineGroup">
<span class="line">hoc facinus Lalage speculo, quo viderat, ulta est,</span><span class="linebreak"></span>
<span class="line indent2">et cecidit saevis icta Plecusa comis.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>desine iam, Lalage, tristes ornare capillos,</span><span class="linebreak"></span>
<span class="line indent2">tangat et insanum nulla puella caput.</span><span class="linebreak"></span>
<span class="line">hoc salamandra notet vel saeva novacula nudet,</span><span class="linebreak"></span>
<span class="line indent2">ut digna speculo fiat imago tua.</span><span class="linebreak"></span>
</p>
<h3>67</h3>
<p class="lineGroup">
<span class="line">Occurris quocumque loco mihi, Postume, clamas</span><span class="linebreak"></span>
<span class="line indent2">protinus et prima est haec tua vox ‘quid agis?’</span><span class="linebreak"></span>
<span class="line">hoc, si me decies una conveneris hora,</span><span class="linebreak"></span>
<span class="line indent2">dicis: habes, puto, tu, Postume, nil quod agas.</span><span class="linebreak"></span>
</p>
<h3>68</h3>
<p class="lineGroup">
<span class="line">Quod te nomine iam tuam saluto,</span><span class="linebreak"></span>
<span class="line">quem regem et dominum prius vocabam,</span><span class="linebreak"></span>
<span class="line">ne me dixeris esse contumacem:</span><span class="linebreak"></span>
<span class="line">totis pillea sarcinis redemi.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>reges et dominos habere debet</span><span class="linebreak"></span>
<span class="line">qui se non habet atque concupiscit</span><span class="linebreak"></span>
<span class="line">quod reges dominique concupiscunt.</span><span class="linebreak"></span>
<span class="line">servum si potes, Ole, non habere,</span><span class="linebreak"></span>
<span class="line">et regem potes, Ole, non habere.</span><span class="linebreak"></span>
</p>
</section><notes></notes></section>