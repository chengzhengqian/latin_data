<section class="div1 language" lang="la"><header><hgroup><h1>Martial</h1></hgroup></header><section class="div2">
<p class="lineGroup">
<span class="line">te Lacedaemonio velat toga lota Galaeso</span><span class="linebreak"></span>
<span class="line indent2">vel quam seposito de grege Parma dedit:</span><span class="linebreak"></span>
<span class="line indent2"><span class="br"></span><span class="lineNumber">5</span><span class="br"></span>at me, quae passa est furias et cornua tauri,</span><span class="linebreak"></span>
<span class="line">noluerit dici quam pila prima suam.</span><span class="linebreak"></span>
<span class="line indent2">misit Agenoreas Cadmi tibi terra lacernas:</span><span class="linebreak"></span>
<span class="line">non vendes nummis coccina nostra tribus.</span><span class="linebreak"></span>
<span class="line indent2">tu Libycos Indis suspendis dentibus orbis:</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>fulcitur testa fagina mensa mihi.</span><span class="linebreak"></span>
<span class="line indent2">immodici tibi flava tegunt chrysendeta mulli:</span><span class="linebreak"></span>
<span class="line">concolor in nostra, cammare, lance rubes.</span><span class="linebreak"></span>
<span class="line indent2">grex tuus Iliaco poterat certare cinaedo:</span><span class="linebreak"></span>
<span class="line">at mihi succurrit pro Ganymede manus.</span><span class="linebreak"></span>
<span class="line indent2"><span class="br"></span><span class="lineNumber">15</span><span class="br"></span>ex opibus tantis veteri fidoque sodali</span><span class="linebreak"></span>
<span class="line">das nihil et dicis, Candide, κοινὰ φίλων‘?</span><span class="linebreak"></span>
</p>
<h3>44</h3>
<p class="lineGroup">
<span class="line">Emi seu puerum togamve pexam</span><span class="linebreak"></span>
<span class="line">seu tres, ut puta, quattuorve libras,</span><span class="linebreak"></span>
<span class="line">Sextus protinus ille fenerator,</span><span class="linebreak"></span>
<span class="line">quem nostis veterem meum sodalem,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>ne quid forte petam timet cavetque,</span><span class="linebreak"></span>
<span class="line">et secum, sed ut audiam, susurrat:</span><span class="linebreak"></span>
<span class="line">‘septem milia debeo Secundo,</span><span class="linebreak"></span>
<span class="line">Phoebo quattuor, undecim Phileto,</span><span class="linebreak"></span>
<span class="line">et quadrans mihi nullus est in arca.’</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>o grande ingenium mei sodalis!</span><span class="linebreak"></span>
<span class="line">durum est, Sexte, negare, cum rogaris,</span><span class="linebreak"></span>
<span class="line">quanto durius, antequam rogeris!</span><span class="linebreak"></span>
</p>
</section><notes></notes></section>