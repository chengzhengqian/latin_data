<section class="div1 language" lang="la"><header><hgroup><h1>Martial</h1></hgroup></header><section class="div2">
<p class="lineGroup">
<span class="line">‘ista tamen mala sunt.’ quasi nos manifesta negemus!</span><span class="linebreak"></span>
<span class="line indent2">haec mala sunt, sed tu non meliora facis.</span><span class="linebreak"></span>
</p>
<h3>9</h3>
<p class="lineGroup">
<span class="line">Scripsi, rescripsit nil Naevia, non dabit ergo.</span><span class="linebreak"></span>
<span class="line indent2">sed, puto, quod scripsi legerat: ergo dabit.</span><span class="linebreak"></span>
</p>
<h3>10</h3>
<p class="lineGroup">
<span class="line">Basia dimidio quod das mihi, Postume, labro,</span><span class="linebreak"></span>
<span class="line indent2">laudo: licet demas hinc quoque dimidium.</span><span class="linebreak"></span>
<span class="line">vis dare maius adhuc et inenarrabile munus?</span><span class="linebreak"></span>
<span class="line indent2">hoc tibi habe totum, Postume, dimidium.</span><span class="linebreak"></span>
</p>
<h3>11</h3>
<p class="lineGroup">
<span class="line">Quod fronte Selium nubila vides, Rufe,</span><span class="linebreak"></span>
<span class="line">quod ambulator porticum terit seram,</span><span class="linebreak"></span>
<span class="line">lugubre quiddam quod tacet piger vultus,</span><span class="linebreak"></span>
<span class="line">quod paene terram nasus indecens tangit,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>quod dextra pectus pulsat et comam vellit:</span><span class="linebreak"></span>
<span class="line">non ille amici fata luget aut fratris,</span><span class="linebreak"></span>
<span class="line">uterque natus vivit et precor vivat,</span><span class="linebreak"></span>
<span class="line">salva est et uxor sarcinaeque servique,</span><span class="linebreak"></span>
<span class="line">nihil colonus vilicusque decoxit.</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>maeroris igitur causa quae? domi cenat.</span><span class="linebreak"></span>
</p>
</section><notes></notes></section>