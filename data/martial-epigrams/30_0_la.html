<section class="div1 language" lang="la"><header><hgroup><h1>Martial</h1></hgroup></header><section class="div2">
<p class="lineGroup">
<span class="line">non quae de tardis servantur vitibus uvae</span><span class="linebreak"></span>
<span class="line indent2">dulcibus aut certant quae melimela favis,</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>non pira quae longa pendent religata genesta</span><span class="linebreak"></span>
<span class="line indent2">aut imitata brevis Punica grana rosas,</span><span class="linebreak"></span>
<span class="line">rustica lactantes nec misit Sassina metas</span><span class="linebreak"></span>
<span class="line indent2">nec de Picenis venit oliva cadis:</span><span class="linebreak"></span>
<span class="line">nudus aper, sed et hic minimus qualisque necari</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>a non armato pumilione potest.</span><span class="linebreak"></span>
<span class="line">et nihil inde datum est; tantum spectavimus omnes:</span><span class="linebreak"></span>
<span class="line indent2">ponere aprum nobis sic et harena solet.</span><span class="linebreak"></span>
<span class="line">ponatur tibi nullus aper post talia facta,</span><span class="linebreak"></span>
<span class="line indent2">sed tu ponaris cui Charidemus apro.</span><span class="linebreak"></span>
</p>
<h3>44</h3>
<p class="lineGroup">
<span class="line">Lascivos leporum cursus lususque leonum</span><span class="linebreak"></span>
<span class="line indent2">quod maior nobis charta minorque gerit</span><span class="linebreak"></span>
<span class="line">et bis idem facimus, nimium si, Stella, videtur</span><span class="linebreak"></span>
<span class="line indent2">hoc tibi, bis leporem tu quoque pone mihi.</span><span class="linebreak"></span>
</p>
<h3>45</h3>
<p class="lineGroup">
<span class="line">Edita ne brevibus pereat mihi cura libellis,</span><span class="linebreak"></span>
<span class="line indent2">dicatur potius τὸν δ’ ἀπαμειβόμενος.</span><span class="linebreak"></span>
</p>
</section><notes></notes></section>