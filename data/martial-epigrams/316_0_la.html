<section class="div1 language" lang="la"><header><hgroup><h1>Martial</h1></hgroup></header><section class="div2">
<p class="lineGroup">
<span class="line"><span class="br"></span><span class="lineNumber">5</span><span class="br"></span>Albanae livere potest pia quercus olivae,</span><span class="linebreak"></span>
<span class="line indent2">cinxerit invictum quod prior illa caput.</span><span class="linebreak"></span>
</p>
<h3>24</h3>
<p class="lineGroup">
<span class="line">Quis Palatinos imitatus imagine vultus</span><span class="linebreak"></span>
<span class="line indent2">Phidiacum Latio marmore vicit ebur?</span><span class="linebreak"></span>
<span class="line">haec mundi facies, haec sunt Iovis ora sereni:</span><span class="linebreak"></span>
<span class="line indent2">sic tonat ille deus cum sine nube tonat.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>non solam tribuit Pallas tibi, Care, coronam;</span><span class="linebreak"></span>
<span class="line indent2">effigiem domini, quam colis, illa dedit.</span><span class="linebreak"></span>
</p>
<h3>25</h3>
<p class="lineGroup">
<span class="line">Dantem vina tuum quotiens aspeximus Hyllum,</span><span class="linebreak"></span>
<span class="line indent2">lumine nos, Afer, turbidiore notas.</span><span class="linebreak"></span>
<span class="line">quod, rogo, quod scelus est mollem spectare ministrum?</span><span class="linebreak"></span>
<span class="line indent2">aspicimus solem, sidera, templa, deos.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>avertam vultus, tamquam mihi pocula Gorgon</span><span class="linebreak"></span>
<span class="line indent2">porrigat, atque oculos oraque nostra tegam?</span><span class="linebreak"></span>
<span class="line">trux erat Alcides, et Hylan spectare licebat;</span><span class="linebreak"></span>
<span class="line indent2">ludere Mercurio cum Ganymede licet.</span><span class="linebreak"></span>
<span class="line">si non vis teneros spectet conviva ministros,</span><span class="linebreak"></span>
<span class="line indent2"><span class="br"></span><span class="lineNumber">10</span><span class="br"></span>Phineas invites, Afer, et Oedipodas.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL095_246_6"><sup class="lineRef">25.6</sup>tegam β: petat T γ, L <span class="italic">ex</span> tegat</li></ul></section></notes></section>