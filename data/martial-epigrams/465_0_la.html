<section class="div1 language" lang="la"><header><hgroup><h1>Martial</h1></hgroup></header><section class="div2">
<h3>52</h3>
<span class="line">Tempora Pieria solitus redimire corona</span><span class="linebreak"></span>
<span class="line indent1">nec minus attonitis vox celebrata reis,</span><span class="linebreak"></span>
<span class="line">hic situs est, hic ille tuus, Sempronia, Rufus,</span><span class="linebreak"></span>
<span class="line indent1">cuius et ipse tui flagrat amore cinis.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>dulcis in Elysio narraris fabula campo,</span><span class="linebreak"></span>
<span class="line indent1">et stupet ad raptus Tyndaris ipsa tuos:</span><span class="linebreak"></span>
<span class="line">[tu melior quae deserto raptore redisti,</span><span class="linebreak"></span>
<span class="line indent1">illa virum voluit nec repetita sequi.]</span><span class="linebreak"></span>
<span class="line">ridet ut Iliacos audit Menelaus amores:</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>absolvit Phrygium vestra rapina Parim.</span><span class="linebreak"></span>
<span class="line">accipient olim cum te loca laeta piorum,</span><span class="linebreak"></span>
<span class="line indent1">non erit in Stygia notior umbra domo.</span><span class="linebreak"></span>
<span class="line">non aliena videt, sed amat Proserpina raptas:</span><span class="linebreak"></span>
<span class="line indent1">iste tibi dominam conciliabit amor.</span><span class="linebreak"></span>
<h3>53</h3>
<span class="line">Nummi cum tibi sint opesque tantae</span><span class="linebreak"></span>
<span class="line">quantas civis habet, Paterne, rarus,</span><span class="linebreak"></span>
<span class="line">largiris nihil incubasque gazae</span><span class="linebreak"></span>
<span class="line">ut magnus draco, quem canunt poetae</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>custodem Scythici fuisse luci.</span><span class="linebreak"></span>
<span class="line">sed causa, ut memoras et ipse iactas,</span><span class="linebreak"></span>
<span class="line">dirae filius est rapacitatis.</span><span class="linebreak"></span>
<span class="line">ecquid tu fatuos rudesque quaeris</span><span class="linebreak"></span>
<span class="line">illudas quibus auferasque mentem?</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>huic semper vitio pater fuisti.</span><span class="linebreak"></span>
</section><notes><section class="footnotes"><ul><li class="note text" id="note_LCL480_132_52-7-8"><sup class="lineRef">52.7-8</sup>
<span class="italic">seclusi</span>
</li><li class="note text" id="note_LCL480_132_9"><sup class="lineRef">9</sup>ut <span class="italic">Castiglioni</span>: et βγ</li></ul></section></notes></section>