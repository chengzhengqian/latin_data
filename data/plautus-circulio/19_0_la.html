<section class="div1 language" lang="la"><header><hgroup><h1>Plautus</h1></hgroup></header>
<span class="label"><span class="sc">ii.</span> iii: <span class="sc">cvrcvlio. phaedromvs. palinvrvs</span></span>
<span class="line"><span class="br"></span><span class="lineNumber">280</span><span class="br"></span></span><span class="linebreak"></span><div class="sp"><span class="speaker sc">cvr</span><p class="lineGroup"><span class="line">date uiam mihi, noti [atque] ignoti, dum ego hic officium</span><span class="linebreak"></span>
<span class="line indent1">meum</span><span class="linebreak"></span>
<span class="line">facio: fugite omnes, abite et de uia secedite,</span><span class="linebreak"></span>
<span class="line">ne quem in cursu capite aut cubito aut pectore offendam</span><span class="linebreak"></span>
<span class="line indent1">aut genu.</span><span class="linebreak"></span>
<span class="line">ita nunc subito, propere et celere obiectum est mihi negotium,</span><span class="linebreak"></span>
<span class="line">&lt;nusquam&gt; quisquam est tam opulentus, qui mi opsistat</span><span class="linebreak"></span>
<span class="line indent1">in uia,</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>nec strategus nec tyrannus quisquam neque agoranomus</span><span class="linebreak"></span>
<span class="line">nec demarchus nec comarchus nec cum tanta gloria,</span><span class="linebreak"></span>
<span class="line">quin cadat, quin capite sistat in uia de semita.</span><span class="linebreak"></span>
<span class="line">tum isti Graeci palliati, capite operto qui ambulant,</span><span class="linebreak"></span>
<span class="line">qui incedunt suffarcinati cum libris, cum sportulis,</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>constant, conferunt sermones inter sese drapetae,</span><span class="linebreak"></span>
<span class="line">opstant, opsistunt, incedunt cum suis sententiis,</span><span class="linebreak"></span>
<span class="line">quos semper uideas bibentes esse in thermopolio,</span><span class="linebreak"></span>
<span class="line">ubi quid surrupuere: operto capitulo calidum bibunt,</span><span class="linebreak"></span>
<span class="line">tristes atque ebrioli incedunt: eos ego si offendero,</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>ex unoquoque eorum crepitum exciam polentarium.</span><span class="linebreak"></span>
<span class="line">tum isti qui ludunt datatim serui scurrarum in uia,</span><span class="linebreak"></span>
<span class="line">et datores et factores omnis subdam sub solum.</span><span class="linebreak"></span>
<span class="line">proin sese domi contineant, uitent infortunio.</span><span class="linebreak"></span>
</p></div>
<div class="sp"><span class="speaker sc">phae</span><p class="lineGroup"><span class="line">recte hic monstrat, si imperare possit. nam ita nunc mos</span><span class="linebreak"></span>
<span class="line indent1">uiget,</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>ita nunc seruitium est: profecto modus haberi non potest.</span><span class="linebreak"></span>
</p></div>
<notes><section class="footnotes"><ul><li class="note text" id="note_LCL061_262_280"><sup class="lineRef">280</sup>atque <span class="italic">del. Bentley</span></li><li class="note text" id="note_LCL061_262_284"><sup class="lineRef">284</sup>nec quisquamst <span class="italic">BEK</span>, ne quisquam est <span class="italic">VJ</span>, nusquam quisquamst <span class="italic">Lange</span></li></ul></section></notes></section>