<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">. . . . . . .</span><span class="linebreak"></span>
<span class="line">. . . . . . .</span><span class="linebreak"></span>
<span class="line">corpora quae feriant oculos visumque lacessant.</span><span class="linebreak"></span>
<span class="line">perpetuoque fluunt certis ab rebus odores;</span><span class="linebreak"></span>
<span class="line">frigus ut a fluviis, calor ab sole, aestus ab undis</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>aequoris exesor moerorum litora circum;</span><span class="linebreak"></span>
<span class="line">nec variae cessant voces volitare per auras;</span><span class="linebreak"></span>
<span class="line">denique in os salsi venit umor saepe saporis,</span><span class="linebreak"></span>
<span class="line">cum mare versamur propter, dilutaque contra</span><span class="linebreak"></span>
<span class="line">cum tuimur misceri absinthia, tangit amaror.</span><span class="linebreak"></span>
<span class="line">usque adeo omnibus ab rebus res quaeque fluenter</span><span class="linebreak"></span>
<span class="line"><span class="br"></span><span class="lineNumber">226</span><span class="br"></span>fertur et in cunctas dimittitur undique partis,</span><span class="linebreak"></span>
<span class="line">nec mora nec requies interdatur ulla fluendi,</span><span class="linebreak"></span>
<span class="line">perpetuo quoniam sentimus, et omnia semper</span><span class="linebreak"></span>
<span class="line">cernere odorari licet et sentire sonare.</span><span class="linebreak"></span></p>
<p class="lineGroup"><span class="line indent2"><span class="br"></span><span class="lineNumber">230</span><span class="br"></span>Praeterea quoniam manibus tractata figura</span><span class="linebreak"></span>
<span class="line">in tenebris quaedam cognoscitur esse eadem quae</span><span class="linebreak"></span>
<span class="line">cernitur in luce et claro candore, necessest</span><span class="linebreak"></span>
<span class="line">consimili causa tactum visumque moveri.</span><span class="linebreak"></span>
<span class="line">nunc igitur si quadratum temptamus et id nos</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>commovet in tenebris, in luci quae poterit res</span><span class="linebreak"></span>
<span class="line">accidere ad speciem quadrata, nisi eius imago?</span><span class="linebreak"></span>
<span class="line">esse in imaginibus quapropter causa videtur</span><span class="linebreak"></span>
<span class="line">cernundi neque posse sine his res ulla videri.</span><span class="linebreak"></span>
</p>
<p class="lineGroup">
<span class="line indent2">Nunc ea quae dico rerum simulacra feruntur</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>undique et in cunctas iaciuntur didita partis;</span><span class="linebreak"></span>
<span class="line">verum nos oculis quia solis cernere quimus,</span><span class="linebreak"></span>
</p></section><notes></notes></section>