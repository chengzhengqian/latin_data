<section class="div1 language" lang="la"><header><hgroup><h1>Lucretius</h1></hgroup></header><section class="div2">
<p class="lineGroup">
<span class="line indent2">Porticus aequali quamvis est denique ductu</span><span class="linebreak"></span>
<span class="line">stansque in perpetuum paribus suffulta columnis,</span><span class="linebreak"></span>
<span class="line">longa tamen parte ab summa cum tota videtur,</span><span class="linebreak"></span>
<span class="line">paulatim trahit angusti fastigia coni,</span><span class="linebreak"></span>
<span class="line"><span class="br"></span><span class="lineNumber">430</span><span class="br"></span>tecta solo iungens atque omnia dextera laevis,</span><span class="linebreak"></span>
<span class="line">donec in obscurum coni conduxit acumen.</span><span class="linebreak"></span></p>
<p class="lineGroup"><span class="line indent2">In pelago nautis ex undis ortus in undis</span><span class="linebreak"></span>
<span class="line">sol fit uti videatur obire et condere lumen,</span><span class="linebreak"></span>
<span class="line">quippe ubi nil aliud nisi aquam caelumque tuentur;</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>ne leviter credas labefactari undique sensus.</span><span class="linebreak"></span></p>
<p class="lineGroup"><span class="line indent2">At maris ignaris in portu clauda videntur</span><span class="linebreak"></span>
<span class="line">navigia aplustris fractis obnitier undis.</span><span class="linebreak"></span>
<span class="line">nam quaecumque supra rorem salis edita pars est</span><span class="linebreak"></span>
<span class="line">remorum, recta est, et recta superne guberna;</span><span class="linebreak"></span>
<span class="line"><span class="br"></span><span class="lineNumber">440</span><span class="br"></span>quae demersa liquore obeunt, refracta videntur</span><span class="linebreak"></span>
<span class="line">omnia converti sursumque supina reverti</span><span class="linebreak"></span>
<span class="line">et reflexa prope in summo fluitare liquore.</span><span class="linebreak"></span></p>
<p class="lineGroup"><span class="line indent2">Raraque per caelum cum venti nubila portant</span><span class="linebreak"></span>
<span class="line">tempore nocturno, tum splendida signa videntur</span><span class="linebreak"></span>
<span class="line"><span class="br"></span><span class="lineNumber">445</span><span class="br"></span>labier adversum nimbos atque ire superne</span><span class="linebreak"></span>
<span class="line">longe aliam in partem ac vera ratione feruntur.</span><span class="linebreak"></span>
<span class="line indent2">At si forte oculo manus uni subdita subter</span><span class="linebreak"></span>
<span class="line">pressit eum, quodam sensu fit uti videantur</span><span class="linebreak"></span>
<span class="line">omnia quae tuimur fieri tum bina tuendo,</span><span class="linebreak"></span>
<span class="line"><span class="br"></span><span class="lineNumber">450</span><span class="br"></span>bina lucernarum florentia lumina flammis</span><span class="linebreak"></span>
<span class="line">binaque per totas aedis geminare supellex</span><span class="linebreak"></span>
<span class="line">et duplicis hominum facies et corpora bina.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL181_310_437"><sup class="lineRef">437</sup>undis <span class="italic">F, Codex Musaei Britannici Butl. 11912, Marullus</span>: undas <span class="italic">OQABL:</span> undae <span class="italic">Lachmann</span></li></ul></section></notes></section>