<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">ut pluere in multis regionibus et cadere imbris,</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>fulmina sic uno fieri sub tempore multa.</span><span class="linebreak"></span></p>
<p class="lineGroup"><span class="line indent2">Postremo cur sancta deum delubra suasque</span><span class="linebreak"></span>
<span class="line">discutit infesto praeclaras fulmine sedes,</span><span class="linebreak"></span>
<span class="line">et bene facta deum frangit simulacra suisque</span><span class="linebreak"></span>
<span class="line">demit imaginibus violento volnere honorem?</span><span class="linebreak"></span>
<span class="line"><span class="br"></span><span class="lineNumber">420</span><span class="br"></span>altaque cur plerumque petit loca plurimaque eius</span><span class="linebreak"></span>
<span class="line">montibus in summis vestigia cernimus ignis?</span><span class="linebreak"></span></p>
<p class="lineGroup"><span class="line indent2">Quod superest, facilest ex his cognoscere rebus,</span><span class="linebreak"></span>
<span class="line">presteras Graii quos ab re nominitarunt,</span><span class="linebreak"></span>
<span class="line">in mare qua missi veniant ratione superne.</span><span class="linebreak"></span>
<span class="line"><span class="br"></span><span class="lineNumber">425</span><span class="br"></span>nam fit ut interdum tamquam demissa columna</span><span class="linebreak"></span>
<span class="line">in mare de caelo descendat, quam freta circum</span><span class="linebreak"></span>
<span class="line">fervescunt graviter spirantibus incita flabris,</span><span class="linebreak"></span>
<span class="line">et quaecumque in eo tum sint deprensa tumultu</span><span class="linebreak"></span>
<span class="line"><span class="br"></span><span class="lineNumber">430</span><span class="br"></span>navigia in summum veniant vexata periclum.</span><span class="linebreak"></span></p>
<p class="lineGroup"><span class="line indent2">Hoc fit ubi interdum non quit vis incita venti</span><span class="linebreak"></span>
<span class="line">rumpere quam coepit nubem, sed deprimit, ut sit</span><span class="linebreak"></span>
<span class="line">in mare de caelo tamquam demissa columna,</span><span class="linebreak"></span>
<span class="line">paulatim, quasi quid pugno bracchique superne</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>coniectu trudatur et extendatur in undas;</span><span class="linebreak"></span>
<span class="line">quam cum discidit, hinc prorumpitur in mare venti</span><span class="linebreak"></span>
<span class="line">vis et fervorem mirum concinnat in undis;</span><span class="linebreak"></span>
<span class="line">versabundus enim turbo descendit et illam</span><span class="linebreak"></span>
<span class="line">deducit pariter lento cum corpore nubem;</span><span class="linebreak"></span>
<span class="line">quam simul ac gravidam detrusit ad aequora ponti,</span><span class="linebreak"></span>
</p></section><notes></notes></section>