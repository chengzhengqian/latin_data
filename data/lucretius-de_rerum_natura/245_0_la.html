<section class="div1 language" lang="la"><header><hgroup><h1>Lucretius</h1></hgroup></header><section class="div2">
<p class="lineGroup">
<span class="line indent2">At vigiles mundi magnum versatile templum</span><span class="linebreak"></span>
<span class="line">sol et luna suo lustrantes lumine circum</span><span class="linebreak"></span>
<span class="line">perdocuere homines annorum tempora verti</span><span class="linebreak"></span>
<span class="line">et certa ratione geri rem atque ordine certo.</span><span class="linebreak"></span></p>
<p class="lineGroup"><span class="line indent2"><span class="br"></span><span class="lineNumber">1440</span><span class="br"></span>Iam validis saepti degebant turribus aevom,</span><span class="linebreak"></span>
<span class="line">et divisa colebatur discretaque tellus.</span><span class="linebreak"></span>
<span class="line">tum mare velivolis florebat navibus altum,</span><span class="linebreak"></span>
<span class="line">auxilia ac socios iam pacto foedere habebant,</span><span class="linebreak"></span>
<span class="line">carminibus cum res gestas coepere poetae</span><span class="linebreak"></span>
<span class="line"><span class="br"></span><span class="lineNumber">1445</span><span class="br"></span>tradere; nec multo priu’sunt elementa reperta.</span><span class="linebreak"></span>
<span class="line">propterea quid sit prius actum respicere aetas</span><span class="linebreak"></span>
<span class="line">nostra nequit, nisi qua ratio vestigia monstrat.</span><span class="linebreak"></span></p>
<p class="lineGroup"><span class="line indent2">Navigia atque agri culturas moenia leges</span><span class="linebreak"></span>
<span class="line">arma vias vestes et cetera de genere horum,</span><span class="linebreak"></span>
<span class="line"><span class="br"></span><span class="lineNumber">1450</span><span class="br"></span>praemia, delicias quoque vitae funditus omnis,</span><span class="linebreak"></span>
<span class="line">carmina picturas et daedala signa polita,</span><span class="linebreak"></span>
<span class="line">usus et impigrae simul experientia mentis</span><span class="linebreak"></span>
<span class="line">paulatim docuit pedetemptim progredientis.</span><span class="linebreak"></span>
<span class="line">sic unumquicquid paulatim protrahit aetas</span><span class="linebreak"></span>
<span class="line"><span class="br"></span><span class="lineNumber">1455</span><span class="br"></span>in medium ratioque in luminis erigit oras;</span><span class="linebreak"></span>
<span class="line">namque alid ex alio clarescere corde videbant,</span><span class="linebreak"></span>
<span class="line">artibus ad summum donec venere cacumen.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL181_490_1442"><sup class="lineRef">1442</sup>navibus altum <span class="italic">Merrill, CR 16 (1902) 169 (Büchner wrongly attributes it to himself), cf. Livius Andronicus quoted by Macrobius 6.5.10</span> tu qui permensus ponti maria alta velivola: propter odores (<span class="italic">cf. 2.417) OQP:</span> navibus pontus <span class="italic">Servius on Virgil, Aen. 7.804:</span> navibus ponti <span class="italic">Gifanius (1595), Wakefield tentatively in his notes, and Martin:</span> puppibus, et res <span class="italic">Lachmann:</span> propterea res <span class="italic">L. A. Mac Kay, CPhil. 56 (1961) 105:</span> propterea quod <span class="italic">M. F. Smith, Hermathena 98 (1964) 45-52 (for other conjectures, see same article and M. F. Smith, G and R ser. 2, 18 [1971] 102-103, S. Timpanaro, Contributi di filologia e di storia della lingua latina, Roma</span> [1978] <span class="italic">146-190</span>)</li></ul></section></notes></section>