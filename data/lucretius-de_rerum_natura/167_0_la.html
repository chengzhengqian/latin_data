<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">Cerbereasque canum facies simulacraque eorum</span><span class="linebreak"></span>
<span class="line">quorum morte obita tellus amplectitur ossa,</span><span class="linebreak"></span>
<span class="line"><span class="br"></span><span class="lineNumber">735</span><span class="br"></span>omne genus quoniam passim simulacra feruntur,</span><span class="linebreak"></span>
<span class="line">partim sponte sua quae fiunt aere in ipso,</span><span class="linebreak"></span>
<span class="line">partim quae variis ab rebus cumque recedunt</span><span class="linebreak"></span>
<span class="line">et quae confiunt ex horum facta figuris.</span><span class="linebreak"></span>
<span class="line">nam certe ex vivo Centauri non fit imago,</span><span class="linebreak"></span>
<span class="line"><span class="br"></span><span class="lineNumber">740</span><span class="br"></span>nulla fuit quoniam talis natura animalis;</span><span class="linebreak"></span>
<span class="line">verum ubi equi atque hominis casu convenit imago,</span><span class="linebreak"></span>
<span class="line">haerescit facile extemplo, quod diximus ante,</span><span class="linebreak"></span>
<span class="line">propter subtilem naturam et tenvia texta.</span><span class="linebreak"></span>
<span class="line">cetera de genere hoc eadem ratione creantur.</span><span class="linebreak"></span>
<span class="line"><span class="br"></span><span class="lineNumber">745</span><span class="br"></span>quae cum mobiliter summa levitate feruntur,</span><span class="linebreak"></span>
<span class="line">ut prius ostendi, facile uno commovet ictu</span><span class="linebreak"></span>
<span class="line">quaelibet una animum nobis subtilis imago;</span><span class="linebreak"></span>
<span class="line">tenvis enim mens est et mire mobilis ipsa.</span><span class="linebreak"></span></p>
<p class="lineGroup"><span class="line indent2">Haec fieri ut memoro, facile hinc cognoscere possis.</span><span class="linebreak"></span>
<span class="line"><span class="br"></span><span class="lineNumber">750</span><span class="br"></span>quatenus hoc simile est illi, quod mente videmus</span><span class="linebreak"></span>
<span class="line">atque oculis, simili fieri ratione necesse est.</span><span class="linebreak"></span>
<span class="line indent2">Nunc igitur docui quoniam me forte leonem</span><span class="linebreak"></span>
<span class="line">cernere per simulacra, oculos quaecumque lacessunt,</span><span class="linebreak"></span>
<span class="line">scire licet mentem simili ratione moveri</span><span class="linebreak"></span>
<span class="line"><span class="br"></span><span class="lineNumber">755</span><span class="br"></span>per simulacra leonum et cetera quae videt aeque</span><span class="linebreak"></span>
<span class="line">nec minus atque oculi, nisi quod mage tenvia cernit.</span><span class="linebreak"></span></p>
<p class="lineGroup"><span class="line indent2">Nec ratione alia, cum somnus membra profudit,</span><span class="linebreak"></span>
<span class="line">mens animi vigilat, nisi quod simulacra lacessunt</span><span class="linebreak"></span>
<span class="line">haec eadem nostros animos quae cum vigilamus,</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_334_740"><sup class="lineRef">740</sup>animalis <span class="italic">Lambinus (1570)</span>: anima <span class="italic">OQ</span>: animai <span class="italic">P:</span> animantum “<span class="italic">in quibusdam codicibus</span>” (<span class="italic">Pius</span>): animantis <span class="italic">Gifanius:</span> animata <span class="italic">Merrill (1917)</span></li><li class="note text" id="note_LCL181_334_752"><sup class="lineRef">752</sup>leonem <span class="italic">Lachmann</span>: leonum <span class="italic">(cf. 755) OQ, Diels, Martin, Büchner, but see Bailey</span>: leones <span class="italic">Marullus</span></li></ul></section></notes></section>