<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">Aeoliae terrarum oras a finibus eius.</span><span class="linebreak"></span>
<span class="line">hic est vasta Charybdis et hic Aetnaea minantur</span><span class="linebreak"></span>
<span class="line">murmura flammarum rursum se colligere iras,</span><span class="linebreak"></span>
<span class="line">faucibus eruptos iterum vis ut vomat ignis</span><span class="linebreak"></span>
<span class="line"><span class="br"></span><span class="lineNumber">725</span><span class="br"></span>ad caelumque ferat flammai fulgura rursum.</span><span class="linebreak"></span>
<span class="line">quae cum magna modis multis miranda videtur</span><span class="linebreak"></span>
<span class="line">gentibus humanis regio visendaque fertur,</span><span class="linebreak"></span>
<span class="line">rebus opima bonis, multa munita virum vi,</span><span class="linebreak"></span>
<span class="line">nil tamen hoc habuisse viro praeclarius in se</span><span class="linebreak"></span>
<span class="line"><span class="br"></span><span class="lineNumber">730</span><span class="br"></span>nec sanctum magis et mirum carumque videtur.</span><span class="linebreak"></span>
<span class="line">carmina quin etiam divini pectoris eius</span><span class="linebreak"></span>
<span class="line">vociferantur et exponunt praeclara reperta,</span><span class="linebreak"></span>
<span class="line">ut vix humana videatur stirpe creatus.</span><span class="linebreak"></span></p>
<p class="lineGroup"><span class="line indent2">Hic tamen et supra quos diximus inferiores</span><span class="linebreak"></span>
<span class="line"><span class="br"></span><span class="lineNumber">735</span><span class="br"></span>partibus egregie multis multoque minores,</span><span class="linebreak"></span>
<span class="line">quamquam multa bene ac divinitus invenientes</span><span class="linebreak"></span>
<span class="line">ex adyto tamquam cordis responsa dedere</span><span class="linebreak"></span>
<span class="line">sanctius et multo certa ratione magis quam</span><span class="linebreak"></span>
<span class="line">Pythia quae tripodi a Phoebi lauroque profatur,</span><span class="linebreak"></span>
<span class="line"><span class="br"></span><span class="lineNumber">740</span><span class="br"></span>principiis tamen in rerum fecere ruinas</span><span class="linebreak"></span>
<span class="line">et graviter magni magno cecidere ibi casu;</span><span class="linebreak"></span>
<span class="line">primum quod motus exempto rebus inani</span><span class="linebreak"></span>
<span class="line">constituunt, et res mollis rarasque relinquuntâ€”</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_60_721"><sup class="lineRef">721</sup>Aeoliae <span class="italic">Heinsius, probably rightly (see Bailey), despite the objections of F. H. Sandbach, CR N.S. 13 (1963) 13:</span> Haeliae <span class="italic">OQGB</span>: Haeoliae <span class="italic">O corr.</span>: Italiae <span class="italic">AFL</span>: Aeolidae <span class="italic">Sandbach very tentatively (he prefers</span> Italiae)</li><li class="note text" id="note_LCL181_60_724"><sup class="lineRef">724</sup>faucibus e ruptos <span class="italic">F. Solmsen, CPhil. 52 (1957) 251, but the traditional reading is both more natural and more forceful. Aetna 1,</span> ruptique cavis fornacibus ignes, <span class="italic">which Solmsen quotes in support of his reading, could be taken as evidence against his preposition</span></li></ul></section></notes></section>