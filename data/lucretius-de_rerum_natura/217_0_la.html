<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">ut faciunt, lunam qui fingunt esse pilai</span><span class="linebreak"></span>
<span class="line">consimilem cursusque viam sub sole tenere.</span><span class="linebreak"></span></p>
<p class="lineGroup"><span class="line indent2"><span class="br"></span><span class="lineNumber">715</span><span class="br"></span>Est etiam quare proprio cum lumine possit</span><span class="linebreak"></span>
<span class="line">volvier et varias splendoris reddere formas;</span><span class="linebreak"></span>
<span class="line">corpus enim licet esse aliud, quod fertur et una</span><span class="linebreak"></span>
<span class="line">labitur omnimodis occursans officiensque,</span><span class="linebreak"></span>
<span class="line">nec potis est cerni, quia cassum lumine fertur.</span><span class="linebreak"></span>
<span class="line"><span class="br"></span><span class="lineNumber">720</span><span class="br"></span>versarique potest, globus ut, si forte, pilai</span><span class="linebreak"></span>
<span class="line">dimidia ex parti candenti lumine tinctus,</span><span class="linebreak"></span>
<span class="line">versandoque globum variantis edere formas,</span><span class="linebreak"></span>
<span class="line">donique eam partem, quaecumque est ignibus aucta,</span><span class="linebreak"></span>
<span class="line">ad speciem vertit nobis oculosque patentis;</span><span class="linebreak"></span>
<span class="line"><span class="br"></span><span class="lineNumber">725</span><span class="br"></span>inde minutatim retro contorquet et aufert</span><span class="linebreak"></span>
<span class="line">luciferam partem glomeraminis atque pilai,</span><span class="linebreak"></span>
<span class="line">ut Babylonica Chaldaeum doctrina refutans</span><span class="linebreak"></span>
<span class="line">astrologorum artem contra convincere tenditâ€”</span><span class="linebreak"></span>
<span class="line">proinde quasi id fieri nequeat quod pugnat uterque,</span><span class="linebreak"></span>
<span class="line"><span class="br"></span><span class="lineNumber">730</span><span class="br"></span>aut minus hoc illo sit cur amplectier ausis.</span><span class="linebreak"></span></p>
<p class="lineGroup"><span class="line indent2">Denique cur nequeat semper nova luna creari</span><span class="linebreak"></span>
<span class="line">ordine formarum certo certisque figuris,</span><span class="linebreak"></span>
<span class="line">inque dies privos aborisci quaeque creata</span><span class="linebreak"></span>
<span class="line">atque alia illius reparari in parte locoque,</span><span class="linebreak"></span>
<span class="line"><span class="br"></span><span class="lineNumber">735</span><span class="br"></span>difficilest ratione docere et vincere verbis,</span><span class="linebreak"></span>
<span class="line">ordine cum videas tam certo multa creari.</span><span class="linebreak"></span>
<span class="line">it Ver et Venus, et Veneris praenuntius ante</span><span class="linebreak"></span>
<span class="line">pennatus graditur, Zephyri vestigia propter</span><span class="linebreak"></span>
<span class="line indent2">Flora quibus mater praespargens ante viai</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_434_736"><sup class="lineRef">736</sup>videas <span class="italic">Q corr., CF (cf. 669</span>): <span class="italic">omitted by OQ</span>: possint <span class="italic">Lachmann (cf. 750</span>)</li></ul></section></notes></section>