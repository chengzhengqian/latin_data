<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">985</span><span class="br"></span>quod si delira haec furiosaque cernimus esse,</span><span class="linebreak"></span>
<span class="line">et ridere potest non ex ridentibus auctus,</span><span class="linebreak"></span>
<span class="line">et sapere et doctis rationem reddere dictis</span><span class="linebreak"></span>
<span class="line">non ex seminibus sapientibus atque disertis,</span><span class="linebreak"></span>
<span class="line">qui minus esse queant ea quae sentire videmus</span><span class="linebreak"></span>
<span class="line"><span class="br"></span><span class="lineNumber">990</span><span class="br"></span>seminibus permixta carentibus undique sensu?</span><span class="linebreak"></span></p>
<p class="lineGroup"><span class="line indent2">Denique caelesti sumus omnes semine oriundi;</span><span class="linebreak"></span>
<span class="line">omnibus ille idem pater est, unde alma liquentis</span><span class="linebreak"></span>
<span class="line">umoris guttas mater cum terra recepit,</span><span class="linebreak"></span>
<span class="line">feta parit nitidas fruges arbustaque laeta</span><span class="linebreak"></span>
<span class="line"><span class="br"></span><span class="lineNumber">995</span><span class="br"></span>et genus humanum, parit omnia saecla ferarum,</span><span class="linebreak"></span>
<span class="line">pabula cum praebet quibus omnes corpora pascunt</span><span class="linebreak"></span>
<span class="line">et dulcem ducunt vitam prolemque propagant;</span><span class="linebreak"></span>
<span class="line">quapropter merito maternum nomen adepta est.</span><span class="linebreak"></span>
<span class="line">cedit item retro, de terra quod fuit ante,</span><span class="linebreak"></span>
<span class="line"><span class="br"></span><span class="lineNumber">1000</span><span class="br"></span>in terras, et quod missumst ex aetheris oris,</span><span class="linebreak"></span>
<span class="line">id rursum caeli rellatum templa receptant.</span><span class="linebreak"></span>
<span class="line">nec sic interemit mors res ut materiai</span><span class="linebreak"></span>
<span class="line">corpora conficiat, sed coetum dissupat ollis;</span><span class="linebreak"></span>
<span class="line">inde aliis aliud coniungit, et efficit omnes</span><span class="linebreak"></span>
<span class="line"><span class="br"></span><span class="lineNumber">1005</span><span class="br"></span>res ita convertant formas mutentque colores</span><span class="linebreak"></span>
<span class="line">et capiant sensus et puncto tempore reddant;</span><span class="linebreak"></span>
<span class="line">ut noscas referre eadem primordia rerum</span><span class="linebreak"></span>
<span class="line">cum quibus et quali positura contineantur</span><span class="linebreak"></span>
<span class="line">et quos inter se dent motus accipiantque,</span><span class="linebreak"></span>
<span class="line"><span class="br"></span><span class="lineNumber">1010</span><span class="br"></span>neve putes aeterna penes residere potesse</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_172_1000"><sup class="lineRef">1000</sup>terras et <span class="italic">OQV:</span> terram sed <span class="italic">Lactantius, Div. Inst. 7.12.5, perhaps, as Wakefield thinks,</span>” <span class="italic">memoriae fidens nimium,” for he has</span> fulgentia for rellatum <span class="italic">in 1001, but nevertheless followed by Diels</span>(terram, set)</li></ul></section></notes></section>