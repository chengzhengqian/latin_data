<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">tempestas, perquam subito fit turbida foede,</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>undique uti tenebras omnis Acherunta rearis</span><span class="linebreak"></span>
<span class="line">liquisse et magnas caeli complesse cavernas:</span><span class="linebreak"></span>
<span class="line">usque adeo taetra nimborum nocte coorta</span><span class="linebreak"></span>
<span class="line">inpendent atrae formidinis ora superne;</span><span class="linebreak"></span>
<span class="line">quorum quantula pars sit imago dicere nemost</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>qui possit neque earn rationem reddere dictis.</span><span class="linebreak"></span>
</p>
<p class="lineGroup">
<span class="line indent2">Nunc age, quam celeri motu simulacra ferantur</span><span class="linebreak"></span>
<span class="line">et quae mobilitas ollis tranantibus auras</span><span class="linebreak"></span>
<span class="line">reddita sit, longo spatio ut brevis hora teratur,</span><span class="linebreak"></span>
<span class="line">in quem quaeque locum diverso numine tendunt,</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>suavidicis potius quam multis versibus edam;</span><span class="linebreak"></span>
<span class="line">parvus ut est cycni melior canor, ille gruum quam</span><span class="linebreak"></span>
<span class="line">clamor in aetheriis dispersus nubibus austri.</span><span class="linebreak"></span></p>
<p class="lineGroup"><span class="line indent2">Principio persaepe levis res atque minutis</span><span class="linebreak"></span>
<span class="line">corporibus factas celeris licet esse videre.</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>in quo iam genere est solis lux et vapor eius,</span><span class="linebreak"></span>
<span class="line">propterea quia sunt e primis facta minutis</span><span class="linebreak"></span>
<span class="line">quae quasi cuduntur perque aeris intervallum</span><span class="linebreak"></span>
<span class="line">non dubitant transire sequenti concita plaga;</span><span class="linebreak"></span>
<span class="line">suppeditatur enim confestim lumine lumen,</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>et quasi protelo stimulatur fulgere fulgur.</span><span class="linebreak"></span>
<span class="line">quapropter simulacra pari ratione necesse est</span><span class="linebreak"></span>
<span class="line">inmemorabile per spatium transcurrere posse</span><span class="linebreak"></span>
<span class="line">temporis in puncto, primum quod parvola causa</span><span class="linebreak"></span>
</p></section><notes></notes></section>