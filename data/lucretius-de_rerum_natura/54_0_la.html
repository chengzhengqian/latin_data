<section class="div1 language" lang="la"><header><hgroup><h1>Lucretius</h1></hgroup></header><section class="div2">
<p class="lineGroup">
<span class="line indent2">At quidam contra haec, ignari materiai,</span><span class="linebreak"></span>
<span class="line">naturam non posse deum sine numine credunt</span><span class="linebreak"></span>
<span class="line">tanto opere humanis rationibus admoderate</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>tempora mutare annorum frugesque creare,</span><span class="linebreak"></span>
<span class="line">et iam cetera, mortalis quae suadet adire</span><span class="linebreak"></span>
<span class="line">ipsaque deducit dux vitae dia voluptas</span><span class="linebreak"></span>
<span class="line">et res per Veneris blanditur saecla propagent,</span><span class="linebreak"></span>
<span class="line">ne genus occidat humanum. quorum omnia causa</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>constituisse deos cum fingunt, omnibu’ rebus</span><span class="linebreak"></span>
<span class="line">magno opere a vera lapsi ratione videntur.</span><span class="linebreak"></span>
<span class="line">nam quamvis rerum ignorem primordia quae sint,</span><span class="linebreak"></span>
<span class="line">hoc tamen ex ipsis caeli rationibus ausim</span><span class="linebreak"></span>
<span class="line">confirmare aliisque ex rebus reddere multis,</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>nequaquam nobis divinitus esse creatam</span><span class="linebreak"></span>
<span class="line">naturam mundi: tanta stat praedita culpa,</span><span class="linebreak"></span>
<span class="line">quae tibi posterius, Memmi, faciemus aperta.</span><span class="linebreak"></span>
<span class="line">nunc id quod superest de motibus expediemus.</span><span class="linebreak"></span>
<span class="line indent2">Nunc locus est, ut opinor, in his illud quoque rebus</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>confirmare tibi, nullam rem posse sua vi</span><span class="linebreak"></span>
<span class="line">corpoream sursum ferri sursumque meare,</span><span class="linebreak"></span>
<span class="line">ne tibi dent in eo flammarum corpora fraudem;</span><span class="linebreak"></span>
<span class="line">sursus enim versus gignuntur et augmina sumunt,</span><span class="linebreak"></span>
<span class="line">et sursum nitidae fruges arbustaque crescunt,</span><span class="linebreak"></span>
<span class="line"><span class="br"></span><span class="lineNumber">190</span><span class="br"></span>pondera, quantum in se est, cum deorsum cuncta ferantur.</span><span class="linebreak"></span>
<span class="line">nec cum subsiliunt ignes ad tecta domorum</span><span class="linebreak"></span>
<span class="line">et celeri flamma degustant tigna trabesque,</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_108_168"><sup class="lineRef">168</sup>credunt <span class="italic">Pontanus</span>: reddi <span class="italic">OQGP, Wakefield, Büchner</span>:reddunt <span class="italic">(cf. 179) Brieger</span>: rentur <span class="italic">(cf. 1.154, 6.91) Marullus</span></li><li class="note text" id="note_LCL181_108_181"><sup class="lineRef">181</sup>tanta stat <span class="italic">(cf. 5.199) Lachmann</span>:quamquam <span class="italic">OQG</span>: quae tanta est <span class="italic">Pontanus</span>: quanta stat <span class="italic">J.P. Postgate, Journ. Phil. 16 (1888) 127</span></li></ul></section></notes></section>