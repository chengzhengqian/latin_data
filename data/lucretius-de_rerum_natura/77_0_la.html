<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">745</span><span class="br"></span>vorti in notitiam nullo circumlita fuco.</span><span class="linebreak"></span>
<span class="line">denique nos ipsi caecis quaecumque tenebris</span><span class="linebreak"></span>
<span class="line">tangimus, haud ullo sentimus tincta colore.</span><span class="linebreak"></span></p>
<p class="lineGroup"><span class="line indent2">Quod quoniam vinco fieri, nunc esse docebo</span><span class="linebreak"></span>
<span class="line">. . . . . . .</span><span class="linebreak"></span>
<span class="line">omnis enim color omnino mutatur et omnis</span><span class="linebreak"></span>
<span class="line">. . . . . . .</span><span class="linebreak"></span>
<span class="line"><span class="br"></span><span class="lineNumber">750</span><span class="br"></span>quod facere haud ullo debent primordia pacto;</span><span class="linebreak"></span>
<span class="line">immutabile enim quiddam superare necessest,</span><span class="linebreak"></span>
<span class="line">ne res ad nilum redigantur funditus omnes.</span><span class="linebreak"></span>
<span class="line">nam quodcumque suis mutatum finibus exit,</span><span class="linebreak"></span>
<span class="line">continuo hoc mors est illius quod fuit ante.</span><span class="linebreak"></span>
<span class="line"><span class="br"></span><span class="lineNumber">755</span><span class="br"></span>proinde colore cave contingas semina rerum,</span><span class="linebreak"></span>
<span class="line">ne tibi res redeant ad nilum funditus omnes.</span><span class="linebreak"></span></p>
<p class="lineGroup"><span class="line indent2">Praeterea si nulla coloris principiis est</span><span class="linebreak"></span>
<span class="line">reddita natura et variis sunt praedita formis,</span><span class="linebreak"></span>
<span class="line">e quibus omne genus gignunt variantque colores</span><span class="linebreak"></span>
<span class="line"><span class="br"></span><span class="lineNumber">760</span><span class="br"></span>propterea, magni quod refert semina quaeque</span><span class="linebreak"></span>
<span class="line">cum quibus et quali positura contineantur</span><span class="linebreak"></span>
<span class="line">et quos inter se dent motus accipiantque,</span><span class="linebreak"></span>
<span class="line">perfacile extemplo rationem reddere possis</span><span class="linebreak"></span>
<span class="line">cur ea quae nigro fuerint paulo ante colore,</span><span class="linebreak"></span>
<span class="line"><span class="br"></span><span class="lineNumber">765</span><span class="br"></span>marmoreo fieri possint candore repente:</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_154_748"><sup class="lineRef">748</sup><span class="italic">A lacuna after this line noted by Munro. Bailey suggests e.g.</span> corpora prima omni semper privata colore. <span class="italic">Bentley, Lachmann, Merrill (1917), Buchner transfer 743 after 748, but see Bailey on 743</span></li><li class="note text" id="note_LCL181_154_749"><sup class="lineRef">749</sup>et <span class="italic">OQ VAB</span>: in <span class="italic">CFL A lacuna after 749 noted by Brieger. Bailey suggests e.g.</span> res sese mutat, mutat quaecumque colorem</li><li class="note text" id="note_LCL181_154_759"><sup class="lineRef">759</sup>omne genos <span class="italic">(cf. 1.1026) Lachmann</span>: omnigenus <span class="italic">(a manuscript reading also in 821, 4.735, 5.428, 437, Varro, Rust. 3.5.11, 14) OQU:</span> omnigenos <span class="italic">O corr., P. Any of these readings could be right</span></li></ul></section></notes></section>