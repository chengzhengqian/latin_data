<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">propterea facile et spoliatur lumine terra</span><span class="linebreak"></span>
<span class="line">et repletur item nigrasque sibi abluit umbras.</span><span class="linebreak"></span></p>
<p class="lineGroup"><span class="line indent2">Nec tamen hic oculos falli concedimus hilum.</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>nam quocumque loco sit lux atque umbra tueri</span><span class="linebreak"></span>
<span class="line">illorum est; eadem vero sint lumina necne,</span><span class="linebreak"></span>
<span class="line">umbraque quae fuit hic eadem nunc transeat illuc,</span><span class="linebreak"></span>
<span class="line">an potius fiat paulo quod diximus ante,</span><span class="linebreak"></span>
<span class="line">hoc animi demum ratio discernere debet,</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>nec possunt oculi naturam noscere rerum.</span><span class="linebreak"></span>
<span class="line">proinde animi vitium hoc oculis adfingere noli.</span><span class="linebreak"></span></p>
<p class="lineGroup"><span class="line indent2">Qua vehimur navi, fertur, cum stare videtur;</span><span class="linebreak"></span>
<span class="line">quae manet in statione, ea praeter creditur ire.</span><span class="linebreak"></span>
<span class="line">et fugere ad puppim colles campique videntur</span><span class="linebreak"></span>
<span class="line"><span class="br"></span><span class="lineNumber">390</span><span class="br"></span>quos agimus praeter navem velisque volamus.</span><span class="linebreak"></span></p>
<p class="lineGroup"><span class="line indent2">Sidera cessare aetheriis adfixa cavernis</span><span class="linebreak"></span>
<span class="line">cuncta videntur, et adsiduo sunt omnia motu,</span><span class="linebreak"></span>
<span class="line">quandoquidem longos obitus exorta revisunt,</span><span class="linebreak"></span>
<span class="line">cum permensa suo sunt caelum corpore claro.</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>solque pari ratione manere et luna videtur</span><span class="linebreak"></span>
<span class="line">in statione, ea quae ferri res indicat ipsa.</span><span class="linebreak"></span>
<span class="line indent2">Exstantisque procul medio de gurgite montis</span><span class="linebreak"></span>
<span class="line">classibus inter quos liber patet exitus ingens,</span><span class="linebreak"></span>
<span class="line">insula coniunctis tamen ex his una videtur.</span><span class="linebreak"></span>
<span class="line indent2"><span class="br"></span><span class="lineNumber">400</span><span class="br"></span>Atria versari et circumcursare columnae</span><span class="linebreak"></span>
<span class="line">usque adeo fit uti pueris videantur, ubi ipsi</span><span class="linebreak"></span>
</p></section><notes></notes></section>