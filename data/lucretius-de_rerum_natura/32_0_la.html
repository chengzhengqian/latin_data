<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">770</span><span class="br"></span>sin ita forte putas ignis terraeque coire</span><span class="linebreak"></span>
<span class="line">corpus et aerias auras roremque liquoris,</span><span class="linebreak"></span>
<span class="line">nil in concilio naturam ut mutet eorum,</span><span class="linebreak"></span>
<span class="line">nulla tibi ex illis poterit res esse creata,</span><span class="linebreak"></span>
<span class="line">non animans, non exanimo cum corpore, ut arbos;</span><span class="linebreak"></span>
<span class="line"><span class="br"></span><span class="lineNumber">775</span><span class="br"></span>quippe suam quidque in coetu variantis acervi</span><span class="linebreak"></span>
<span class="line">naturam ostendet mixtusque videbitur aer</span><span class="linebreak"></span>
<span class="line">cum terra simul atque ardor cum rore manere.</span><span class="linebreak"></span>
<span class="line">at primordia gignundis in rebus oportet</span><span class="linebreak"></span>
<span class="line">naturam clandestinam caecamque adhibere,</span><span class="linebreak"></span>
<span class="line"><span class="br"></span><span class="lineNumber">780</span><span class="br"></span>emineat nequid quod contra pugnet et obstet</span><span class="linebreak"></span>
<span class="line">quominus esse queat proprie quodcumque creatur.</span><span class="linebreak"></span></p>
<p class="lineGroup"><span class="line indent2">Quin etiam repetunt a caelo atque ignibus eius</span><span class="linebreak"></span>
<span class="line">et primum faciunt ignem se vertere in auras</span><span class="linebreak"></span>
<span class="line">aeris, hinc imbrem gigni terramque creari</span><span class="linebreak"></span>
<span class="line"><span class="br"></span><span class="lineNumber">785</span><span class="br"></span>ex imbri retroque a terra cuncta reverti,</span><span class="linebreak"></span>
<span class="line">umorem primum, post aera, deinde calorem,</span><span class="linebreak"></span>
<span class="line">nec cessare haec inter se mutare, meare</span><span class="linebreak"></span>
<span class="line">a caelo ad terram, de terra ad sidera mundi.</span><span class="linebreak"></span>
<span class="line">quod facere haud ullo debent primordia pacto;</span><span class="linebreak"></span>
<span class="line"><span class="br"></span><span class="lineNumber">790</span><span class="br"></span>immutabile enim quiddam superare necessest,</span><span class="linebreak"></span>
<span class="line">ne res ad nilum redigantur funditus omnes.</span><span class="linebreak"></span>
<span class="line">nam quodcumque suis mutatum finibus exit,</span><span class="linebreak"></span>
<span class="line">continuo hoc mors est illius quod fuit ante.</span><span class="linebreak"></span>
<span class="line">quapropter quoniam quae paulo diximus ante</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_64_777"><sup class="lineRef">777</sup>atque ardor <span class="italic">Lambinus:</span> et quodam <span class="italic">OQUP:</span> atque vapor <span class="italic">Merrill (1917) tentatively:</span> atque calor <span class="italic">W. Clausen, AJPhil. 70 (1949) 309–310</span> 784–785 imbrem . . . imbri . . . a terra <span class="italic">Marullus:</span> ignem . . . igni ... in terram <span class="italic">OQUP. See critical note on 744. Here</span> ignem . . . igni <span class="italic">can be retained only if we suppose that Lucr. is again arguing against Heraclitus and his followers. This supposition is in fact made by Pascal and by M. Bollack in Assoc. G. Budé, Actes du VIII<sup>e</sup> Congrès 386–387, and it may be correct. The reading of the manuscripts is also retained by Merrill (1917)</span></li></ul></section></notes></section>