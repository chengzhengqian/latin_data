<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">1175</span><span class="br"></span>et miseram taetris se suffit odoribus ipsa,</span><span class="linebreak"></span>
<span class="line">quam famulae longe fugitant furtimque cachinnant.</span><span class="linebreak"></span>
<span class="line">at lacrimans exclusus amator limina saepe</span><span class="linebreak"></span>
<span class="line">floribus et sertis operit postisque superbos</span><span class="linebreak"></span>
<span class="line">unguit amaracino et foribus miser oscula figit;</span><span class="linebreak"></span>
<span class="line">quem si, iam ammissum, venientem offenderit aura</span><span class="linebreak"></span>
<span class="line"><span class="br"></span><span class="lineNumber">1181</span><span class="br"></span>una modo, causas abeundi quaerat honestas,</span><span class="linebreak"></span>
<span class="line">et meditata diu cadat alte sumpta querella,</span><span class="linebreak"></span>
<span class="line">stultitiaque ibi se damnet, tribuisse quod illi</span><span class="linebreak"></span>
<span class="line">plus videat quam mortali concedere par est.</span><span class="linebreak"></span>
<span class="line"><span class="br"></span><span class="lineNumber">1185</span><span class="br"></span>nec Veneres nostras hoc fallit; quo magis ipsae</span><span class="linebreak"></span>
<span class="line">omnia summo opere hos vitae postscaenia celant</span><span class="linebreak"></span>
<span class="line">quos retinere volunt adstrictosque esse in amoreâ€”</span><span class="linebreak"></span>
<span class="line">nequiquam, quoniam tu animo tamen omnia possis</span><span class="linebreak"></span>
<span class="line">protrahere in lucem atque omnis inquirere risus,</span><span class="linebreak"></span>
<span class="line"><span class="br"></span><span class="lineNumber">1190</span><span class="br"></span>et, si bello animost et non odiosa, vicissim</span><span class="linebreak"></span>
<span class="line">praetermittere et humanis concedere rebus.</span><span class="linebreak"></span>
</p>
<p class="lineGroup">
<span class="line indent2">Nec mulier semper ficto suspirat amore</span><span class="linebreak"></span>
<span class="line">quae conplexa viri corpus cum corpore iungit</span><span class="linebreak"></span>
<span class="line">et tenet adsuctis umectans oscula labris;</span><span class="linebreak"></span>
<span class="line"><span class="br"></span><span class="lineNumber">1195</span><span class="br"></span>nam facit ex animo saepe et, communia quaerens</span><span class="linebreak"></span>
<span class="line">gaudia, sollicitat spatium decurrere amoris.</span><span class="linebreak"></span>
<span class="line">nec ratione alia volucres armenta feraeque</span><span class="linebreak"></span>
<span class="line">et pecudes et equae maribus subsidere possent,</span><span class="linebreak"></span>
<span class="line">si non, ipsa quod illarum subat ardet abundans</span><span class="linebreak"></span>
<span class="line"><span class="br"></span><span class="lineNumber">1200</span><span class="br"></span>natura et Venerem salientum laeta retractat.</span><span class="linebreak"></span>
<span class="line">nonne vides etiam quos mutua saepe voluptas</span><span class="linebreak"></span>
<span class="line">vinxit, ut in vinclis communibus excrucientur?</span><span class="linebreak"></span>
</p></section><notes></notes></section>