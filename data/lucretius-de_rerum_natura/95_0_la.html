<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">quas neque concutiunt venti nec nubila nimbis</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>aspergunt neque nix acri concreta pruina</span><span class="linebreak"></span>
<span class="line">cana cadens violat semperque innubilus aether</span><span class="linebreak"></span>
<span class="line">integit, et large diffuso lumine ridet.</span><span class="linebreak"></span>
<span class="line">omnia suppeditat porro natura neque ulla</span><span class="linebreak"></span>
<span class="line">res animi pacem delibat tempore in ullo.</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>at contra nusquam apparent Acherusia templa,</span><span class="linebreak"></span>
<span class="line">nec tellus obstat quin omnia dispiciantur,</span><span class="linebreak"></span>
<span class="line">sub pedibus quaecumque infra per inane geruntur.</span><span class="linebreak"></span>
<span class="line">his ibi me rebus quaedam divina voluptas</span><span class="linebreak"></span>
<span class="line">percipit atque horror, quod sic natura tua vi</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>tam manifesta patens ex omni parte retecta est.</span><span class="linebreak"></span>
</p>
<p class="lineGroup">
<span class="line indent2">Et quoniam docui cunctarum exordia rerum</span><span class="linebreak"></span>
<span class="line">qualia sint et quam variis distantia formis</span><span class="linebreak"></span>
<span class="line">sponte sua volitent aeterno percita motu</span><span class="linebreak"></span>
<span class="line">quove modo possint res ex his quaeque creari,</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>hasce secundum res animi natura videtur</span><span class="linebreak"></span>
<span class="line">atque animae claranda meis iam versibus esse</span><span class="linebreak"></span>
<span class="line">et metus ille foras praeceps Acheruntis agendus,</span><span class="linebreak"></span>
<span class="line">funditus humanam qui vitam turbat ab imo,</span><span class="linebreak"></span>
<span class="line">omnia suffundens mortis nigrore, neque ullam</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>esse voluptatem liquidam puramque relinquit.</span><span class="linebreak"></span>
<span class="line">nam quod saepe homines morbos magis esse timendos</span><span class="linebreak"></span>
<span class="line">infamemque ferunt vitam quam Tartara leti</span><span class="linebreak"></span>
<span class="line">et se scire animi naturam sanguinis esse</span><span class="linebreak"></span>
</p></section><notes></notes></section>