<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">quae tibi cognita res in multis, o bone, rebus</span><span class="linebreak"></span>
<span class="line">utilis invenietur et opportuna cluebit.</span><span class="linebreak"></span></p>
<p class="lineGroup"><span class="line indent2">Haec quoque res etiam naturam dedicat eius,</span><span class="linebreak"></span>
<span class="line">quam tenui constet textura quamque loco se</span><span class="linebreak"></span>
<span class="line"><span class="br"></span><span class="lineNumber">210</span><span class="br"></span>contineat parvo, si possit conglomerari,</span><span class="linebreak"></span>
<span class="line">quod simul atque hominem leti secura quies est</span><span class="linebreak"></span>
<span class="line">indepta atque animi natura animaeque recessit,</span><span class="linebreak"></span>
<span class="line">nil ibi libatum de toto corpore cernas</span><span class="linebreak"></span>
<span class="line">ad speciem, nil ad pondus: mors omnia praestat</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>vitalem praeter sensum calidumque vaporem.</span><span class="linebreak"></span>
<span class="line">ergo animam totam perparvis esse necessest</span><span class="linebreak"></span>
<span class="line">seminibus, nexam per venas viscera nervos,</span><span class="linebreak"></span>
<span class="line">quatenus, omnis ubi e toto iam corpore cessit,</span><span class="linebreak"></span>
<span class="line">extima membrorum circumcaesura tamen se</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>incolumem praestat nec defit ponderis hilum.</span><span class="linebreak"></span>
<span class="line">quod genus est Bacchi cum flos evanuit, aut cum</span><span class="linebreak"></span>
<span class="line">spiritus unguenti suavis diffugit in auras,</span><span class="linebreak"></span>
<span class="line">aut aliquo cum iam sucus de corpore cessit:</span><span class="linebreak"></span>
<span class="line">nil oculis tamen esse minor res ipsa videtur</span><span class="linebreak"></span>
<span class="line">propterea neque detractum de pondere quicquam,</span><span class="linebreak"></span>
<span class="line"><span class="br"></span><span class="lineNumber">226</span><span class="br"></span>nimirum quia multa minutaque semina sucos</span><span class="linebreak"></span>
<span class="line">efficiunt et odorem in toto corpore rerum.</span><span class="linebreak"></span>
<span class="line">quare etiam atque etiam mentis naturam animaeque</span><span class="linebreak"></span>
<span class="line">scire licet perquam pauxillis esse creatam</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>seminibus, quoniam fugiens nil ponderis aufert.</span><span class="linebreak"></span>
</p>
<p class="lineGroup">
<span class="line indent2">Nec tamen haec simplex nobis natura putanda est.</span><span class="linebreak"></span>
<span class="line">tenvis enim quaedam moribundos deserit aura</span><span class="linebreak"></span>
<span class="line">mixta vapore, vapor porro trahit aera secum.</span><span class="linebreak"></span>
<span class="line">nec calor est quisquam, cui non sit mixtus et aer;</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>rara quod eius enim constat natura, necessest</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_204_224"><sup class="lineRef">224</sup>nil <span class="italic">AF:</span> nihil <span class="italic">OQV:</span> nilo <span class="italic">Heinsius, but Lucr. never elides</span> nilo, <span class="italic">and for</span> nil <span class="italic">with comparative cf. 5.569</span></li></ul></section></notes></section>