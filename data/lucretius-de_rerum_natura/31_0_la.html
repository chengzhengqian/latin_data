<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">aera solem imbrem terras animalia fruges—</span><span class="linebreak"></span>
<span class="line"><span class="br"></span><span class="lineNumber">745</span><span class="br"></span>nec tamen admiscent in eorum corpus inane;</span><span class="linebreak"></span>
<span class="line">deinde quod omnino finem non esse secandis</span><span class="linebreak"></span>
<span class="line">corporibus faciunt neque pausam stare fragori</span><span class="linebreak"></span>
<span class="line">nec prorsum in rebus minimum consistere quicquam,</span><span class="linebreak"></span>
<span class="line">cum videamus id extremum cuiusque cacumen</span><span class="linebreak"></span>
<span class="line"><span class="br"></span><span class="lineNumber">750</span><span class="br"></span>esse quod ad sensus nostros minimum esse videtur,</span><span class="linebreak"></span>
<span class="line">conicere ut possis ex hoc, quae cernere non quis</span><span class="linebreak"></span>
<span class="line">extremum quod habent, minimum consistere in illis.</span><span class="linebreak"></span>
<span class="line">huc accedit item, quoniam primordia rerum</span><span class="linebreak"></span>
<span class="line">mollia constituunt, quae nos nativa videmus</span><span class="linebreak"></span>
<span class="line"><span class="br"></span><span class="lineNumber">755</span><span class="br"></span>esse et mortali cum corpore funditus, utqui</span><span class="linebreak"></span>
<span class="line">debeat ad nilum iam rerum summa reverti</span><span class="linebreak"></span>
<span class="line">de niloque renata vigescere copia rerum;</span><span class="linebreak"></span>
<span class="line">quorum utrumque quid a vero iam distet habebis.</span><span class="linebreak"></span>
<span class="line">deinde inimica modis multis sunt atque veneno</span><span class="linebreak"></span>
<span class="line"><span class="br"></span><span class="lineNumber">760</span><span class="br"></span>ipsa sibi inter se; quare aut congressa peribunt</span><span class="linebreak"></span>
<span class="line">aut ita diffugient ut tempestate coacta</span><span class="linebreak"></span>
<span class="line">fulmina diffugere atque imbris ventosque videmus.</span><span class="linebreak"></span></p>
<p class="lineGroup"><span class="line indent2">Denique quattuor ex rebus si cuncta creantur</span><span class="linebreak"></span>
<span class="line">atque in eas rursum res omnia dissoluuntur,</span><span class="linebreak"></span>
<span class="line"><span class="br"></span><span class="lineNumber">765</span><span class="br"></span>qui magis illa queunt rerum primordia dici</span><span class="linebreak"></span>
<span class="line">quam contra res illorum retroque putari?</span><span class="linebreak"></span>
<span class="line">alternis gignuntur enim mutantque colorem</span><span class="linebreak"></span>
<span class="line"><span class="br"></span><span class="lineNumber">768</span><span class="br"></span>et totam inter se naturam tempore ab omni.</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_62_744"><sup class="lineRef">744</sup>imbrem <span class="italic">C. Bailey and P. Maas CR 57 (1943) 14:</span> ignem <span class="italic">OQUP. A reference to the four elements is needed:cf. 567, 713, 715, 783–786. For the corruption, cf. 784–785(probably), Catullus 62.7.</span></li><li class="note text" id="note_LCL181_62_747"><sup class="lineRef">747</sup>faciunt <span class="italic">F:</span> facient <span class="italic">OQUABL, Merrill (1917), Diels, Martin, Büchner, perhaps rightly</span></li><li class="note text" id="note_LCL181_62_748"><sup class="lineRef">748</sup>quicquam <span class="italic">Marullus:</span> qui <span class="italic">OQU:</span> quire <span class="italic">F</span></li><li class="note text" id="note_LCL181_62_752"><sup class="lineRef">752</sup>in illis <span class="italic">Munro: omitted by OQU:</span> rebus <span class="italic">P:</span> et illis <span class="italic">J. P. Postgate, Journ. Phil. 24 (1896) 132:</span> menti <span class="italic">D. J. Furley, Tico Studies in the Greek Atomists 28–29</span></li><li class="note text" id="note_LCL181_62_758"><sup class="lineRef">758</sup>habebis <span class="italic">O corr., P:</span> habes <span class="italic">OQU</span></li><li class="note text" id="note_LCL181_62_759"><sup class="lineRef">759</sup>veneno (<span class="italic">cf. Varro, Rust. 1.2.18) Wakefield in notes</span>: veneni <span class="italic">QU:</span> vene <span class="italic">OAL:</span> venena <span class="italic">O corr., CF</span>: venenum <span class="italic">J. S. Reid, Harv. Stud. 22 (1911) 13, perhaps rightly (cf. 6.974)</span> 769 =762 <span class="italic">rightly deleted by O corr. and omitted by BF</span></li></ul></section></notes></section>