<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">tutatast virtus, volpes dolus et fuga cervos.</span><span class="linebreak"></span>
<span class="line">at levisomna canum fido cum pectore corda,</span><span class="linebreak"></span>
<span class="line"><span class="br"></span><span class="lineNumber">865</span><span class="br"></span>et genus omne quod est veterino semine partum,</span><span class="linebreak"></span>
<span class="line">lanigeraeque simul pecudes et bucera saecla,</span><span class="linebreak"></span>
<span class="line">omnia sunt hominum tutelae tradita, Memmi;</span><span class="linebreak"></span>
<span class="line">nam cupide fugere feras pacemque secuta</span><span class="linebreak"></span>
<span class="line">sunt et larga suo sine pabula parta labore,</span><span class="linebreak"></span>
<span class="line"><span class="br"></span><span class="lineNumber">870</span><span class="br"></span>quae damus utilitatis eorum praemia causa.</span><span class="linebreak"></span></p>
<p class="lineGroup"><span class="line indent2">At quis nil horum tribuit natura, nec ipsa</span><span class="linebreak"></span>
<span class="line">sponte sua possent ut vivere nec dare nobis</span><span class="linebreak"></span>
<span class="line">utilitatem aliquam quare pateremur eorum</span><span class="linebreak"></span>
<span class="line">praesidio nostro pasci genus esseque tutum,</span><span class="linebreak"></span>
<span class="line"><span class="br"></span><span class="lineNumber">875</span><span class="br"></span>scilicet haec aliis praedae lucroque iacebant,</span><span class="linebreak"></span>
<span class="line">indupedita suis fatalibus omnia vinclis,</span><span class="linebreak"></span>
<span class="line">donec ad interitum genus id natura redegit.</span><span class="linebreak"></span></p>
<p class="lineGroup"><span class="line indent2">Sed neque Centauri fuerunt, nec tempore in ullo</span><span class="linebreak"></span>
<span class="line">esse queunt duplici natura et corpore bino</span><span class="linebreak"></span>
<span class="line"><span class="br"></span><span class="lineNumber">880</span><span class="br"></span>ex alienigenis membris compacta, potestas</span><span class="linebreak"></span>
<span class="line">hinc illinc †parvis ut non sit pars† esse potissit.</span><span class="linebreak"></span>
<span class="line">id licet hinc quamvis hebeti cognoscere corde.</span><span class="linebreak"></span></p>
<p class="lineGroup"><span class="line indent2">Principio circum tribus actis impiger annis</span><span class="linebreak"></span>
<span class="line">floret equus, puer haudquaquam; nam saepe etiam</span><span class="linebreak"></span>
<span class="line indent2">nunc</span><span class="linebreak"></span>
<span class="line"><span class="br"></span><span class="lineNumber">885</span><span class="br"></span>ubera mammarum in somnis lactantia quaeret.</span><span class="linebreak"></span>
<span class="line">post ubi equum validae vires aetate senecta</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_446_868"><sup class="lineRef">868</sup>secuta <span class="italic">Lambinus (1570, Errata</span>): secutae <span class="italic">OQP, defended by Wakefield, Orelli</span></li><li class="note text" id="note_LCL181_446_881"><sup class="lineRef">881</sup>parvis ut non sit (sat <span class="italic">Q</span>) pars <span class="italic">OQ:</span> partis (<span class="italic">attributed by modern editors to Lachmann, but see Havercamp, Variae Lectiones</span>) ut sat par (<span class="italic">Giussani) Bailey, Martin. Lambinus remarks</span> “<span class="italic">si huius versus varias scripturas lectori proponere vellem, totam paginam implerem,” and many emendations have been suggested since his time</span></li></ul></section></notes></section>