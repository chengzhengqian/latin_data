<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">sed magis in vita divom metus urget inanis</span><span class="linebreak"></span>
<span class="line">mortalis, casumque timent quem cuique ferat fors.</span><span class="linebreak"></span></p>
<p class="lineGroup"><span class="line indent2">Nec Tityon volucres ineunt Acherunte iacentem</span><span class="linebreak"></span>
<span class="line"><span class="br"></span><span class="lineNumber">985</span><span class="br"></span>nec quod sub magno scrutentur pectore quicquam</span><span class="linebreak"></span>
<span class="line">perpetuam aetatem possunt reperire profecto.</span><span class="linebreak"></span>
<span class="line">quamlibet immani proiectu corporis exstet,</span><span class="linebreak"></span>
<span class="line">qui non sola novem dispessis iugera membris</span><span class="linebreak"></span>
<span class="line">obtineat, sed qui terrai totius orbem,</span><span class="linebreak"></span>
<span class="line"><span class="br"></span><span class="lineNumber">990</span><span class="br"></span>non tamen aeternum poterit perferre dolorem</span><span class="linebreak"></span>
<span class="line">nec praebere cibum proprio de corpore semper.</span><span class="linebreak"></span>
<span class="line">sed Tityos nobis hic est, in amore iacentem</span><span class="linebreak"></span>
<span class="line">quem volucres lacerant atque exest anxius angor</span><span class="linebreak"></span>
<span class="line">aut alia quavis scindunt cuppedine curae.</span><span class="linebreak"></span></p>
<p class="lineGroup"><span class="line indent2"><span class="br"></span><span class="lineNumber">995</span><span class="br"></span>Sisyphus in vita quoque nobis ante oculos est,</span><span class="linebreak"></span>
<span class="line">qui petere a populo fasces saevasque secures</span><span class="linebreak"></span>
<span class="line">imbibit et semper victus tristisque recedit.</span><span class="linebreak"></span>
<span class="line">nam petere imperium quod inanest nec datur um-</span><span class="linebreak"></span>
<span class="line indent2">quam,</span><span class="linebreak"></span>
<span class="line">atque in eo semper durum sufferre laborem,</span><span class="linebreak"></span>
<span class="line"><span class="br"></span><span class="lineNumber">1000</span><span class="br"></span>hoc est adverso nixantem trudere monte</span><span class="linebreak"></span>
<span class="line">saxum quod tamen e summo iam vertice rursum</span><span class="linebreak"></span>
<span class="line">volvitur et plani raptim petit aequora campi.</span><span class="linebreak"></span></p>
<p class="lineGroup"><span class="line indent2">Deinde animi ingratam naturam pascere semper</span><span class="linebreak"></span>
<span class="line">atque explere bonis rebus satiareque numquamâ€”</span><span class="linebreak"></span>
</p></section><notes></notes></section>