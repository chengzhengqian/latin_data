<section class="div1 language" lang="la"><header><hgroup><h1>Lucretius</h1></hgroup></header><section class="div2">
<p class="lineGroup">
<span class="line indent2">Nec Veneris fructu caret is qui vitat amorem,</span><span class="linebreak"></span>
<span class="line">sed potius quae sunt sine poena commoda sumit;</span><span class="linebreak"></span>
<span class="line"><span class="br"></span><span class="lineNumber">1075</span><span class="br"></span>nam certe purast sanis magis inde voluptas</span><span class="linebreak"></span>
<span class="line">quam miseris. etenim potiundi tempore in ipso</span><span class="linebreak"></span>
<span class="line">fluctuat incertis erroribus ardor amantum,</span><span class="linebreak"></span>
<span class="line">nec constat quid primum oculis manibusque fruantur.</span><span class="linebreak"></span>
<span class="line">quod petiere, premunt arte faciuntque dolorem</span><span class="linebreak"></span>
<span class="line"><span class="br"></span><span class="lineNumber">1080</span><span class="br"></span>corporis, et dentes inlidunt saepe labellis</span><span class="linebreak"></span>
<span class="line">osculaque adfligunt, quia non est pura voluptas</span><span class="linebreak"></span>
<span class="line">et stimuli subsunt qui instigant laedere id ipsum,</span><span class="linebreak"></span>
<span class="line">quodcumque est, rabies unde illaec germina surgunt.</span><span class="linebreak"></span></p>
<p class="lineGroup"><span class="line indent2">Sed leviter poenas frangit Venus inter amorem,</span><span class="linebreak"></span>
<span class="line"><span class="br"></span><span class="lineNumber">1085</span><span class="br"></span>blandaque refrenat morsus admixta voluptas;</span><span class="linebreak"></span>
<span class="line">namque in eo spes est, unde est ardoris origo,</span><span class="linebreak"></span>
<span class="line">restingui quoque posse ab eodem corpore flammam.</span><span class="linebreak"></span>
<span class="line">quod fieri contra totum natura repugnat:</span><span class="linebreak"></span>
<span class="line">unaque res haec est, cuius quam plurima habemus,</span><span class="linebreak"></span>
<span class="line"><span class="br"></span><span class="lineNumber">1090</span><span class="br"></span>tam magis ardescit dira cuppedine pectus.</span><span class="linebreak"></span>
<span class="line">nam cibus atque umor membris adsumitur intus;</span><span class="linebreak"></span>
<span class="line">quae quoniam certas possunt obsidere partis,</span><span class="linebreak"></span>
<span class="line">hoc facile expletur laticum frugumque cupido.</span><span class="linebreak"></span>
<span class="line">ex hominis vero facie pulchroque colore</span><span class="linebreak"></span>
<span class="line"><span class="br"></span><span class="lineNumber">1095</span><span class="br"></span>nil datur in corpus praeter simulacra fruendum</span><span class="linebreak"></span>
<span class="line">tenvia; quae vento spes raptast saepe misella.</span><span class="linebreak"></span>
<span class="line">ut bibere in somnis sitiens quom quaerit, et umor</span><span class="linebreak"></span>
<span class="line">non datur, ardorem qui membris stinguere possit,</span><span class="linebreak"></span>
<span class="line">sed laticum simulacra petit frustraque laborat</span><span class="linebreak"></span>
<span class="line"><span class="br"></span><span class="lineNumber">1100</span><span class="br"></span>in medioque sitit torrenti flumine potans,</span><span class="linebreak"></span>
<span class="line">sic in amore Venus simulacris ludit amantis,</span><span class="linebreak"></span>
<span class="line">nec satiare queunt spectando corpora coram,</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_360_1081"><sup class="lineRef">1081</sup>adfligunt <span class="italic">OACFLM:</span> adfigunt <span class="italic">QB, Diels, Martin</span> 1096 raptast <span class="italic">Munro</span>: rapta est <span class="italic">AB, ed. Juntina in notes, Wakefield from Codex Musaei Britannici Butl. 11912</span>: raptat <span class="italic">OQFL</span></li></ul></section></notes></section>