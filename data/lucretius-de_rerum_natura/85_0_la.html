<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">vincere, et ingentis plagae sedare tumultus</span><span class="linebreak"></span>
<span class="line">inque suos quicquid rursus revocare meatus</span><span class="linebreak"></span>
<span class="line">et quasi iam leti dominantem in corpore motum</span><span class="linebreak"></span>
<span class="line">discutere ac paene amissos accendere sensus.</span><span class="linebreak"></span>
<span class="line"><span class="br"></span><span class="lineNumber">960</span><span class="br"></span>nam qua re potius leti iam limine ab ipso</span><span class="linebreak"></span>
<span class="line">ad vitam possint conlecta mente reverti</span><span class="linebreak"></span>
<span class="line">quam quo decursum prope iam siet ire et abire?</span><span class="linebreak"></span></p>
<p class="lineGroup"><span class="line indent2">Praeterea quoniam dolor est, ubi materiai</span><span class="linebreak"></span>
<span class="line">corpora vi quadam per viscera viva per artus</span><span class="linebreak"></span>
<span class="line"><span class="br"></span><span class="lineNumber">965</span><span class="br"></span>sollicitata suis trepidant in sedibus intus,</span><span class="linebreak"></span>
<span class="line">inque locum quando remigrant, fit blanda voluptas,</span><span class="linebreak"></span>
<span class="line">scire licet nullo primordia posse dolore</span><span class="linebreak"></span>
<span class="line">temptari nullamque voluptatem capere ex se,</span><span class="linebreak"></span>
<span class="line">quandoquidem non sunt ex ullis principiorum</span><span class="linebreak"></span>
<span class="line"><span class="br"></span><span class="lineNumber">970</span><span class="br"></span>corporibus, quorum motus novitate laborent</span><span class="linebreak"></span>
<span class="line">aut aliquem fructum capiant dulcedinis almae.</span><span class="linebreak"></span>
<span class="line">haud igitur debent esse ullo praedita sensu.</span><span class="linebreak"></span></p>
<p class="lineGroup"><span class="line indent2">Denique uti possint sentire animalia quaeque,</span><span class="linebreak"></span>
<span class="line">principiis si iam est sensus tribuendus eorum,</span><span class="linebreak"></span>
<span class="line">quid, genus humanum propritim de quibus auctumst?</span><span class="linebreak"></span>
<span class="line"><span class="br"></span><span class="lineNumber">976</span><span class="br"></span>scilicet et risu tremulo concussa cachinnant</span><span class="linebreak"></span>
<span class="line">et lacrimis spargunt rorantibus ora genasque,</span><span class="linebreak"></span>
<span class="line">multaque de rerum mixtura dicere callent,</span><span class="linebreak"></span>
<span class="line">et sibi proporro quae sint primordia quaerunt;</span><span class="linebreak"></span>
<span class="line"><span class="br"></span><span class="lineNumber">980</span><span class="br"></span>quandoquidem totis mortalibus adsimulata</span><span class="linebreak"></span>
<span class="line">ipsa quoque ex aliis debent constare elementis,</span><span class="linebreak"></span>
<span class="line">inde alia ex aliis, nusquam consistere ut ausis:</span><span class="linebreak"></span>
<span class="line">quippe sequar, quodcumque loqui ridereque dices</span><span class="linebreak"></span>
<span class="line">et sapere, ex aliis eadem haec facientibus ut sit.</span><span class="linebreak"></span>
</p></section><notes></notes></section>