<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">ocius et citius dissolvi in corpora prima,</span><span class="linebreak"></span>
<span class="line">cum semel ex hominis membris ablata recessit.</span><span class="linebreak"></span>
<span class="line">quippe etenim corpus, quod vas quasi constitit eius,</span><span class="linebreak"></span>
<span class="line"><span class="br"></span><span class="lineNumber">441</span><span class="br"></span>cum cohibere nequit conquassatum ex aliqua re</span><span class="linebreak"></span>
<span class="line">ac rarefactum detracto sanguine venis,</span><span class="linebreak"></span>
<span class="line">aere qui credas posse hanc cohiberier ullo,</span><span class="linebreak"></span>
<span class="line">corpore qui nostro rarus magis incohibescit?</span><span class="linebreak"></span>
</p>
<p class="lineGroup">
<span class="line indent2"><span class="br"></span><span class="lineNumber">445</span><span class="br"></span>Praeterea gigni pariter cum corpore et una</span><span class="linebreak"></span>
<span class="line">crescere sentimus pariterque senescere mentem.</span><span class="linebreak"></span>
<span class="line">nam velut infirmo pueri teneroque vagantur</span><span class="linebreak"></span>
<span class="line">corpore, sic animi sequitur sententia tenvis;</span><span class="linebreak"></span>
<span class="line">inde ubi robustis adolevit viribus aetas,</span><span class="linebreak"></span>
<span class="line"><span class="br"></span><span class="lineNumber">450</span><span class="br"></span>consilium quoque maius et auctior est animi vis;</span><span class="linebreak"></span>
<span class="line">post ubi iam validis quassatum est viribus aevi</span><span class="linebreak"></span>
<span class="line">corpus et obtusis ceciderunt viribus artus,</span><span class="linebreak"></span>
<span class="line">claudicat ingenium, delirat lingua, labat mens,</span><span class="linebreak"></span>
<span class="line">omnia deficiunt atque uno tempore desunt.</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>ergo dissolui quoque convenit omnem animai</span><span class="linebreak"></span>
<span class="line">naturam, ceu fumus, in altas aeris auras,</span><span class="linebreak"></span>
<span class="line">quandoquidem gigni pariter pariterque videmus</span><span class="linebreak"></span>
<span class="line">crescere et, ut docui, simul aevo fessa fatisci.</span><span class="linebreak"></span></p>
<p class="lineGroup"><span class="line indent2">huc accedit uti videamus, corpus ut ipsum</span><span class="linebreak"></span>
<span class="line"><span class="br"></span><span class="lineNumber">460</span><span class="br"></span>suscipere inmanis morbos durumque dolorem,</span><span class="linebreak"></span>
<span class="line">sic animum curas acris luctumque metumque;</span><span class="linebreak"></span>
<span class="line">quare participem leti quoque convenit esse.</span><span class="linebreak"></span></p>
<p class="lineGroup"><span class="line">Quin etiam morbis in corporis avius errat</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_222_444"><sup class="lineRef">444</sup>incohibescit <span class="italic">OQ VP, rightly retained by Ernout. Inceptive forms are common in Lucr. (see Ernout-Robin on 1.252), the inceptive force sometimes hardly being felt, as in 890:</span> incohibens sit <span class="italic">J. Woltjer</span>: incohibessit <span class="italic">attributed by the editors to Wakefield, but already recorded by Havercamp, who seems however to mean</span> incohibescit: incohibentist <span class="italic">P. T. Eden, CPhil. 72 (1977) 248</span></li></ul></section></notes></section>