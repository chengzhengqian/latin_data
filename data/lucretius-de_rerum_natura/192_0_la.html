<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">quod superest, nunc huc rationis detulit ordo,</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>ut mihi mortali consistere corpore mundum</span><span class="linebreak"></span>
<span class="line">nativomque simul ratio reddunda sit esse;</span><span class="linebreak"></span>
<span class="line">et quibus ille modis congressus materiai</span><span class="linebreak"></span>
<span class="line">fundarit terram caelum mare sidera solem</span><span class="linebreak"></span>
<span class="line">lunaique globum; tum quae tellure animantes</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>extiterint, et quae nullo sint tempore natae;</span><span class="linebreak"></span>
<span class="line">quove modo genus humanum variante loquella</span><span class="linebreak"></span>
<span class="line">coeperit inter se vesci per nomina rerum;</span><span class="linebreak"></span>
<span class="line">et quibus ille modis divom metus insinuarit</span><span class="linebreak"></span>
<span class="line">pectora, terrarum qui in orbi sancta tuetur</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>fana lacus lucos aras simulacraque divom.</span><span class="linebreak"></span>
<span class="line">praeterea solis cursus lunaeque meatus</span><span class="linebreak"></span>
<span class="line">expediam qua vi flectat natura gubernans,</span><span class="linebreak"></span>
<span class="line">ne forte haec inter caelum terramque reamur</span><span class="linebreak"></span>
<span class="line">libera sponte sua cursus lustrare perennis,</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>morigera ad fruges augendas atque animantis,</span><span class="linebreak"></span>
<span class="line">neve aliqua divom volvi ratione putemus.</span><span class="linebreak"></span>
<span class="line">nam bene qui didicere deos securum agere aevom,</span><span class="linebreak"></span>
<span class="line">si tamen interea mirantur qua ratione</span><span class="linebreak"></span>
<span class="line">quaeque geri possint, praesertim rebus in illis</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>quae supera caput aetheriis cernuntur in oris,</span><span class="linebreak"></span>
<span class="line">rursus in antiquas referuntur religiones,</span><span class="linebreak"></span>
<span class="line">et dominos acris adsciscunt, omnia posse</span><span class="linebreak"></span>
<span class="line">quos miseri credunt, ignari quid queat esse,</span><span class="linebreak"></span>
<span class="line">quid nequeat, finita potestas denique cuique</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>quanam sit ratione atque alte terminus haerens.</span><span class="linebreak"></span></p>
<p class="lineGroup"><span class="line indent2">Quod superest, ne te in promissis plura moremur,</span><span class="linebreak"></span>
<span class="line">principio maria ac terras caelumque tuere:</span><span class="linebreak"></span>
<span class="line">quorum naturam triplicem, tria corpora, Memmi,</span><span class="linebreak"></span>
<span class="line">tris species tam dissimilis, tria talia texta,</span><span class="linebreak"></span>
</p></section><notes></notes></section>