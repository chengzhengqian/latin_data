<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">tertius accipiat quaedam clementius aequo.</span><span class="linebreak"></span>
<span class="line">inque aliis rebus multis differre necessest</span><span class="linebreak"></span>
<span class="line"><span class="br"></span><span class="lineNumber">315</span><span class="br"></span>naturas hominum varias moresque sequacis;</span><span class="linebreak"></span>
<span class="line">quorum ego nunc nequeo caecas exponere causas,</span><span class="linebreak"></span>
<span class="line">nec reperire figurarum tot nomina quot sunt</span><span class="linebreak"></span>
<span class="line">principiis, unde haec oritur variantia rerum.</span><span class="linebreak"></span>
<span class="line">illud in his rebus video firmare potesse,</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>usque adeo naturarum vestigia linqui</span><span class="linebreak"></span>
<span class="line">parvola quae nequeat ratio depellere nobis,</span><span class="linebreak"></span>
<span class="line">ut nil inpediat dignam dis degere vitam.</span><span class="linebreak"></span>
</p>
<p class="lineGroup">
<span class="line indent2">Haec igitur natura tenetur corpore ab omni,</span><span class="linebreak"></span>
<span class="line">ipsaque corporis est custos et causa salutis;</span><span class="linebreak"></span>
<span class="line"><span class="br"></span><span class="lineNumber">326</span><span class="br"></span>nam communibus inter se radicibus haerent</span><span class="linebreak"></span>
<span class="line">nec sine pernicie divelli posse videntur.</span><span class="linebreak"></span>
<span class="line">quod genus e thuris glaebis evellere odorem</span><span class="linebreak"></span>
<span class="line">haud facile est, quin intereat natura quoque eius,</span><span class="linebreak"></span>
<span class="line">sic animi atque animae naturam corpore toto</span><span class="linebreak"></span>
<span class="line">extrahere haud facile est, quin omnia dissoluantur:</span><span class="linebreak"></span>
<span class="line"><span class="br"></span><span class="lineNumber">331</span><span class="br"></span>inplexis ita principiis ab origine prima</span><span class="linebreak"></span>
<span class="line">inter se fiunt consorti praedita vita;</span><span class="linebreak"></span>
<span class="line">nec sibi quaeque sine alterius vi posse videtur</span><span class="linebreak"></span>
<span class="line">corporis atque animi seorsum sentire potestas,</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>sed communibus inter eas conflatur utrimque</span><span class="linebreak"></span>
<span class="line">motibus accensus nobis per viscera sensus.</span><span class="linebreak"></span></p>
<p class="lineGroup"><span class="line indent2">Praeterea corpus per se nec gignitur umquam</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_212_321"><sup class="lineRef">321</sup>nobis <span class="italic">Lachmann:</span> noctis <span class="italic">O</span>: noctes <span class="italic">QV:</span> dictis <span class="italic">Mamilas:</span> mentis <span class="italic">E. L. B. Meurig Davies, CR 64 (1950) 94-95</span></li></ul></section></notes></section>