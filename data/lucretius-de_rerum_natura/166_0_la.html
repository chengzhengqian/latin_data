<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">non ita conveniunt ad sensus omnibus omnes,</span><span class="linebreak"></span>
<span class="line">ut non sint aliis quaedam magis acria visu.</span><span class="linebreak"></span>
<span class="line"><span class="br"></span><span class="lineNumber">710</span><span class="br"></span>quin etiam gallum, noctem explaudentibus alis</span><span class="linebreak"></span>
<span class="line">auroram clara consuetum voce vocare,</span><span class="linebreak"></span>
<span class="line">noenu queunt rabidi contra constare leones</span><span class="linebreak"></span>
<span class="line">inque tueri: ita continuo meminere fugai,</span><span class="linebreak"></span>
<span class="line">nimirum quia sunt gallorum in corpore quaedam</span><span class="linebreak"></span>
<span class="line"><span class="br"></span><span class="lineNumber">715</span><span class="br"></span>semina, quae cum sunt oculis inmissa leonum,</span><span class="linebreak"></span>
<span class="line">pupillas interfodiunt acremque dolorem</span><span class="linebreak"></span>
<span class="line">praebent, ut nequeant contra durare feroces;</span><span class="linebreak"></span>
<span class="line">cum tamen haec nostras acies nil laedere possint,</span><span class="linebreak"></span>
<span class="line">aut quia non penetrant aut quod penetrantibus illis</span><span class="linebreak"></span>
<span class="line"><span class="br"></span><span class="lineNumber">720</span><span class="br"></span>exitus ex oculis liber datur, in remorando</span><span class="linebreak"></span>
<span class="line">laedere ne possint ex ulla lumina parte.</span><span class="linebreak"></span>
</p>
<p class="lineGroup">
<span class="line indent2">Nunc age, quae moveant animum res accipe, et</span><span class="linebreak"></span>
<span class="line indent3">unde</span><span class="linebreak"></span>
<span class="line">quae veniunt veniant in mentem percipe paucis.</span><span class="linebreak"></span>
<span class="line indent2">Principio hoc dico, rerum simulacra vagari</span><span class="linebreak"></span>
<span class="line"><span class="br"></span><span class="lineNumber">725</span><span class="br"></span>multa modis multis in cunctas undique partis</span><span class="linebreak"></span>
<span class="line">tenvia, quae facile inter se iunguntur in auris,</span><span class="linebreak"></span>
<span class="line">obvia cum veniunt, ut aranea bratteaque auri.</span><span class="linebreak"></span>
<span class="line">quippe etenim multo magis haec sunt tenvia textu</span><span class="linebreak"></span>
<span class="line"><span class="br"></span><span class="lineNumber">729</span><span class="br"></span>quam quae percipiunt oculos visumque lacessunt,</span><span class="linebreak"></span>
<span class="line">corporis haec quoniam penetrant per rara cientque</span><span class="linebreak"></span>
<span class="line">tenvem animi naturam intus sensumque lacessunt.</span><span class="linebreak"></span></p>
<p class="lineGroup"><span class="line indent2">Centauros itaque et Scyllarum membra videmus</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_332_712"><sup class="lineRef">712</sup>rabidei (= rabidi) <span class="italic">Wakefield in notes:</span> rapidi <span class="italic">OQP, retained by Merrill (1917), Diels, Martin, BÃ¼chner in sense of</span> rapaces. <span class="italic">Cf. 5.892</span></li></ul></section></notes></section>