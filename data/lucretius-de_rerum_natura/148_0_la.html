<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">propterea fit uti, speciem quo vertimus, omnes</span><span class="linebreak"></span>
<span class="line">res ibi earn contra feriant forma atque colore.</span><span class="linebreak"></span></p>
<p class="lineGroup"><span class="line indent2">Et quantum quaeque ab nobis res absit, imago</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>efficit ut videamus et internoscere curat;</span><span class="linebreak"></span>
<span class="line">nam cum mittitur, extemplo protrudit agitque</span><span class="linebreak"></span>
<span class="line">aera qui inter se cumque est oculosque locatus,</span><span class="linebreak"></span>
<span class="line">isque ita per nostras acies perlabitur omnis</span><span class="linebreak"></span>
<span class="line">et quasi perterget pupillas atque ita transit.</span><span class="linebreak"></span>
<span class="innerMarginNote right">251</span><span class="line"><span class="br"></span><span class="lineNumber">250</span><span class="br"></span>propterea fit uti videamus quam procul absit</span><span class="linebreak"></span>
<span class="innerMarginNote right">250</span><span class="line">res quaeque; et quanto plus aeris ante agitatur</span><span class="linebreak"></span>
<span class="line">et nostros oculos perterget longior aura,</span><span class="linebreak"></span>
<span class="line">tam procul esse magis res quaeque remota videtur.</span><span class="linebreak"></span>
<span class="line">scilicet haec summe celeri ratione geruntur,</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>quale sit ut videamus et una quam procul absit.</span><span class="linebreak"></span></p>
<p class="lineGroup"><span class="line indent2">Illud in his rebus minime mirabile habendumst,</span><span class="linebreak"></span>
<span class="line">cur, ea quae feriant oculos simulacra videri</span><span class="linebreak"></span>
<span class="line">singula cum nequeant, res ipsae perspiciantur.</span><span class="linebreak"></span>
<span class="line">ventus enim quoque paulatim cum verberat et cum</span><span class="linebreak"></span>
<span class="innerMarginNote right">261</span><span class="line"><span class="br"></span><span class="lineNumber">260</span><span class="br"></span>acre fluit frigus, non privam quamque solemus</span><span class="linebreak"></span>
<span class="innerMarginNote right">260</span><span class="line">particulam venti sentire et frigoris eius,</span><span class="linebreak"></span>
<span class="line">sed magis unorsum, fierique perinde videmus</span><span class="linebreak"></span>
<span class="line">corpore tum plagas in nostro tamquam aliquae res</span><span class="linebreak"></span>
<span class="line">verberet atque sui det sensum corporis extra.</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>praeterea lapidem digito cum tundimus, ipsum</span><span class="linebreak"></span>
<span class="line">tangimus extremum saxi summumque colorem,</span><span class="linebreak"></span>
<span class="line">nec sentimus eum tactu, verum magis ipsam</span><span class="linebreak"></span>
<span class="line">duritiem penitus saxi sentimus in alto.</span><span class="linebreak"></span></p>
<p class="lineGroup"><span class="line indent2">Nunc age, cur ultra speculum videatur imago</span><span class="linebreak"></span>
</p></section><notes></notes></section>