<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">religionum animum nodis exsolvere pergo,</span><span class="linebreak"></span>
<span class="line">deinde quod obscura de re tam lucida pango</span><span class="linebreak"></span>
<span class="line">carmina, musaeo contingens cuncta lepore.</span><span class="linebreak"></span>
<span class="line"><span class="br"></span><span class="lineNumber">935</span><span class="br"></span>id quoque enim non ab nulla ratione videtur;</span><span class="linebreak"></span>
<span class="line">sed veluti pueris absinthia taetra medentes</span><span class="linebreak"></span>
<span class="line">cum dare conantur, prius oras pocula circum</span><span class="linebreak"></span>
<span class="line">contingunt mellis dulci flavoque liquore,</span><span class="linebreak"></span>
<span class="line">ut puerorum aetas inprovida ludificetur</span><span class="linebreak"></span>
<span class="line"><span class="br"></span><span class="lineNumber">940</span><span class="br"></span>labrorum tenus, interea perpotet amarum</span><span class="linebreak"></span>
<span class="line">absinthi laticern deceptaque non capiatur,</span><span class="linebreak"></span>
<span class="line">sed potius tali pacto recreata valescat,</span><span class="linebreak"></span>
<span class="line">sic ego nunc, quoniam haec ratio plerumque videtur</span><span class="linebreak"></span>
<span class="line">tristior esse quibus non est tractata, retroque</span><span class="linebreak"></span>
<span class="line"><span class="br"></span><span class="lineNumber">945</span><span class="br"></span>volgus abhorret ab hac, volui tibi suaviloquenti</span><span class="linebreak"></span>
<span class="line">carmine Pierio rationem exponere nostram</span><span class="linebreak"></span>
<span class="line">et quasi musaeo dulci contingere melle,</span><span class="linebreak"></span>
<span class="line">si tibi forte animum tali ratione tenere</span><span class="linebreak"></span>
<span class="line">versibus in nostris possem, dum perspicis omnem</span><span class="linebreak"></span>
<span class="line"><span class="br"></span><span class="lineNumber">950</span><span class="br"></span>naturam rerum qua constet compta figura.</span><span class="linebreak"></span>
</p>
<p class="lineGroup">
<span class="line indent2">Sed quoniam docui solidissima materiai</span><span class="linebreak"></span>
<span class="line">corpora perpetuo volitare invicta per aevom,</span><span class="linebreak"></span>
<span class="line">nunc age, summai quaedam sit finis eorum</span><span class="linebreak"></span>
<span class="line">necne sit, evolvamus; item quod inane repertumst</span><span class="linebreak"></span>
<span class="line"><span class="br"></span><span class="lineNumber">955</span><span class="br"></span>seu locus ac spatium, res in quo quaeque gerantur,</span><span class="linebreak"></span>
<span class="line">pervideamus utrum finitum funditus omne</span><span class="linebreak"></span>
<span class="line">constet an immensum pateat vasteque profundum.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL181_78_942"><sup class="lineRef">942</sup>pacto <span class="italic">Heinsius, Lachmann:</span> facto <span class="italic">OQGP</span></li></ul></section></notes></section>