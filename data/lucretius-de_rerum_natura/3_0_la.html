<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">possumus aequo animo nec Memmi clara propago</span><span class="linebreak"></span>
<span class="line">talibus in rebus communi desse saluti.</span><span class="linebreak"></span>
<span class="line">omnis enim per se divom natura necessest</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>inmortali aevo summa cum pace fruatur</span><span class="linebreak"></span>
<span class="line">semota ab nostris rebus seiunctaque longe;</span><span class="linebreak"></span>
<span class="line">nam privata dolore omni, privata periclis,</span><span class="linebreak"></span>
<span class="line">ipsa suis pollens opibus, nil indiga nostri,</span><span class="linebreak"></span>
<span class="line">nec bene promeritis capitur neque tangitur ira.</span><span class="linebreak"></span>
</p>
<p class="lineGroup">
<span class="line indent2">Quod superest, vacuas auris animumque sagacem</span><span class="linebreak"></span>
<span class="line"><span class="br"></span><span class="lineNumber">51</span><span class="br"></span>semotum a curis adhibe veram ad rationem,</span><span class="linebreak"></span>
<span class="line">ne mea dona tibi studio disposta fideli,</span><span class="linebreak"></span>
<span class="line">intellecta prius quam sint, contempta relinquas.</span><span class="linebreak"></span>
<span class="line">nam tibi de summa caeli ratione deumque</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>disserere incipiam, et rerum primordia pandam,</span><span class="linebreak"></span>
<span class="line">unde omnis natura creet res auctet alatque</span><span class="linebreak"></span>
<span class="line">quove eadem rursum natura perempta resolvat,</span><span class="linebreak"></span>
<span class="line">quae nos materiem et genitalia corpora rebus</span><span class="linebreak"></span>
<span class="line">reddunda in ratione vocare et semina rerum</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>appellare suëmus et haec eadem usurpare</span><span class="linebreak"></span>
<span class="line">corpora prima, quod ex illis sunt omnia primis.</span><span class="linebreak"></span>
</p>
<p class="lineGroup">
<span class="line indent2">Humana ante oculos foede cum vita iaceret</span><span class="linebreak"></span>
<span class="line">in terris oppressa gravi sub religione,</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_6_44"><sup class="lineRef">44-49</sup><span class="italic">which recur in 2.646–651, are excluded or bracketed by most editors. However, strong arguments for the retention of the lines are summarized by Bailey 601–602, 1750. It is true that the passage comes in abruptly, and it may be assumed that Lucr. first wrote it in Book 2, and later inserted it here without adjusting it properly to its new context. In view of this manifest lack of revision, it seems unnecessary and unwise to assume a lacuna either before or after the lines</span> 50 vacuas auris animumque sagacem <span class="italic">scholia Veronensia on Virgil, G. 3.3</span>: ut (<span class="italic">deleted by O corr.</span>) vacuas auris <span class="italic">OQG</span></li></ul></section></notes></section>