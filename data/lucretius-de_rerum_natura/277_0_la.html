<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">805</span><span class="br"></span>tum fit odor vini plagae mactabilis instar.</span><span class="linebreak"></span>
<span class="line">nonne vides etiam terra quoque sulpur in ipsa</span><span class="linebreak"></span>
<span class="line">gignier et taetro concrescere odore bitumen?</span><span class="linebreak"></span>
<span class="line">denique ubi argenti venas aurique sequuntur,</span><span class="linebreak"></span>
<span class="line">terrai penitus scrutantes abdita ferro,</span><span class="linebreak"></span>
<span class="line"><span class="br"></span><span class="lineNumber">810</span><span class="br"></span>qualis expiret Scaptensula subter odores?</span><span class="linebreak"></span>
<span class="line">quidve mali fit ut exhalent aurata metalla?</span><span class="linebreak"></span>
<span class="line">quas hominum reddunt facies qualisque colores?</span><span class="linebreak"></span>
<span class="line">nonne vides audisve perire in tempore parvo</span><span class="linebreak"></span>
<span class="line">quam soleant et quam vitai copia desit,</span><span class="linebreak"></span>
<span class="line">quos opere in tali cohibet vis magna necessis?</span><span class="linebreak"></span>
<span class="line">hos igitur tellus omnis exaestuat aestus</span><span class="linebreak"></span>
<span class="line">expiratque foras in apertum promptaque caeli.</span><span class="linebreak"></span></p>
<p class="lineGroup"><span class="line indent2">Sic et Averna loca alitibus summittere debent</span><span class="linebreak"></span>
<span class="line">mortiferam vim, de terra quae surgit in auras,</span><span class="linebreak"></span>
<span class="line"><span class="br"></span><span class="lineNumber">820</span><span class="br"></span>ut spatium caeli quadam de parte venenet,</span><span class="linebreak"></span>
<span class="line">quo simul ac primum pennis delata sit ales,</span><span class="linebreak"></span>
<span class="line">impediatur ibi caeco correpta veneno,</span><span class="linebreak"></span>
<span class="line">ut cadat e regione loci, qua derigit aestus.</span><span class="linebreak"></span>
<span class="line">quo cum conruit, hic eadem vis illius aestus</span><span class="linebreak"></span>
<span class="line"><span class="br"></span><span class="lineNumber">825</span><span class="br"></span>reliquias vitae membris ex omnibus aufert.</span><span class="linebreak"></span>
<span class="line">quippe etenim primo quasi quendam conciet aestum;</span><span class="linebreak"></span>
<span class="line">posterius fit uti, cum iam cecidere veneni</span><span class="linebreak"></span>
<span class="line">in fontis ipsos, ibi sit quoque vita vomenda</span><span class="linebreak"></span>
<span class="line">propterea quod magna mali fit copia circum.</span><span class="linebreak"></span></p>
<p class="lineGroup"><span class="line indent2"><span class="br"></span><span class="lineNumber">830</span><span class="br"></span>Fit quoque ut interdum vis haec atque aestus</span><span class="linebreak"></span>
<span class="line indent2">Averni</span><span class="linebreak"></span>
<span class="line">aera, qui inter avis cumquest terramque locatus,</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_554_815"><sup class="lineRef">815</sup>necessis <span class="italic">Lachmann</span>: necessest <span class="italic">OBL could perhaps be retained with a full stop after it and (as in Lambinus’ text) a question mark after</span> magna <span class="italic">= “you must see” (cf. 3.962):</span> necesse est <span class="italic">QAF</span>: necesse <span class="italic">(as an adverb) Ernout tentatively</span></li></ul></section></notes></section>