<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">esse, neque umorem dubitavi aurasque perire,</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>atque eadem gigni rursusque augescere dixi,</span><span class="linebreak"></span>
<span class="line">principio pars terrai nonnulla, perusta</span><span class="linebreak"></span>
<span class="line">solibus adsiduis, multa pulsata pedum vi,</span><span class="linebreak"></span>
<span class="line">pulveris exhalat nebulam nubesque volantis</span><span class="linebreak"></span>
<span class="line">quas validi toto dispergunt aere venti.</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>pars etiam glebarum ad diluviem revocatur</span><span class="linebreak"></span>
<span class="line">imbribus, et ripas radentia flumina rodunt.</span><span class="linebreak"></span>
<span class="line">praeterea pro parte sua, quodcumque alit auget,</span><span class="linebreak"></span>
<span class="line">redditur; et quoniam dubio procul esse videtur</span><span class="linebreak"></span>
<span class="line">omniparens eadem rerum commune sepulcrum,</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>ergo terra tibi libatur et aucta recrescit.</span><span class="linebreak"></span></p>
<p class="lineGroup"><span class="line indent2">Quod superest, umore novo mare flumina fontes</span><span class="linebreak"></span>
<span class="line">semper abundare et latices manare perennis</span><span class="linebreak"></span>
<span class="line">nil opus est verbis: magnus decursus aquarum</span><span class="linebreak"></span>
<span class="line">undique declarat. sed primum quicquid aquai</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>tollitur in summaque fit ut nil umor abundet,</span><span class="linebreak"></span>
<span class="line">partim quod validi verrentes aequora venti</span><span class="linebreak"></span>
<span class="line">deminuunt radiisque retexens aetherius sol,</span><span class="linebreak"></span>
<span class="line">partim quod subter per terras diditur omnis;</span><span class="linebreak"></span>
<span class="line">percolatur enim virus retroque remanat</span><span class="linebreak"></span>
<span class="line"><span class="br"></span><span class="lineNumber">270</span><span class="br"></span>materies umoris et ad caput amnibus omnis</span><span class="linebreak"></span>
<span class="line">convenit, inde super terras fluit agmine dulci</span><span class="linebreak"></span>
<span class="line">qua via secta semel liquido pede detulit undas.</span><span class="linebreak"></span></p>
<p class="lineGroup"><span class="line indent2">Aera nunc igitur dicam qui corpore toto</span><span class="linebreak"></span>
<span class="line">innumerabiliter privas mutatur in horas.</span><span class="linebreak"></span>
</p></section><notes></notes></section>