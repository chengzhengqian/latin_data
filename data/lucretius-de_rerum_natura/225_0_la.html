<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">915</span><span class="br"></span>et manibus totum circum se vertere caelum.</span><span class="linebreak"></span>
<span class="line">nam quod multa fuere in terris semina rerum</span><span class="linebreak"></span>
<span class="line">tempore quo primum tellus animalia fudit,</span><span class="linebreak"></span>
<span class="line">nil tamen est signi mixtas potuisse creari</span><span class="linebreak"></span>
<span class="line">inter se pecudes compactaque membra animantum,</span><span class="linebreak"></span>
<span class="line">propterea quia quae de terris nunc quoque abundant—</span><span class="linebreak"></span>
<span class="line"><span class="br"></span><span class="lineNumber">921</span><span class="br"></span>herbarum genera ac fruges arbustaque laeta—</span><span class="linebreak"></span>
<span class="line">non tamen inter se possunt complexa creari,</span><span class="linebreak"></span>
<span class="line">sed res quaeque suo ritu procedit, et omnes</span><span class="linebreak"></span>
<span class="line">foedere naturae certo discrimina servant.</span><span class="linebreak"></span></p>
<p class="lineGroup"><span class="line indent2"><span class="br"></span><span class="lineNumber">925</span><span class="br"></span>Et genus humanum multo fuit illud in arvis</span><span class="linebreak"></span>
<span class="line">durius, ut decuit, tellus quod dura creasset,</span><span class="linebreak"></span>
<span class="line">et maioribus et solidis magis ossibus intus</span><span class="linebreak"></span>
<span class="line">fundatum, validis aptum per viscera nervis,</span><span class="linebreak"></span>
<span class="line">nec facile ex aestu nec frigore quod caperetur</span><span class="linebreak"></span>
<span class="line"><span class="br"></span><span class="lineNumber">930</span><span class="br"></span>nec novitate cibi nec labi corporis ulla.</span><span class="linebreak"></span>
<span class="line">multaque per caelum solis volventia lustra</span><span class="linebreak"></span>
<span class="line">volgivago vitam tractabant more ferarum.</span><span class="linebreak"></span>
<span class="line">nec robustus erat curvi moderator aratri</span><span class="linebreak"></span>
<span class="line">quisquam, nec scibat ferro molirier arva</span><span class="linebreak"></span>
<span class="line"><span class="br"></span><span class="lineNumber">935</span><span class="br"></span>nec nova defodere in terram virgulta neque altis</span><span class="linebreak"></span>
<span class="line">arboribus veteres decidere falcibu’ ramos.</span><span class="linebreak"></span>
<span class="line">quod sol atque imbres dederant, quod terra crearat</span><span class="linebreak"></span>
<span class="line">sponte sua, satis id placabat pectora donum.</span><span class="linebreak"></span>
<span class="line">glandiferas inter curabant corpora quercus</span><span class="linebreak"></span>
<span class="line"><span class="br"></span><span class="lineNumber">940</span><span class="br"></span>plerumque; et quae nunc hiberno tempore cernis</span><span class="linebreak"></span>
<span class="line">arbita puniceo fieri matura colore,</span><span class="linebreak"></span>
<span class="line">plurima tum tellus etiam maiora ferebat.</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_450_925"><sup class="lineRef">925</sup>Et <span class="italic">OQP</span>: At <span class="italic">Lachmann</span></li></ul></section></notes></section>