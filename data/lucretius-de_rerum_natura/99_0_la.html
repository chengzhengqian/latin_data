<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">125</span><span class="br"></span>corpora habere neque ex aequo fulcire salutem,</span><span class="linebreak"></span>
<span class="line">sed magis haec, venti quae sunt calidique vaporis</span><span class="linebreak"></span>
<span class="line">semina, curare in membris ut vita moretur.</span><span class="linebreak"></span>
<span class="line">est igitur calor ac ventus vitalis in ipso</span><span class="linebreak"></span>
<span class="line">corpore qui nobis moribundos deserit artus.</span><span class="linebreak"></span></p>
<p class="lineGroup"><span class="line indent2"><span class="br"></span><span class="lineNumber">130</span><span class="br"></span>Quapropter quoniam est animi natura reperta</span><span class="linebreak"></span>
<span class="line">atque animae quasi pars hominis, redde harmoniai</span><span class="linebreak"></span>
<span class="line">nomen, ad organicos alto delatum Heliconi,</span><span class="linebreak"></span>
<span class="line">sive aliunde ipsi porro traxere et in illam</span><span class="linebreak"></span>
<span class="line">transtulerunt, proprio quae tum res nomine egebat.</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>quidquid id est, habeant; tu cetera percipe dicta.</span><span class="linebreak"></span>
</p>
<p class="lineGroup">
<span class="line indent2">Nunc animum atque animam dico coniuncta teneri</span><span class="linebreak"></span>
<span class="line">inter se atque unam naturam conficere ex se,</span><span class="linebreak"></span>
<span class="line">sed caput esse quasi et dominari in corpore toto</span><span class="linebreak"></span>
<span class="line">consilium quod nos animum mentemque vocamus.</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>idque situm media regione in pectoris haeret.</span><span class="linebreak"></span>
<span class="line">hic exultat enim pavor ac metus, haec loca circum</span><span class="linebreak"></span>
<span class="line">laetitiae mulcent: hic ergo mens animusquest.</span><span class="linebreak"></span>
<span class="line">cetera pars animae per totum dissita corpus</span><span class="linebreak"></span>
<span class="line">paret et ad numen mentis momenque movetur.</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>idque sibi solum per se sapit, id sibi gaudet,</span><span class="linebreak"></span>
<span class="line">cum neque res animam neque corpus commovet una.</span><span class="linebreak"></span>
<span class="line">et quasi, cum caput aut oculus temptante dolore</span><span class="linebreak"></span>
<span class="line">laeditur in nobis, non omni concruciamur</span><span class="linebreak"></span>
<span class="line">corpore, sic animus nonnumquam laeditur ipse</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>laetitiaque viget, cum cetera pars animai</span><span class="linebreak"></span>
<span class="line">per membra atque artus nulla novitate cietur.</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_198_146"><sup class="lineRef">146</sup>una <span class="italic">OQV:</span> ulla <span class="italic">F (according to BÃ¼chner), attributed by many modern editors to Havercamp, but already read by ed. Juntina, Naugerius, Lambinus, Gifanius, and others</span></li></ul></section></notes></section>