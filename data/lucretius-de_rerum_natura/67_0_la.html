<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">subsequitur. quare non est ut credere possis</span><span class="linebreak"></span>
<span class="line">esse infinitis distantia semina formis,</span><span class="linebreak"></span>
<span class="line">ne quaedam cogas inmani maximitate</span><span class="linebreak"></span>
<span class="line">esse, supra quod iam docui non posse probari.</span><span class="linebreak"></span></p>
<p class="lineGroup"><span class="line indent2"><span class="br"></span><span class="lineNumber">500</span><span class="br"></span>Iam tibi barbaricae vestes Meliboeaque fulgens</span><span class="linebreak"></span>
<span class="line">purpura Thessalico concharum tacta colore,</span><span class="linebreak"></span>
<span class="line">aurea pavonum ridenti imbuta lepore</span><span class="linebreak"></span>
<span class="line">saecla, novo rerum superata colore iacerent</span><span class="linebreak"></span>
<span class="line">et contemptus odor smyrnae mellisque sapores,</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>et cycnea mele Phoebeaque daedala chordis</span><span class="linebreak"></span>
<span class="line">carmina consimili ratione oppressa silerent;</span><span class="linebreak"></span>
<span class="line">namque aliis aliud praestantius exoreretur.</span><span class="linebreak"></span>
<span class="line">cedere item retro possent in deteriores</span><span class="linebreak"></span>
<span class="line">omnia sic partis, ut diximus in melioris;</span><span class="linebreak"></span>
<span class="line"><span class="br"></span><span class="lineNumber">510</span><span class="br"></span>namque aliis aliud retro quoque taetrius esset</span><span class="linebreak"></span>
<span class="line">naribus auribus atque oculis orisque sapori.</span><span class="linebreak"></span>
<span class="line">quae quoniam non sunt, sed rebus reddita certa</span><span class="linebreak"></span>
<span class="line">finis utrimque tenet summam, fateare necessest</span><span class="linebreak"></span>
<span class="line">materiem quoque finitis differre figuris.</span><span class="linebreak"></span></p>
<p class="lineGroup"><span class="line indent2"><span class="br"></span><span class="lineNumber">515</span><span class="br"></span>Denique ab ignibus ad gelidas iter usque</span><span class="linebreak"></span>
<span class="line indent2">pruinas</span><span class="linebreak"></span>
<span class="line">finitumst retroque pari ratione remensumst;</span><span class="linebreak"></span>
<span class="line">omnis enim calor ac frigus mediique tepores</span><span class="linebreak"></span>
<span class="line">interutrasque iacent explentes ordine summam.</span><span class="linebreak"></span>
<span class="line">ergo finita distant ratione creata,</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_134_501"><sup class="lineRef">501</sup>tacta <span class="italic">(cf. 6.1188) F. Oudendorp (on Lucan 10.491):</span> tecta <span class="italic">OQP</span>: tincta <span class="italic">ed. Juntina (cf. 736, 747, 776)</span></li><li class="note text" id="note_LCL181_134_512"><sup class="lineRef">512</sup>sed <span class="italic">Lachmann (Wakefield had already tentatively suggested</span> in rebus, sed data certa): <span class="italic">omitted by OQ</span></li><li class="note text" id="note_LCL181_134_515"><sup class="lineRef">515</sup>iter usque <span class="italic">Lachmann</span>: hiemisque <span class="italic">OQP:</span> hiemum usque <span class="italic">Munro tentatively, but the gen. pl. does not occur elsewhere:</span> brumae usque <span class="italic">(cf. 5.640) W. A. Merrill, Univ. of Calif. Publ. in class. Phil. 3 (1916) 20:</span> rigidasque <span class="italic">W. Clausen, CR N.S. 41 (1991)544-545</span></li></ul></section></notes></section>