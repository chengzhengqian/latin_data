<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">et merito; nam si certam finem esse viderent</span><span class="linebreak"></span>
<span class="line">aerumnarum homines, aliqua ratione valerent</span><span class="linebreak"></span>
<span class="line">religionibus atque minis obsistere vatum.</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>nunc ratio nulla est restandi, nulla facultas,</span><span class="linebreak"></span>
<span class="line">aeternas quoniam poenas in morte timendum.</span><span class="linebreak"></span>
<span class="line">ignoratur enim quae sit natura animai,</span><span class="linebreak"></span>
<span class="line">nata sit an contra nascentibus insinuetur,</span><span class="linebreak"></span>
<span class="line">et simul intereat nobiscum morte dirempta,</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>an tenebras Orci visat vastasque lacunas,</span><span class="linebreak"></span>
<span class="line">an pecudes alias divinitus insinuet se,</span><span class="linebreak"></span>
<span class="line">Ennius ut noster cecinit, qui primus amoeno</span><span class="linebreak"></span>
<span class="line">detulit ex Helicone perenni fronde coronam</span><span class="linebreak"></span>
<span class="line">per gentis Italas hominum quae clara clueret;</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>etsi praeterea tamen esse Acherusia templa</span><span class="linebreak"></span>
<span class="line">Ennius aeternis exponit versibus edens,</span><span class="linebreak"></span>
<span class="line">quo neque permaneant animae neque corpora nostra,</span><span class="linebreak"></span>
<span class="line">sed quaedam simulacra modis pallentia miris;</span><span class="linebreak"></span>
<span class="line">unde sibi exortam semper florentis Homeri</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>commemorat speciem lacrimas effundere salsas</span><span class="linebreak"></span>
<span class="line">coepisse et rerum naturam expandere dictis.</span><span class="linebreak"></span></p>
<p class="lineGroup"><span class="line indent2">Quapropter bene cum superis de rebus habenda</span><span class="linebreak"></span>
<span class="line">nobis est ratio, solis lunaeque meatus</span><span class="linebreak"></span>
<span class="line">qua fiant ratione, et qua vi quaeque gerantur</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>in terris, tum cum primis ratione sagaci</span><span class="linebreak"></span>
<span class="line">unde anima atque animi constet natura videndum,</span><span class="linebreak"></span>
<span class="line">et quae res nobis vigilantibus obvia mentes</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_12_122"><sup class="lineRef">122</sup>permaneant <span class="italic">OQGP:</span> permaÌ„nent <span class="italic">Politian, an attractive proposal</span></li><li class="note text" id="note_LCL181_12_130"><sup class="lineRef">130</sup>tum <span class="italic">BCF:</span> tunc <span class="italic">OQG</span></li></ul></section></notes></section>