<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">et nigros fieri nigro de semine cycnos</span><span class="linebreak"></span>
<span class="line"><span class="br"></span><span class="lineNumber">825</span><span class="br"></span>aut alio quovis uno varioque colore.</span><span class="linebreak"></span></p>
<p class="lineGroup"><span class="line indent2">Quin etiam quanto in partes res quaeque minutas</span><span class="linebreak"></span>
<span class="line">distrahitur magis, hoc magis est ut cernere possis</span><span class="linebreak"></span>
<span class="line">evanescere paulatim stinguique colorem;</span><span class="linebreak"></span>
<span class="line">ut fit ubi in parvas partis discerpitur austrum:</span><span class="linebreak"></span>
<span class="line"><span class="br"></span><span class="lineNumber">830</span><span class="br"></span>purpura poeniceusque color clarissimu’ multo,</span><span class="linebreak"></span>
<span class="line">filatim cum distractum est, disperditur omnis;</span><span class="linebreak"></span>
<span class="line">noscere ut hinc possis prius omnem efflare colorem</span><span class="linebreak"></span>
<span class="line">particulas quam discedant ad semina rerum.</span><span class="linebreak"></span></p>
<p class="lineGroup"><span class="line indent2">Postremo quoniam non omnia corpora vocem</span><span class="linebreak"></span>
<span class="line"><span class="br"></span><span class="lineNumber">835</span><span class="br"></span>mittere concedis neque odorem, propterea fit</span><span class="linebreak"></span>
<span class="line">ut non omnibus adtribuas sonitus et odores.</span><span class="linebreak"></span>
<span class="line">sic oculis quoniam non omnia cernere quimus,</span><span class="linebreak"></span>
<span class="line">scire licet quaedam tam constare orba colore</span><span class="linebreak"></span>
<span class="line">quam sine odore ullo quaedam sonituque remota,</span><span class="linebreak"></span>
<span class="line">nec minus haec animum cognoscere posse sagacem</span><span class="linebreak"></span>
<span class="line"><span class="br"></span><span class="lineNumber">841</span><span class="br"></span>quam quae sunt aliis rebus privata notare.</span><span class="linebreak"></span>
</p>
<p class="lineGroup">
<span class="line">Sed ne forte putes solo spoliata colore</span><span class="linebreak"></span>
<span class="line">corpora prima manere, etiam secreta teporis</span><span class="linebreak"></span>
<span class="line">sunt ac frigoris omnino calidique vaporis,</span><span class="linebreak"></span>
<span class="line"><span class="br"></span><span class="lineNumber">845</span><span class="br"></span>et sonitu sterila et suco ieiuna feruntur,</span><span class="linebreak"></span>
<span class="line">nec iaciunt ullum proprium de corpore odorem.</span><span class="linebreak"></span>
<span class="line">sicut amaracini blandum stactaeque liquorem</span><span class="linebreak"></span>
<span class="line">et nardi florem, nectar qui naribus halat,</span><span class="linebreak"></span>
<span class="line">cum facere instituas, cum primis quaerere par est,</span><span class="linebreak"></span>
<span class="line"><span class="br"></span><span class="lineNumber">850</span><span class="br"></span>quod licet ac possis reperire, inolentis olivi</span><span class="linebreak"></span>
<span class="line">naturam, nullam quae mittat naribus auram,</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_160_829"><sup class="lineRef">829</sup>ostrum (= austrum <span class="italic">P. E. Goebel</span>) <span class="italic">Wakefield who, though calling his emendation</span> “<span class="italic">certissima</span>” <span class="italic">and</span> “<span class="italic">verissima</span>,” <span class="italic">strangely does not print it in his text</span>: aurum <span class="italic">OQ VP</span></li></ul></section></notes></section>