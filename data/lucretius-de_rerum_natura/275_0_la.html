<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">cornices, non cum fumant altaria donis:</span><span class="linebreak"></span>
<span class="line">usque adeo fugitant non iras Palladis acris</span><span class="linebreak"></span>
<span class="line">pervigili causa, Graium ut cecinere poetae,</span><span class="linebreak"></span>
<span class="line"><span class="br"></span><span class="lineNumber">755</span><span class="br"></span>sed natura loci opus efficit ipsa suapte.</span><span class="linebreak"></span></p>
<p class="lineGroup"><span class="line indent2">In Syria quoque fertur item locus esse videri,</span><span class="linebreak"></span>
<span class="line">quadripedes quoque quo simul ac vestigia primum</span><span class="linebreak"></span>
<span class="line">intulerint, graviter vis cogat concidere ipsa,</span><span class="linebreak"></span>
<span class="line">manibus ut si sint divis mactata repente.</span><span class="linebreak"></span></p>
<p class="lineGroup"><span class="line indent2"><span class="br"></span><span class="lineNumber">760</span><span class="br"></span>Omnia quae naturali ratione geruntur,</span><span class="linebreak"></span>
<span class="line">et quibus e fiant causis apparet origo;</span><span class="linebreak"></span>
<span class="line">ianua ne pote eis Orci regionibus esse</span><span class="linebreak"></span>
<span class="line">credatur, post hinc animas Acheruntis in oras</span><span class="linebreak"></span>
<span class="line">ducere forte deos manis inferne reamur,</span><span class="linebreak"></span>
<span class="line"><span class="br"></span><span class="lineNumber">765</span><span class="br"></span>naribus alipedes ut cervi saepe putantur</span><span class="linebreak"></span>
<span class="line">ducere de latebris serpentia saecla ferarum.</span><span class="linebreak"></span>
<span class="line">quod procul a vera quam sit ratione repulsum</span><span class="linebreak"></span>
<span class="line">percipe; nam de re nunc ipsa dicere conor.</span><span class="linebreak"></span></p>
<p class="lineGroup"><span class="line">Principio hoc dico, quod dixi saepe quoque ante,</span><span class="linebreak"></span>
<span class="line"><span class="br"></span><span class="lineNumber">770</span><span class="br"></span>in terra cuiusque modi rerum esse figuras:</span><span class="linebreak"></span>
<span class="line">multa, cibo quae sunt, vitalia, multaque, morbos</span><span class="linebreak"></span>
<span class="line">incutere et mortem quae possint adcelerare.</span><span class="linebreak"></span>
<span class="line">et magis esse aliis alias animantibus aptas</span><span class="linebreak"></span>
<span class="line">res ad vitai rationem ostendimus ante</span><span class="linebreak"></span>
<span class="line"><span class="br"></span><span class="lineNumber">775</span><span class="br"></span>propter dissimilem naturam dissimilisque</span><span class="linebreak"></span>
<span class="line">texturas inter sese primasque figuras.</span><span class="linebreak"></span>
<span class="line">multa meant inimica per auris, multa per ipsas</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_550_762"><sup class="lineRef">762</sup>pote eis <span class="italic">P. E. Goebel, Rh. Mus. 15 (1860) 404:</span> poteis <span class="italic">OQU:</span> potis <span class="italic">O corr., L</span>: potius <span class="italic">ABCF:</span> potis his <span class="italic">Diels:</span> forte his <span class="italic">Munro</span></li></ul></section></notes></section>