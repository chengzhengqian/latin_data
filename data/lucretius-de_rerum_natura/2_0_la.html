<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">te sequitur cupide quo quamque inducere pergis.</span><span class="linebreak"></span>
<span class="line">denique, per maria ac montis fluviosque rapacis</span><span class="linebreak"></span>
<span class="line">frondiferasque domos avium camposque virentis,</span><span class="linebreak"></span>
<span class="line">omnibus incutiens blandum per pectora amorem,</span><span class="linebreak"></span>
<span class="line"><span class="br"></span><span class="lineNumber">20</span><span class="br"></span>efficis ut cupide generatim saecla propagent.</span><span class="linebreak"></span></p>
<p class="lineGroup"><span class="line indent2">Quae quoniam rerum naturam sola gubernas,</span><span class="linebreak"></span>
<span class="line">nec sine te quicquam dias in luminis oras</span><span class="linebreak"></span>
<span class="line">exoritur neque fit laetum neque amabile quicquam,</span><span class="linebreak"></span>
<span class="line">te sociam studeo scribendis versibus esse</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>quos ego de rerum natura pangere conor</span><span class="linebreak"></span>
<span class="line">Memmiadae nostro, quem tu, dea, tempore in omni</span><span class="linebreak"></span>
<span class="line">omnibus ornatum voluisti excellere rebus.</span><span class="linebreak"></span>
<span class="line">quo magis aeternum da dictis, diva, leporem.</span><span class="linebreak"></span></p>
<p class="lineGroup"><span class="line indent2">Effice ut interea fera moenera militiai</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>per maria ac terras omnis sopita quiescant;</span><span class="linebreak"></span>
<span class="line">nam tu sola potes tranquilla pace iuvare</span><span class="linebreak"></span>
<span class="line">mortalis, quoniam belli fera moenera Mavors</span><span class="linebreak"></span>
<span class="line">armipotens regit, in gremium qui saepe tuum se</span><span class="linebreak"></span>
<span class="line">reiicit aeterno devictus vulnere amoris,</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>atque ita suspiciens tereti cervice reposta</span><span class="linebreak"></span>
<span class="line">pascit amore avidos inhians in te, dea, visus,</span><span class="linebreak"></span>
<span class="line">eque tuo pendet resupini spiritus ore.</span><span class="linebreak"></span>
<span class="line">hunc tu, diva, tuo recubantem corpore sancto</span><span class="linebreak"></span>
<span class="line">circumfusa super, suavis ex ore loquellas</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>funde petens placidam Romanis, incluta, pacem;</span><span class="linebreak"></span>
<span class="line">nam neque nos agere hoc patriai tempore iniquo</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_4_34"><sup class="lineRef">34</sup>reiicit <span class="italic">Lactantius Placidius on Statius. Theb. 3.296 (manuscripts LP<sup>b</sup>)</span>: reicit <span class="italic">QG, Lact. Plac., loc. cit. (MP<sup>a</sup>):</span> reficit <span class="italic">O</span></li></ul></section></notes></section>