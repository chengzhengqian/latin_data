<section class="div1 language" lang="la"><header><hgroup><h1>Lucretius</h1></hgroup></header><section class="div2">
<p class="lineGroup">
<span class="line indent2">Proinde ubi se videas hominem indignarier ipsum,</span><span class="linebreak"></span>
<span class="line"><span class="br"></span><span class="lineNumber">871</span><span class="br"></span>post mortem fore ut aut putescat corpore posto</span><span class="linebreak"></span>
<span class="line">aut flammis interfiat malisve ferarum,</span><span class="linebreak"></span>
<span class="line">scire licet non sincerum sonere atque subesse</span><span class="linebreak"></span>
<span class="line">caecum aliquem cordi stimulum, quamvis neget ipse</span><span class="linebreak"></span>
<span class="line">credere se quemquam sibi sensum in morte futurum;</span><span class="linebreak"></span>
<span class="line"><span class="br"></span><span class="lineNumber">876</span><span class="br"></span>non, ut opinor, enim dat quod promittit et unde,</span><span class="linebreak"></span>
<span class="line">nec radicitus e vita se tollit et eicit,</span><span class="linebreak"></span>
<span class="line">sed facit esse sui quiddam super inscius ipse.</span><span class="linebreak"></span>
<span class="line">vivus enim sibi cum proponit quisque futurum,</span><span class="linebreak"></span>
<span class="line"><span class="br"></span><span class="lineNumber">880</span><span class="br"></span>corpus uti volucres lacerent in morte feraeque,</span><span class="linebreak"></span>
<span class="line">ipse sui miseret; neque enim se dividit illim</span><span class="linebreak"></span>
<span class="line">nec removet satis a proiecto corpore, et illum</span><span class="linebreak"></span>
<span class="line">se fingit sensuque suo contaminat astans.</span><span class="linebreak"></span>
<span class="line">hinc indignatur se mortalem esse creatum,</span><span class="linebreak"></span>
<span class="line"><span class="br"></span><span class="lineNumber">885</span><span class="br"></span>nec videt in vera nullum fore morte alium se</span><span class="linebreak"></span>
<span class="line">qui possit vivus sibi se lugere peremptum</span><span class="linebreak"></span>
<span class="line">stansque iacentem se lacerari urive dolere.</span><span class="linebreak"></span>
<span class="line">nam si in morte malumst malis morsuque ferarum</span><span class="linebreak"></span>
<span class="line">tractari, non invenio qui non sit acerbum</span><span class="linebreak"></span>
<span class="line"><span class="br"></span><span class="lineNumber">890</span><span class="br"></span>ignibus inpositum calidis torrescere flammis</span><span class="linebreak"></span>
<span class="line">aut in melle situm suffocari atque rigere</span><span class="linebreak"></span>
</p></section><notes></notes></section>