<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">nec tota pars, homo terrai quota totius unus.</span><span class="linebreak"></span>
<span class="line">quod bene propositum si plane contueare</span><span class="linebreak"></span>
<span class="line">ac videas plane, mirari multa relinquas.</span><span class="linebreak"></span></p>
<p class="lineGroup"><span class="line indent2">Numquis enim nostrum miratur, siquis in artus</span><span class="linebreak"></span>
<span class="line"><span class="br"></span><span class="lineNumber">656</span><span class="br"></span>accepit calido febrim fervore coortam</span><span class="linebreak"></span>
<span class="line">aut alium quemvis morbi per membra dolorem?</span><span class="linebreak"></span>
<span class="line">obturgescit enim subito pes, arripit acer</span><span class="linebreak"></span>
<span class="line">saepe dolor dentes, oculos invadit in ipsos,</span><span class="linebreak"></span>
<span class="line"><span class="br"></span><span class="lineNumber">660</span><span class="br"></span>existit sacer ignis et urit corpore serpens</span><span class="linebreak"></span>
<span class="line">quamcumque arripuit partim, repitque per artus,</span><span class="linebreak"></span>
<span class="line">nimirum quia sunt multarum semina rerum,</span><span class="linebreak"></span>
<span class="line">et satis haec tellus morbi caelumque mali fert,</span><span class="linebreak"></span>
<span class="line">unde queat vis immensi procrescere morbi.</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>sic igitur toti caelo terraeque putandumst</span><span class="linebreak"></span>
<span class="line">ex infinito satis omnia suppeditare,</span><span class="linebreak"></span>
<span class="line">unde repente queat tellus concussa moveri</span><span class="linebreak"></span>
<span class="line">perque mare ac terras rapidus percurrere turbo,</span><span class="linebreak"></span>
<span class="line">ignis abundare Aetnaeus, flammescere caelum;</span><span class="linebreak"></span>
<span class="line"><span class="br"></span><span class="lineNumber">670</span><span class="br"></span>id quoque enim fit et ardescunt caelestia templa,</span><span class="linebreak"></span>
<span class="line">et tempestates pluviae graviore coortu</span><span class="linebreak"></span>
<span class="line">sunt, ubi forte ita se tetulerunt semina aquarum.</span><span class="linebreak"></span></p>
<p class="lineGroup"><span class="line">“At nimis est ingens incendi turbidus ardor.”</span><span class="linebreak"></span>
<span class="line">scilicet, et fluvius qui visus maximus ei</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>qui non ante aliquem maiorem vidit, et ingens</span><span class="linebreak"></span>
<span class="line">arbor homoque videtur, et omnia de genere omni</span><span class="linebreak"></span>
<span class="line">maxima quae vidit quisque, haec ingentia fingit,</span><span class="linebreak"></span>
<span class="line">cum tamen omnia cum caelo terraque marique</span><span class="linebreak"></span>
<span class="line">nil sint ad summam summai totius omnem.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL181_542_674"><sup class="lineRef">674</sup>visus <span class="italic">OQP:</span> visust <span class="italic">Ernout</span></li></ul></section></notes></section>