<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">115</span><span class="br"></span>inserti fundunt radii per opaca domorum:</span><span class="linebreak"></span>
<span class="line">multa minuta modis multis per inane videbis</span><span class="linebreak"></span>
<span class="line">corpora misceri radiorum lumine in ipso</span><span class="linebreak"></span>
<span class="line">et velut aeterno certamine proelia pugnas</span><span class="linebreak"></span>
<span class="line">edere turmatim certantia nec dare pausam,</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>conciliis et discidiis exercita crebris;</span><span class="linebreak"></span>
<span class="line">conicere ut possis ex hoc, primordia rerum</span><span class="linebreak"></span>
<span class="line">quale sit in magno iactari semper inani.</span><span class="linebreak"></span>
<span class="line">dumtaxat rerum magnarum parva potest res</span><span class="linebreak"></span>
<span class="line">exemplare dare et vestigia notitiai.</span><span class="linebreak"></span></p>
<p class="lineGroup"><span class="line indent2">Hoc etiam magis haec animum te advertere par est</span><span class="linebreak"></span>
<span class="line"><span class="br"></span><span class="lineNumber">126</span><span class="br"></span>corpora quae in solis radiis turbare videntur,</span><span class="linebreak"></span>
<span class="line">quod tales turbae motus quoque materiai</span><span class="linebreak"></span>
<span class="line">significant clandestinos caecosque subesse.</span><span class="linebreak"></span>
<span class="line">multa videbis enim plagis ibi percita caecis</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>commutare viam retroque repulsa reverti,</span><span class="linebreak"></span>
<span class="line">nunc huc nunc illuc, in cunctas undique partis,</span><span class="linebreak"></span>
<span class="line">scilicet hic a principiis est omnibus error:</span><span class="linebreak"></span>
<span class="line">prima moventur enim per se primordia rerum;</span><span class="linebreak"></span>
<span class="line">inde ea quae parvo sunt corpora conciliatu</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>et quasi proxima sunt ad viris principiorum,</span><span class="linebreak"></span>
<span class="line">ictibus illorum caecis inpulsa cientur,</span><span class="linebreak"></span>
<span class="line">ipsaque proporro paulo maiora lacessunt.</span><span class="linebreak"></span>
<span class="line">sic a principiis ascendit motus et exit</span><span class="linebreak"></span>
<span class="line">paulatim nostros ad sensus, ut moveantur</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>illa quoque in solis quae lumine cernere quimus,</span><span class="linebreak"></span>
<span class="line">nec quibus id faciant plagis apparet aperte.</span><span class="linebreak"></span>
</p>
</section><notes></notes></section>