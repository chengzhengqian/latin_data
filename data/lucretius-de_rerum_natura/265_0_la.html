<section class="div1 language" lang="la"><header><hgroup><h1>Lucretius</h1></hgroup></header><section class="div2">
<p class="lineGroup">
<span class="line indent2"><span class="br"></span><span class="lineNumber">495</span><span class="br"></span>Nunc age, quo pacto pluvius concrescat in altis</span><span class="linebreak"></span>
<span class="line">nubibus umor, et in terras demissus ut imber</span><span class="linebreak"></span>
<span class="line">decidat, expediam. primum iam semina aquai</span><span class="linebreak"></span>
<span class="line">multa simul vincam consurgere nubibus ipsis</span><span class="linebreak"></span>
<span class="line">omnibus ex rebus, pariterque ita crescere utrumque,</span><span class="linebreak"></span>
<span class="line"><span class="br"></span><span class="lineNumber">500</span><span class="br"></span>et nubis et aquam quaecumque in nubibus extat,</span><span class="linebreak"></span>
<span class="line">ut pariter nobis corpus cum sanguine crescit,</span><span class="linebreak"></span>
<span class="line">sudor item atque umor quicumque est denique</span><span class="linebreak"></span>
<span class="line indent2">membris.</span><span class="linebreak"></span>
<span class="line">concipiunt etiam multum quoque saepe marinum</span><span class="linebreak"></span>
<span class="line">umorem, veluti pendentia vellera lanae,</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>cum supera magnum mare venti nubila portant.</span><span class="linebreak"></span>
<span class="line">consimili ratione ex omnibus amnibus umor</span><span class="linebreak"></span>
<span class="line">tollitur in nubis. quo cum bene semina aquarum</span><span class="linebreak"></span>
<span class="line">multa modis multis convenere undique adaucta,</span><span class="linebreak"></span>
<span class="line">confertae nubes umorem mittere certant</span><span class="linebreak"></span>
<span class="line"><span class="br"></span><span class="lineNumber">510</span><span class="br"></span>dupliciter; nam vis venti contrudit, et ipsa</span><span class="linebreak"></span>
<span class="line">copia nimborum turba maiore coacta</span><span class="linebreak"></span>
<span class="line">urget, et e supero premit ac facit effluere imbris.</span><span class="linebreak"></span>
<span class="line">praeterea cum rarescunt quoque nubila ventis</span><span class="linebreak"></span>
<span class="line">aut dissolvuntur, solis super icta calore,</span><span class="linebreak"></span>
<span class="line"><span class="br"></span><span class="lineNumber">515</span><span class="br"></span>mittunt umorem pluvium stillantque, quasi igni</span><span class="linebreak"></span>
<span class="line">cera super calido tabescens multa liquescat.</span><span class="linebreak"></span></p>
<p class="lineGroup"><span class="line indent2">Sed vemens imber fit, ubi vementer utraque</span><span class="linebreak"></span>
<span class="line">nubila vi cumulata premuntur et impete venti.</span><span class="linebreak"></span>
<span class="line">at retinere diu pluviae longumque morari</span><span class="linebreak"></span>
<span class="line"><span class="br"></span><span class="lineNumber">520</span><span class="br"></span>consuerunt, ubi multa cientur semina aquarum</span><span class="linebreak"></span>
<span class="line">atque aliis aliae nubes nimbique rigantes</span><span class="linebreak"></span>
<span class="line">insuper atque omni vulgo de parte feruntur,</span><span class="linebreak"></span>
<span class="line">terraque cum fumans umorem tota redhalat.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL181_530_509"><sup class="lineRef">509</sup>umorem <span class="italic">Munro (cf. 515):</span> viventi (<span class="italic">from 510</span> vis venti) <span class="italic">OQ</span></li></ul></section></notes></section>