<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">ut mare, cum magni commorunt aequora venti,</span><span class="linebreak"></span>
<span class="line">vertitur in canos candenti marmore fluctus;</span><span class="linebreak"></span>
<span class="line">dicere enim possis, nigrum quod saepe videmus,</span><span class="linebreak"></span>
<span class="line">materies ubi permixta est illius et ordo</span><span class="linebreak"></span>
<span class="line"><span class="br"></span><span class="lineNumber">770</span><span class="br"></span>principiis mutatus et addita demptaque quaedam,</span><span class="linebreak"></span>
<span class="line">continuo id fieri ut candens videatur et album,</span><span class="linebreak"></span>
<span class="line">quod si caeruleis constarent aequora ponti</span><span class="linebreak"></span>
<span class="line">seminibus, nullo possent albescere pacto;</span><span class="linebreak"></span>
<span class="line">nam quocumque modo perturbes caerula quae sint,</span><span class="linebreak"></span>
<span class="line">numquam in marmoreum possunt migrare colorem.</span><span class="linebreak"></span>
<span class="line"><span class="br"></span><span class="lineNumber">776</span><span class="br"></span>sin alio atque alio sunt semina tincta colore</span><span class="linebreak"></span>
<span class="line">quae maris efficiunt unum purumque nitorem,</span><span class="linebreak"></span>
<span class="line">ut saepe ex aliis formis variisque figuris</span><span class="linebreak"></span>
<span class="line">efficitur quiddam quadratum unaque figura,</span><span class="linebreak"></span>
<span class="line"><span class="br"></span><span class="lineNumber">780</span><span class="br"></span>conveniebat, ut in quadrato cernimus esse</span><span class="linebreak"></span>
<span class="line">dissimiles formas, ita cernere in aequore ponti</span><span class="linebreak"></span>
<span class="line">aut alio in quovis uno puroque nitore</span><span class="linebreak"></span>
<span class="line">dissimiles longe inter se variosque colores.</span><span class="linebreak"></span>
<span class="line">praeterea nil officiunt obstantque figurae</span><span class="linebreak"></span>
<span class="line"><span class="br"></span><span class="lineNumber">785</span><span class="br"></span>dissimiles quo quadratum minus omne sit extra;</span><span class="linebreak"></span>
<span class="line">at varii rerum inpediunt prohibentque colores</span><span class="linebreak"></span>
<span class="line">quominus esse uno possit res tota nitore.</span><span class="linebreak"></span></p>
<p class="lineGroup"><span class="line indent2">Tum porro quae ducit et inlicit ut tribuamus</span><span class="linebreak"></span>
<span class="line">principiis rerum nonnumquam causa colores,</span><span class="linebreak"></span>
<span class="line"><span class="br"></span><span class="lineNumber">790</span><span class="br"></span>occidit, ex albis quoniam non alba creantur,</span><span class="linebreak"></span>
<span class="line">nec quae nigra cluent de nigris sed variis ex.</span><span class="linebreak"></span>
<span class="line">quippe etenim multo proclivius exorientur</span><span class="linebreak"></span>
<span class="line">candida de nullo quam nigro nata colore</span><span class="linebreak"></span>
<span class="line">aut alio quovis qui contra pugnet et obstet.</span><span class="linebreak"></span></p>
<p class="lineGroup"><span class="line indent2"><span class="br"></span><span class="lineNumber">795</span><span class="br"></span>Praeterea quoniam nequeunt sine luce colores</span><span class="linebreak"></span>
</p></section><notes></notes></section>