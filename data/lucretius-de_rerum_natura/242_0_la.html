<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">textile post ferrumst, quia ferro tela paratur,</span><span class="linebreak"></span>
<span class="line">nec ratione alia possunt tam levia gigni</span><span class="linebreak"></span>
<span class="line">insilia ac fusi radii scapique sonantes.</span><span class="linebreak"></span>
<span class="line">et facere ante viros lanam natura coegit</span><span class="linebreak"></span>
<span class="line">quam muliebre genus (nam longe praestat in arte</span><span class="linebreak"></span>
<span class="line"><span class="br"></span><span class="lineNumber">1356</span><span class="br"></span>et sollertius est multo genus omne virile),</span><span class="linebreak"></span>
<span class="line">agricolae donec vitio vertere severi,</span><span class="linebreak"></span>
<span class="line">ut muliebribus id manibus concedere vellent</span><span class="linebreak"></span>
<span class="line">atque ipsi pariter durum sufferre laborem</span><span class="linebreak"></span>
<span class="line">atque opere in duro durarent membra manusque.</span><span class="linebreak"></span></p>
<p class="lineGroup"><span class="line indent2"><span class="br"></span><span class="lineNumber">1361</span><span class="br"></span>At specimen sationis et insitionis origo</span><span class="linebreak"></span>
<span class="line">ipsa fuit rerum primum natura creatrix,</span><span class="linebreak"></span>
<span class="line">arboribus quoniam bacae glandesque caducae</span><span class="linebreak"></span>
<span class="line">tempestiva dabant pullorum examina subter;</span><span class="linebreak"></span>
<span class="line"><span class="br"></span><span class="lineNumber">1365</span><span class="br"></span>unde etiam libitumst stirpis committere ramis</span><span class="linebreak"></span>
<span class="line">et nova defodere in terram virgulta per agros.</span><span class="linebreak"></span>
<span class="line">inde aliam atque aliam culturam dulcis agelli</span><span class="linebreak"></span>
<span class="line">temptabant, fructusque feros mansuescere terra</span><span class="linebreak"></span>
<span class="line">cernebant indulgendo blandeque colendo.</span><span class="linebreak"></span>
<span class="line"><span class="br"></span><span class="lineNumber">1370</span><span class="br"></span>inque dies magis in montem succedere silvas</span><span class="linebreak"></span>
<span class="line">cogebant infraque locum concedere cultis,</span><span class="linebreak"></span>
<span class="line">prata lacus rivos segetes vinetaque laeta</span><span class="linebreak"></span>
<span class="line">collibus et campis ut haberent, atque olearum</span><span class="linebreak"></span>
<span class="line">caerula distinguens inter plaga currere posset</span><span class="linebreak"></span>
<span class="line"><span class="br"></span><span class="lineNumber">1375</span><span class="br"></span>per tumulos et convallis camposque profusa;</span><span class="linebreak"></span>
<span class="line">ut nunc esse vides vario distincta lepore</span><span class="linebreak"></span>
<span class="line">omnia, quae pomis intersita dulcibus ornant</span><span class="linebreak"></span>
<span class="line">arbustisque tenent felicibus obsita circum.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL181_484_1353"><sup class="lineRef">1353</sup>insilia <span class="italic">OP</span>: ininsilia <span class="italic">Q</span>: insubula <span class="italic">O. Foss, Classica et Mediaevalia 22 (1961) 50</span></li><li class="note text" id="note_LCL181_484_1359a"><sup class="lineRef">1359</sup>1360 <span class="italic">are probably alternative lines (see critical note on 1.884-885), as Giussani</span> <span class="italic">suggests. It is likely that Lucr. would have omitted 1359 (cf. 1272) in revision</span></li></ul></section></notes></section>