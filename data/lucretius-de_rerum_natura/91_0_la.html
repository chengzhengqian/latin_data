<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">omnibus hic aetas debet consistere rebus,</span><span class="linebreak"></span>
<span class="line">hic natura suis refrenat viribus auctum.</span><span class="linebreak"></span>
<span class="line">nam quaecumque vides hilaro grandescere adauctu</span><span class="linebreak"></span>
<span class="line">paulatimque gradus aetatis scandere adultae,</span><span class="linebreak"></span>
<span class="line">plura sibi adsumunt quam de se corpora mittunt,</span><span class="linebreak"></span>
<span class="line"><span class="br"></span><span class="lineNumber">1125</span><span class="br"></span>dum facile in venas cibus omnis inditur, et dum</span><span class="linebreak"></span>
<span class="line">non ita sunt late dispessa ut multa remittant</span><span class="linebreak"></span>
<span class="line">et plus dispendi faciant quam vescitur aetas.</span><span class="linebreak"></span>
<span class="line">nam certe fluere atque recedere corpora rebus</span><span class="linebreak"></span>
<span class="line">multa manus dandum est; sed plura accedere debent,</span><span class="linebreak"></span>
<span class="line"><span class="br"></span><span class="lineNumber">1130</span><span class="br"></span>donec alescendi summum tetigere cacumen.</span><span class="linebreak"></span>
<span class="line">inde minutatim vires et robor adultum</span><span class="linebreak"></span>
<span class="line">frangit et in partem peiorem liquitur aetas.</span><span class="linebreak"></span>
<span class="line">quippe etenim quanto est res amplior, augmine</span><span class="linebreak"></span>
<span class="line indent2">adempto,</span><span class="linebreak"></span>
<span class="line">et quo latior est, in cunctas undique partis</span><span class="linebreak"></span>
<span class="line"><span class="br"></span><span class="lineNumber">1135</span><span class="br"></span>plura modo dispargit et ab se corpora mittit,</span><span class="linebreak"></span>
<span class="line">nec facile in venas cibus omnis diditur ei</span><span class="linebreak"></span>
<span class="line">nec satis est, proquam largos exaestuat aestus,</span><span class="linebreak"></span>
<span class="line">unde queat tantum suboriri ac subpeditare.</span><span class="linebreak"></span>
<span class="line">iure igitur pereunt, cum rarefacta fluendo</span><span class="linebreak"></span>
<span class="line"><span class="br"></span><span class="lineNumber">1140</span><span class="br"></span>sunt et cum externis succumbunt omnia plagis,</span><span class="linebreak"></span>
<span class="line">quandoquidem grandi cibus aevo denique defit,</span><span class="linebreak"></span>
<span class="line">nec tuditantia rem cessant extrinsecus ullam</span><span class="linebreak"></span>
<span class="line">corpora conficere et plagis infesta domare.</span><span class="linebreak"></span></p>
<p class="lineGroup"><span class="line indent2">Sic igitur magni quoque circum moenia mundi</span><span class="linebreak"></span>
<span class="line"><span class="br"></span><span class="lineNumber">1145</span><span class="br"></span>expugnata dabunt labem putrisque ruinas.</span><span class="linebreak"></span>
<span class="line">omnia debet enim cibus integrare novando</span><span class="linebreak"></span>
<span class="line">et fulcire cibus, cibus omnia sustentare—</span><span class="linebreak"></span>
<span class="line">nequiquam, quoniam nec venae perpetiuntur</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_182_1120"><sup class="lineRef">1120</sup>hic <span class="italic">attributed by recent editors to W. Christ, but stated by Creech to be a manuscript reading. Certainly, so far as printed texts are concerned, it goes back at least asfar as Jansonn’s edition of 1620</span>: his <span class="italic">OQ V</span></li><li class="note text" id="note_LCL181_182_1126"><sup class="lineRef">1126</sup>dispessa <span class="italic">Munro</span>: dispersa <span class="italic">OQ VP, Leonard-Smith, Büchner</span> 1146-1149 <span class="italic">transferred to follow 1138 by P. E. Goebel</span></li></ul></section></notes></section>