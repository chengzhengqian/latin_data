<section class="div1 language" lang="la"><header><hgroup><h1>Lucretius</h1></hgroup></header><section class="div2">
<p class="lineGroup">
<span class="line indent2">Hoc etiam pacto tonitru concussa videntur</span><span class="linebreak"></span>
<span class="line">omnia saepe gravi tremere et divolsa repente</span><span class="linebreak"></span>
<span class="line">maxima dissiluisse capacis moenia mundi,</span><span class="linebreak"></span>
<span class="line">cum subito validi venti conlecta procella</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>nubibus intorsit sese, conclusaque ibidem</span><span class="linebreak"></span>
<span class="line">turbine versanti magis ac magis undique nubem</span><span class="linebreak"></span>
<span class="line">cogit uti fiat spisso cava corpore circum,</span><span class="linebreak"></span>
<span class="line">post ubi conminuit vis eius et impetus acer,</span><span class="linebreak"></span>
<span class="line">tum perterricrepo sonitu dat scissa fragorem.</span><span class="linebreak"></span>
<span class="line"><span class="br"></span><span class="lineNumber">130</span><span class="br"></span>nec mirum, cum plena animae vesicula parva</span><span class="linebreak"></span>
<span class="line">saepe ita dat magnum sonitum displosa repente.</span><span class="linebreak"></span></p>
<p class="lineGroup"><span class="line indent2">Est etiam ratio, cum venti nubila perflant,</span><span class="linebreak"></span>
<span class="line">ut sonitus faciant; etenim ramosa videmus</span><span class="linebreak"></span>
<span class="line">nubila saepe modis multis atque aspera ferri;</span><span class="linebreak"></span>
<span class="line"><span class="br"></span><span class="lineNumber">135</span><span class="br"></span>scilicet ut, crebram silvam cum flamina cauri</span><span class="linebreak"></span>
<span class="line">perflant, dant sonitum frondes ramique fragorem.</span><span class="linebreak"></span></p>
<p class="lineGroup"><span class="line indent2">Fit quoque ut interdum validi vis incita venti</span><span class="linebreak"></span>
<span class="line">perscindat nubem perfringens impete recto.</span><span class="linebreak"></span>
<span class="line">nam quid possit ibi flatus manifesta docet res,</span><span class="linebreak"></span>
<span class="line"><span class="br"></span><span class="lineNumber">140</span><span class="br"></span>hic, ubi lenior est, in terra cum tamen alta</span><span class="linebreak"></span>
<span class="line">arbusta evolvens radicibus haurit ab imis.</span><span class="linebreak"></span></p>
<p class="lineGroup"><span class="line indent2">Sunt etiam fluctus per nubila, qui quasi murmur</span><span class="linebreak"></span>
<span class="line">dant in frangendo graviter; quod item fit in altis</span><span class="linebreak"></span>
<span class="line">fluminibus magnoque mari, cum frangitur aestus.</span><span class="linebreak"></span></p>
<p class="lineGroup"><span class="line indent2">Fit quoque, ubi e nubi in nubem vis incidit ardens</span><span class="linebreak"></span>
<span class="line"><span class="br"></span><span class="lineNumber">146</span><span class="br"></span>fulminis: haec multo si forte umore recepit</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_502_131"><sup class="lineRef">131</sup>magnum <span class="italic">Codex Placentinus(Landi 33);cf.Isidorus, Orig. 13.8.2</span> cum vesicula quamvis parva magnum tamen sonitum displosa emittat: parvum <span class="italic">(introduced under the influence of</span> parva <span class="italic">in 130?) OQP</span></li></ul></section></notes></section>