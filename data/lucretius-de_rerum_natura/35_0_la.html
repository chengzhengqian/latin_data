<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">cetera consimili fingit ratione putatque.</span><span class="linebreak"></span>
<span class="line">nec tamen esse ulla idem parte in rebus inane</span><span class="linebreak"></span>
<span class="line">concedit neque corporibus finem esse secandis.</span><span class="linebreak"></span>
<span class="line"><span class="br"></span><span class="lineNumber">845</span><span class="br"></span>quare in utraque mihi pariter ratione videtur</span><span class="linebreak"></span>
<span class="line">errare atque illi supra quos diximus ante.</span><span class="linebreak"></span></p>
<p class="lineGroup"><span class="line indent2">Adde quod inbecilla nimis primordia fingit,</span><span class="linebreak"></span>
<span class="line">si primordia sunt, simili quae praedita constant</span><span class="linebreak"></span>
<span class="line">natura atque ipsae res sunt, aequeque laborant</span><span class="linebreak"></span>
<span class="line"><span class="br"></span><span class="lineNumber">850</span><span class="br"></span>et pereunt, neque ab exitio res ulla refrenat.</span><span class="linebreak"></span>
<span class="line">nam quid in oppressu valido durabit eorum,</span><span class="linebreak"></span>
<span class="line">ut mortem effugiat leti sub dentibus ipsis?</span><span class="linebreak"></span>
<span class="line">ignis an umor an aura? quid horum? sanguen an ossa?</span><span class="linebreak"></span>
<span class="line">nil, ut opinor, ubi ex aequo res funditus omnis</span><span class="linebreak"></span>
<span class="line"><span class="br"></span><span class="lineNumber">855</span><span class="br"></span>tam mortalis erit quam quae manifesta videmus</span><span class="linebreak"></span>
<span class="line">ex oculis nostris aliqua vi victa perire.</span><span class="linebreak"></span>
<span class="line">at neque reccidere ad nilum res posse neque autem</span><span class="linebreak"></span>
<span class="line">crescere de nilo testor res ante probatas.</span><span class="linebreak"></span></p>
<p class="lineGroup"><span class="line indent2">Praeterea quoniam cibus auget corpus alitque,</span><span class="linebreak"></span>
<span class="line"><span class="br"></span><span class="lineNumber">860</span><span class="br"></span>scire licet nobis venas et sanguen et ossa</span><span class="linebreak"></span>
<span class="line">. . . . . . . . . . . .</span><span class="linebreak"></span>
<span class="line">sive cibos omnis commixto corpore dicent</span><span class="linebreak"></span>
<span class="line">esse et habere in se nervorum corpora parva</span><span class="linebreak"></span>
<span class="line">ossaque et omnino venas partisque cruoris,</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_70_843"><sup class="lineRef">843</sup>idem <span class="italic">(but after</span> parte) <span class="italic">P</span>: iden <span class="italic">OQG:</span> de <span class="italic">(cf. 235) Diels</span></li><li class="note text" id="note_LCL181_70_853"><sup class="lineRef">853</sup>sanguen an ossa <span class="italic">Codex Laurentianus 35.32 in margin</span>: sanguis an os <span class="italic">OQFL:</span> sagnis an os <span class="italic">G</span></li><li class="note text" id="note_LCL181_70_860"><sup class="lineRef">860</sup><span class="italic">Lambinus saw that there is a lacuna between these lines and supplied</span> et nervos alienigenis ex partibus esse. (<span class="italic">In his 1570 edition he complains</span>: “<span class="italic">alii nuper exorti, improbissimi et immanissimi barbari, hanc meam emendation em sibi arro-garant, ut alias fere omneis</span>”—<span class="italic">the reference being chiefly to Gifanius, on whose thefts from Lambinus see Munro I 15–16)</span></li></ul></section></notes></section>