<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">namque omnes plerumque cadunt in vulnus, et illam</span><span class="linebreak"></span>
<span class="line"><span class="br"></span><span class="lineNumber">1050</span><span class="br"></span>emicat in partem sanguis unde icimur ictu,</span><span class="linebreak"></span>
<span class="line">et si comminus est, hostem ruber occupat umor.</span><span class="linebreak"></span>
<span class="line">sic igitur Veneris qui telis accipit ictus,</span><span class="linebreak"></span>
<span class="line">sive puer membris muliebribus hunc iaculatur</span><span class="linebreak"></span>
<span class="line">seu mulier toto iactans e corpore amorem,</span><span class="linebreak"></span>
<span class="line"><span class="br"></span><span class="lineNumber">1055</span><span class="br"></span>unde feritur, eo tendit gestitque coire</span><span class="linebreak"></span>
<span class="line">et iacere umorem in corpus de corpore ductum;</span><span class="linebreak"></span>
<span class="line">namque voluptatem praesagit muta cupido.</span><span class="linebreak"></span></p>
<p class="lineGroup"><span class="line indent2">Haec Venus est nobis; hinc autemst nomen amoris;</span><span class="linebreak"></span>
<span class="line">hinc illaec primum Veneris dulcedinis in cor</span><span class="linebreak"></span>
<span class="line"><span class="br"></span><span class="lineNumber">1060</span><span class="br"></span>stillavit gutta, et successit frigida cura.</span><span class="linebreak"></span>
<span class="line">nam si abest quod ames, praesto simulacra tamen</span><span class="linebreak"></span>
<span class="line indent2">sunt</span><span class="linebreak"></span>
<span class="line">illius, et nomen dulce obversatur ad auris.</span><span class="linebreak"></span>
<span class="line">sed fugitare decet simulacra et pabula amoris</span><span class="linebreak"></span>
<span class="line">absterrere sibi atque alio convertere mentem</span><span class="linebreak"></span>
<span class="line"><span class="br"></span><span class="lineNumber">1065</span><span class="br"></span>et iacere umorem conlectum in corpora quaeque,</span><span class="linebreak"></span>
<span class="line">nec retinere, semel conversum unius amore,</span><span class="linebreak"></span>
<span class="line">et servare sibi curam certumque dolorem;</span><span class="linebreak"></span>
<span class="line">ulcus enim vivescit et inveterascit alendo,</span><span class="linebreak"></span>
<span class="line">inque dies gliscit furor atque aerumna gravescit,</span><span class="linebreak"></span>
<span class="line"><span class="br"></span><span class="lineNumber">1070</span><span class="br"></span>si non prima novis conturbes volnera plagis</span><span class="linebreak"></span>
<span class="line">volgivagaque vagus Venere ante recentia cures</span><span class="linebreak"></span>
<span class="line">aut alio possis animi traducere motus.</span><span class="linebreak"></span>
</p>
</section><notes></notes></section>