<section class="div1 language" lang="la"><header><hgroup><h1>Lucretius</h1></hgroup></header><section class="div2">
<p class="lineGroup">
<span class="line indent2">Et muliebre oritur patrio de semine saeclum,</span><span class="linebreak"></span>
<span class="line">maternoque mares existunt corpore creti;</span><span class="linebreak"></span>
<span class="line">semper enim partus duplici de semine constat,</span><span class="linebreak"></span>
<span class="line"><span class="br"></span><span class="lineNumber">1230</span><span class="br"></span>atque utri similest magis id quodcumque creatur,</span><span class="linebreak"></span>
<span class="line">eius habet plus parte aequa; quod cernere possis,</span><span class="linebreak"></span>
<span class="line">sive virum suboles sivest muliebris origo.</span><span class="linebreak"></span>
</p>
<p class="lineGroup">
<span class="line indent2">Nec divina satum genitalem numina cuiquam</span><span class="linebreak"></span>
<span class="line">absterrent, pater a gnatis ne dulcibus umquam</span><span class="linebreak"></span>
<span class="line"><span class="br"></span><span class="lineNumber">1235</span><span class="br"></span>appelletur et ut sterili Venere exigat aevom;</span><span class="linebreak"></span>
<span class="line">quod plerumque putant, et multo sanguine maesti</span><span class="linebreak"></span>
<span class="line">conspergunt aras adolentque altaria donis,</span><span class="linebreak"></span>
<span class="line">ut gravidas reddant uxores semine largo.</span><span class="linebreak"></span>
<span class="line">nequiquam divom numen sortisque fatigant;</span><span class="linebreak"></span>
<span class="line"><span class="br"></span><span class="lineNumber">1240</span><span class="br"></span>nam steriles nimium crasso sunt semine partim,</span><span class="linebreak"></span>
<span class="line">et liquido praeter iustum tenuique vicissim.</span><span class="linebreak"></span>
<span class="line">tenve locis quia non potis est adfigere adhaesum,</span><span class="linebreak"></span>
<span class="line">liquitur extemplo et revocatum cedit abortu.</span><span class="linebreak"></span>
<span class="line">crassius his porro quoniam concretius aequo</span><span class="linebreak"></span>
<span class="line"><span class="br"></span><span class="lineNumber">1245</span><span class="br"></span>mittitur, aut non tam prolixo provolat ictu</span><span class="linebreak"></span>
<span class="line">aut penetrare locos aeque nequit aut penetratum</span><span class="linebreak"></span>
<span class="line">aegre admiscetur muliebri semine semen.</span><span class="linebreak"></span>
<span class="line">nam multum harmoniae Veneris differre videntur.</span><span class="linebreak"></span>
<span class="line">atque alias alii complent magis, ex aliisque</span><span class="linebreak"></span>
<span class="line"><span class="br"></span><span class="lineNumber">1250</span><span class="br"></span>succipiunt aliae pondus magis inque gravescunt.</span><span class="linebreak"></span>
<span class="line">et multae steriles Hymenaeis ante fuerunt</span><span class="linebreak"></span>
<span class="line">pluribus, et nactae post sunt tamen unde puellos</span><span class="linebreak"></span>
<span class="line">suscipere et partu possent ditescere dulci.</span><span class="linebreak"></span>
<span class="line">et quibus ante domi fecundae saepe nequissent</span><span class="linebreak"></span>
<span class="line"><span class="br"></span><span class="lineNumber">1265</span><span class="br"></span>uxores parere, inventast illis quoque compar</span><span class="linebreak"></span>
</p></section><notes></notes></section>