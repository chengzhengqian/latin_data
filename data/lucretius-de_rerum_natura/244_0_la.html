<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">et supera calamos unco percurrere labro;</span><span class="linebreak"></span>
<span class="line">unde etiam vigiles nunc haec accepta tuentur</span><span class="linebreak"></span>
<span class="line">et numerum servare genus didicere, neque hilo</span><span class="linebreak"></span>
<span class="line"><span class="br"></span><span class="lineNumber">1410</span><span class="br"></span>maiorem interea capiunt dulcediniâ€™ fructum</span><span class="linebreak"></span>
<span class="line">quam silvestre genus capiebat terrigenarum.</span><span class="linebreak"></span></p>
<p class="lineGroup"><span class="line indent2">Nam quod adest praesto, nisi quid cognovimus ante</span><span class="linebreak"></span>
<span class="line">suavius, in primis placet et pollere videtur,</span><span class="linebreak"></span>
<span class="line">posteriorque fere melior res illa reperta</span><span class="linebreak"></span>
<span class="line"><span class="br"></span><span class="lineNumber">1415</span><span class="br"></span>perdit et immutat sensus ad pristina quaeque.</span><span class="linebreak"></span>
<span class="line">sic odium coepit glandis, sic illa relicta</span><span class="linebreak"></span>
<span class="line">strata cubilia sunt herbis et frondibus aucta.</span><span class="linebreak"></span>
<span class="line">pellis item cecidit vestis contempta ferinae;</span><span class="linebreak"></span>
<span class="line">quam reor invidia tali tunc esse repertam,</span><span class="linebreak"></span>
<span class="line"><span class="br"></span><span class="lineNumber">1420</span><span class="br"></span>ut letum insidiis qui gessit primus obiret,</span><span class="linebreak"></span>
<span class="line">et tamen inter eos distractam sanguine multo</span><span class="linebreak"></span>
<span class="line">disperiisse neque in fructum convertere quisse.</span><span class="linebreak"></span>
<span class="line">tunc igitur pelles, nunc aurum et purpura curis</span><span class="linebreak"></span>
<span class="line">exercent hominum vitam belloque fatigant;</span><span class="linebreak"></span>
<span class="line"><span class="br"></span><span class="lineNumber">1425</span><span class="br"></span>quo magis in nobis, ut opinor, culpa resedit.</span><span class="linebreak"></span>
<span class="line">frigus enim nudos sine pellibus excruciabat</span><span class="linebreak"></span>
<span class="line">terrigenas; at nos nil laedit veste carere</span><span class="linebreak"></span>
<span class="line">purpurea atque auro signisque ingentibus apta,</span><span class="linebreak"></span>
<span class="line">dum plebeia tamen sit quae defendere possit.</span><span class="linebreak"></span>
<span class="line">ergo hominum genus incassum frustraque laborat</span><span class="linebreak"></span>
<span class="line"><span class="br"></span><span class="lineNumber">1431</span><span class="br"></span>semper et in curis consumit inanibus aevom,</span><span class="linebreak"></span>
<span class="line">nimirum quia non cognovit quae sit habendi</span><span class="linebreak"></span>
<span class="line">finis et omnino quoad crescat vera voluptas.</span><span class="linebreak"></span>
<span class="line">idque minutatim vitam provexit in altum</span><span class="linebreak"></span>
<span class="line"><span class="br"></span><span class="lineNumber">1435</span><span class="br"></span>et belli magnos commovit funditus aestus.</span><span class="linebreak"></span>
</p>
</section><notes></notes></section>