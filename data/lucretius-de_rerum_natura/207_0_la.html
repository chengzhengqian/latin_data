<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">ignifer et multos secum levis abstulit ignis,</span><span class="linebreak"></span>
<span class="line"><span class="br"></span><span class="lineNumber">460</span><span class="br"></span>non alia longe ratione ac saepe videmus,</span><span class="linebreak"></span>
<span class="line">aurea cum primum gemmantis rore per herbas</span><span class="linebreak"></span>
<span class="line">matutina rubent radiati lumina solis</span><span class="linebreak"></span>
<span class="line">exhalantque lacus nebulam fluviique perennes,</span><span class="linebreak"></span>
<span class="line">ipsaque ut interdum tellus fumare videtur;</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>omnia quae sursum cum conciliantur in alto,</span><span class="linebreak"></span>
<span class="line">corpore concreto subtexunt nubila caelum.</span><span class="linebreak"></span>
<span class="line">sic igitur tum se levis ac diffusilis aether</span><span class="linebreak"></span>
<span class="line">corpore concreto circumdatus undique flexit</span><span class="linebreak"></span>
<span class="line">et late diffusus in omnis undique partis</span><span class="linebreak"></span>
<span class="line"><span class="br"></span><span class="lineNumber">470</span><span class="br"></span>omnia sic avido complexu cetera saepsit.</span><span class="linebreak"></span></p>
<p class="lineGroup"><span class="line indent2">Hunc exordia sunt solis lunaeque secuta,</span><span class="linebreak"></span>
<span class="line">interutrasque globi quorum vertuntur in auris;</span><span class="linebreak"></span>
<span class="line">quae neque terra sibi adscivit nec maximus aether,</span><span class="linebreak"></span>
<span class="line">quod neque tam fuerunt gravia ut depressa sederent,</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>nec levia ut possent per summas labier oras;</span><span class="linebreak"></span>
<span class="line">et tamen interutrasque ita sunt ut corpora viva</span><span class="linebreak"></span>
<span class="line">versent et partes ut mundi totius extent;</span><span class="linebreak"></span>
<span class="line">quod genus in nobis quaedam licet in statione</span><span class="linebreak"></span>
<span class="line">membra manere, tamen cum sint ea quae moveantur.</span><span class="linebreak"></span></p>
<p class="lineGroup"><span class="line indent2"><span class="br"></span><span class="lineNumber">480</span><span class="br"></span>His igitur rebus retractis terra repente,</span><span class="linebreak"></span>
<span class="line">maxuma qua nunc se ponti plaga caerula tendit,</span><span class="linebreak"></span>
<span class="line">succidit et salso suffudit gurgite fossas.</span><span class="linebreak"></span>
<span class="line">inque dies quanto circum magis aetheris aestus</span><span class="linebreak"></span>
<span class="line">et radii solis cogebant undique terram</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>verberibus crebris extrema ad limina in artum,</span><span class="linebreak"></span>
<span class="line">in medio ut propulsa suo condensa coiret,</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_414_468"><sup class="lineRef">468</sup>flexit <span class="italic">Lachmann:</span> saepsit <span class="italic">OQP, almost certainly from 470, but retained by Merrill (1917), Diels, Martin, Büchner</span> 485 in artum <span class="italic">Munro (cf. 6.158):</span> partem <span class="italic">OQP:</span> partes <span class="italic">Bockemüller (with</span> terrae <span class="italic">in 484):</span> raptim <span class="italic">Bentley</span></li></ul></section></notes></section>