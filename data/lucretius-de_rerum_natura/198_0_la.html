<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">vagituque locum lugubri complet, ut aequumst</span><span class="linebreak"></span>
<span class="line">cui tantum in vita restet transire malorum.</span><span class="linebreak"></span>
<span class="line">at variae crescunt pecudes armenta feraeque,</span><span class="linebreak"></span>
<span class="line">nec crepitacillis opus est, nec cuiquam adhibendast</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>almae nutricis blanda atque infracta loquella,</span><span class="linebreak"></span>
<span class="line">nec varias quaerunt vestes pro tempore caeli,</span><span class="linebreak"></span>
<span class="line">denique non armis opus est, non moenibus altis,</span><span class="linebreak"></span>
<span class="line">qui sua tutentur, quando omnibus omnia large</span><span class="linebreak"></span>
<span class="line">tellus ipsa parit naturaque daedala rerum.</span><span class="linebreak"></span></p>
<p class="lineGroup"><span class="line indent2"><span class="br"></span><span class="lineNumber">235</span><span class="br"></span>Principio quoniam terrai corpus et umor</span><span class="linebreak"></span>
<span class="line">aurarumque leves animae calidique vapores,</span><span class="linebreak"></span>
<span class="line">e quibus haec rerum consistere summa videtur,</span><span class="linebreak"></span>
<span class="line">omnia nativo ac mortali corpore constant,</span><span class="linebreak"></span>
<span class="line">debet eodem omnis mundi natura putari.</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>quippe etenim quorum partis et membra videmus</span><span class="linebreak"></span>
<span class="line">corpore nativo ac mortalibus esse figuris,</span><span class="linebreak"></span>
<span class="line">haec eadem ferme mortalia cernimus esse</span><span class="linebreak"></span>
<span class="line">et nativa simul. quapropter maxima mundi</span><span class="linebreak"></span>
<span class="line">cum videam membra ac partis consumpta regigni,</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>scire licet caeli quoque item terraeque fuisse</span><span class="linebreak"></span>
<span class="line">principiale aliquod tempus clademque futuram.</span><span class="linebreak"></span></p>
<p class="lineGroup"><span class="line indent2">Illud in his rebus ne corripuisse rearis</span><span class="linebreak"></span>
<span class="line">me mihi, quod terram atque ignem mortalia sumpsi</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_396_241"><sup class="lineRef">241</sup>nativo ac (<span class="italic">cf. 238; for the corruption cf. 321) Lachmann</span>: nativom <span class="italic">OQ:</span> nativum <span class="italic">O corr., P:</span> nativo et <span class="italic">Avancius (in his Catullus</span>)</li></ul></section></notes></section>