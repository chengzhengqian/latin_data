<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">natura, ut possent gnatis munire senectam.</span><span class="linebreak"></span>
<span class="line">usque adeo magni refert, ut semina possint</span><span class="linebreak"></span>
<span class="line">seminibus commisceri genitaliter apta,</span><span class="linebreak"></span>
<span class="line">crassaque conveniant liquidis et liquida crassis.</span><span class="linebreak"></span>
<span class="line"><span class="br"></span><span class="lineNumber">1260</span><span class="br"></span>atque in eo refert quo victu vita colatur;</span><span class="linebreak"></span>
<span class="line">namque aliis rebus concrescunt semina membris</span><span class="linebreak"></span>
<span class="line">atque aliis extenvantur tabentque vicissim.</span><span class="linebreak"></span></p>
<p class="lineGroup"><span class="line indent2">Et quibus ipsa modis tractetur blanda voluptas,</span><span class="linebreak"></span>
<span class="line">id quoque permagni refert; nam more ferarum</span><span class="linebreak"></span>
<span class="line">quadrupedumque magis ritu plerumque putantur</span><span class="linebreak"></span>
<span class="line"><span class="br"></span><span class="lineNumber">1266</span><span class="br"></span>concipere uxores, quia sic loca sumere possunt,</span><span class="linebreak"></span>
<span class="line">pectoribus positis, sublatis semina lumbis.</span><span class="linebreak"></span>
<span class="line">nec molles opu’ sunt motus uxoribus hilum;</span><span class="linebreak"></span>
<span class="line">nam mulier prohibet se concipere atque repugnat,</span><span class="linebreak"></span>
<span class="line"><span class="br"></span><span class="lineNumber">1270</span><span class="br"></span>clunibus ipsa viri Venerem si laeta retractat</span><span class="linebreak"></span>
<span class="line">atque exossato ciet omni corpore fluctus;</span><span class="linebreak"></span>
<span class="line">eicit enim sulcum recta regione viaque</span><span class="linebreak"></span>
<span class="line">vomeris atque locis avertit seminis ictum.</span><span class="linebreak"></span>
<span class="line">idque sua causa consuerunt scorta moveri,</span><span class="linebreak"></span>
<span class="line"><span class="br"></span><span class="lineNumber">1275</span><span class="br"></span>ne complerentur crebro gravidaeque iacerent,</span><span class="linebreak"></span>
<span class="line">et simul ipsa viris Venus ut concinnior esset;</span><span class="linebreak"></span>
<span class="line">coniugibus quod nil nostris opus esse videtur.</span><span class="linebreak"></span>
</p>
<p class="lineGroup">
<span class="line indent2">Nec divinitus interdum Venerisque sagittis</span><span class="linebreak"></span>
<span class="line">deteriore fit ut forma muliercula ametur;</span><span class="linebreak"></span>
<span class="line"><span class="br"></span><span class="lineNumber">1280</span><span class="br"></span>nam facit ipsa suis interdum femina factis</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_374_1271"><sup class="lineRef">1271</sup>corpore <span class="italic">W. Clausen, AJPhil. 84 (1963) 415–416: pectore OQP</span></li></ul></section></notes></section>