<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">multa videmus enim caelestibus insita flammis</span><span class="linebreak"></span>
<span class="line"><span class="br"></span><span class="lineNumber">1095</span><span class="br"></span>fulgere, cum caeli donavit plaga vapore.</span><span class="linebreak"></span>
<span class="line">et ramosa tamen cum ventis pulsa vacillans</span><span class="linebreak"></span>
<span class="line">aestuat in ramos incumbens arboris arbor,</span><span class="linebreak"></span>
<span class="line">exprimitur validis extritus viribus ignis,</span><span class="linebreak"></span>
<span class="line">emicat interdum flammai fervidus ardor,</span><span class="linebreak"></span>
<span class="line"><span class="br"></span><span class="lineNumber">1100</span><span class="br"></span>mutua dum inter se rami stirpesque teruntur.</span><span class="linebreak"></span>
<span class="line">quorum utrumque dedisse potest mortalibus ignem.</span><span class="linebreak"></span>
<span class="line">inde cibum coquere ac flammae mollire vapore</span><span class="linebreak"></span>
<span class="line">sol docuit, quoniam mitescere multa videbant</span><span class="linebreak"></span>
<span class="line">verberibus radiorum atque aestu victa per agros.</span><span class="linebreak"></span></p>
<p class="lineGroup"><span class="line indent2"><span class="br"></span><span class="lineNumber">1105</span><span class="br"></span>Inque dies magis hi victum vitamque priorem</span><span class="linebreak"></span>
<span class="line">commutare novis monstrabant rebus et igni</span><span class="linebreak"></span>
<span class="line">ingenio qui praestabant et corde vigebant.</span><span class="linebreak"></span>
<span class="line">condere coeperunt urbis arcemque locare</span><span class="linebreak"></span>
<span class="line">praesidium reges ipsi sibi perfugiumque,</span><span class="linebreak"></span>
<span class="line"><span class="br"></span><span class="lineNumber">1110</span><span class="br"></span>et pecua atque agros divisere atque dedere</span><span class="linebreak"></span>
<span class="line">pro facie cuiusque et viribus ingenioque;</span><span class="linebreak"></span>
<span class="line">nam facies multum valuit viresque vigebant.</span><span class="linebreak"></span>
<span class="line">posterius res inventast aurumque repertum,</span><span class="linebreak"></span>
<span class="line">quod facile et validis et pulchris dempsit honorem;</span><span class="linebreak"></span>
<span class="line"><span class="br"></span><span class="lineNumber">1115</span><span class="br"></span>divitioris enim sectam plerumque sequuntur</span><span class="linebreak"></span>
<span class="line">quamlubet et fortes et pulchro corpore creti.</span><span class="linebreak"></span></p>
<p class="lineGroup"><span class="line indent2">Quod siquis vera vitam ratione gubernet,</span><span class="linebreak"></span>
<span class="line">divitiae grandes homini sunt vivere parce</span><span class="linebreak"></span>
<span class="line">aequo animo; neque enim est umquam penuria parvi.</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_464_1094"><sup class="lineRef">1094</sup>insita <span class="italic">OQP, Nonius p. 814 Lindsay, Wakefield,Merrill (1917), Ernout, Martin</span>: incita <span class="italic">Marullus, but cf.1.901 and e.g. 6.181-182</span> ardoris . . . semina quae faciunt nictantia fulgura flammae</li><li class="note text" id="note_LCL181_464_1099"><sup class="lineRef">1099</sup>emicat (<span class="italic">cf. 2.195, 4.1050) OQP, Lambinus (1570 Errata):</span> et micat <span class="italic">Marullus and manymodern editors, thus spoiling a fine, forceful piece of writing, forthe asyndeton admirably reflects and emphasizes the violenceand suddenness of the process described, and the triple</span> ex-, e- <span class="italic">in</span> exprimitur, extritus, emicat <span class="italic">is highly effective</span></li><li class="note text" id="note_LCL181_464_1105a"><sup class="lineRef">1105</sup>hi <span class="italic">Naugerius:</span> in <span class="italic">OQP:</span> hinc <span class="italic">Bockem√ºller</span></li><li class="note text" id="note_LCL181_464_1110"><sup class="lineRef">1110</sup>pecua atque <span class="italic">Ernout, Rev. Phil. 33 (1959) 39-41:</span> pecudes atque <span class="italic">OQAL:</span> pecudes et <span class="italic">BF:</span> pecus atque <span class="italic">Lachmann (cf. 1291</span>)</li></ul></section></notes></section>