<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">atque in ea ratione fuit contenta magis mens,</span><span class="linebreak"></span>
<span class="line"><span class="br"></span><span class="lineNumber">965</span><span class="br"></span>in somnis eadem plerumque videmur obire:</span><span class="linebreak"></span>
<span class="line">causidici causas agere et componere leges,</span><span class="linebreak"></span>
<span class="line">induperatores pugnare ac proelia obire,</span><span class="linebreak"></span>
<span class="line">nautae contractum cum ventis degere bellum,</span><span class="linebreak"></span>
<span class="line">nos agere hoc autem et naturam quaerere rerum</span><span class="linebreak"></span>
<span class="line"><span class="br"></span><span class="lineNumber">970</span><span class="br"></span>semper et inventam patriis exponere chartis.</span><span class="linebreak"></span>
<span class="line">cetera sic studia atque artes plerumque videntur</span><span class="linebreak"></span>
<span class="line">in somnis animos hominum frustrata tenere.</span><span class="linebreak"></span></p>
<p class="lineGroup"><span class="line indent2">Et quicumque dies multos ex ordine ludis</span><span class="linebreak"></span>
<span class="line">adsiduas dederunt operas, plerumque videmus,</span><span class="linebreak"></span>
<span class="line"><span class="br"></span><span class="lineNumber">975</span><span class="br"></span>cum iam destiterunt ea sensibus usurpare,</span><span class="linebreak"></span>
<span class="line">relicuas tamen esse vias in mente patentis,</span><span class="linebreak"></span>
<span class="line">qua possint eadem rerum simulacra venire.</span><span class="linebreak"></span>
<span class="line">per multos itaque illa dies eadem obversantur</span><span class="linebreak"></span>
<span class="line">ante oculos, etiam vigilantes ut videantur</span><span class="linebreak"></span>
<span class="line"><span class="br"></span><span class="lineNumber">980</span><span class="br"></span>cernere saltantis et mollia membra moventis,</span><span class="linebreak"></span>
<span class="line">et citharae liquidum carmen chordasque loquentis</span><span class="linebreak"></span>
<span class="line">auribus accipere, et consessum cernere eundem</span><span class="linebreak"></span>
<span class="line">scenaique simul varios splendere decores.</span><span class="linebreak"></span></p>
<p class="lineGroup"><span class="line indent2">Usque adeo magni refert studium atque voluntas,</span><span class="linebreak"></span>
<span class="line"><span class="br"></span><span class="lineNumber">985</span><span class="br"></span>et quibus in rebus consuerint esse operati</span><span class="linebreak"></span>
<span class="line">non homines solum, sed vero animalia cuncta.</span><span class="linebreak"></span>
<span class="line">quippe videbis equos fortis, cum membra iacebunt,</span><span class="linebreak"></span>
<span class="line">in somnis sudare tamen spirareque semper</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_352_968"><sup class="lineRef">968</sup>bellum <span class="italic">0 corr., P</span>: vellum <span class="italic">O:</span> velum <span class="italic">Q</span>: duellum <span class="italic">Codex Bodleianus Auct. F.1.13, adopted by most recent editors</span> (“<span class="italic">certainly right,” according to Bailey), but confusion of b and</span> v <span class="italic">is very common, and in 5.1289, where OQ read</span> velli, <span class="italic">all editors accept</span> belli <span class="italic">of O corr., and only Ernout tentatively suggests reading</span> duelli. <span class="italic">Cf. W. Clausen in Harv. Stud. 75 (1971) 70</span></li><li class="note text" id="note_LCL181_352_984"><sup class="lineRef">984</sup>voluntas <span class="italic">OQP</span>: voluptas <span class="italic">Lachmann, perhaps rightly</span></li></ul></section></notes></section>