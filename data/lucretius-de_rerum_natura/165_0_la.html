<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">sic aliis alius nidor datus ad sua quemque</span><span class="linebreak"></span>
<span class="line"><span class="br"></span><span class="lineNumber">685</span><span class="br"></span>pabula ducit et a taetro resilire veneno</span><span class="linebreak"></span>
<span class="line">cogit, eoque modo servantur saecla ferarum.</span><span class="linebreak"></span>
</p>
<p class="lineGroup">
<span class="line indent2">Hic odor ipse igitur, naris quicumque lacessit,</span><span class="linebreak"></span>
<span class="line">est alio ut possit permitti longius alter;</span><span class="linebreak"></span>
<span class="line">sed tamen haud quisquam tam longe fertur eorum</span><span class="linebreak"></span>
<span class="line">quam sonitus, quam vox, mitto iam dicere quam res</span><span class="linebreak"></span>
<span class="line"><span class="br"></span><span class="lineNumber">691</span><span class="br"></span>quae feriunt oculorum acies visumque lacessunt.</span><span class="linebreak"></span>
<span class="line">errabundus enim tarde venit ac perit ante,</span><span class="linebreak"></span>
<span class="line">paulatim facilis distractus in aeris auras,</span><span class="linebreak"></span>
<span class="line">ex alto primum quia vix emittitur ex re</span><span class="linebreak"></span>
<span class="line"><span class="br"></span><span class="lineNumber">695</span><span class="br"></span>(nam penitus fluere atque recedere rebus odores</span><span class="linebreak"></span>
<span class="line">significat quod fracta magis redolere videntur</span><span class="linebreak"></span>
<span class="line">omnia, quod contrita, quod igni conlabefacta);</span><span class="linebreak"></span>
<span class="line">deinde videre licet maioribus esse creatum</span><span class="linebreak"></span>
<span class="line">principiis quam vox, quoniam per saxea saepta</span><span class="linebreak"></span>
<span class="line"><span class="br"></span><span class="lineNumber">700</span><span class="br"></span>non penetrat, qua vox volgo sonitusque feruntur.</span><span class="linebreak"></span>
<span class="line">quare etiam quod olet non tam facile esse videbis</span><span class="linebreak"></span>
<span class="line">investigare in qua sit regione locatum;</span><span class="linebreak"></span>
<span class="line">refrigescit enim cunctando plaga per auras,</span><span class="linebreak"></span>
<span class="line">nec calida ad sensum decurrit nuntia rerum.</span><span class="linebreak"></span>
<span class="line"><span class="br"></span><span class="lineNumber">705</span><span class="br"></span>errant saepe canes itaque et vestigia quaerunt.</span><span class="linebreak"></span>
</p>
<p class="lineGroup">
<span class="line indent2">Nec tamen hoc solis in odoribus atque saporum</span><span class="linebreak"></span>
<span class="line">in generest, sed item species rerum atque colores</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_330_704"><sup class="lineRef">704</sup>decurrit <span class="italic">Lambinus</span>: decurrunt <span class="italic">OQP,</span> -unt <span class="italic">perhaps having come in from</span> nuntia</li></ul></section></notes></section>