<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">mittere, lanigerae quali sunt ubere lactis,</span><span class="linebreak"></span>
<span class="line">scilicet et glebis terrarum saepe friatis</span><span class="linebreak"></span>
<span class="line">herbarum genera et fruges frondesque videri</span><span class="linebreak"></span>
<span class="line"><span class="br"></span><span class="lineNumber">890</span><span class="br"></span>dispertita inter terram latitare minute,</span><span class="linebreak"></span>
<span class="line">postremo in lignis cinerem fumumque videri,</span><span class="linebreak"></span>
<span class="line">cum praefracta forent, ignisque latere minutos.</span><span class="linebreak"></span>
<span class="line">quorum nil fieri quoniam manifesta docet res,</span><span class="linebreak"></span>
<span class="line">scire licet non esse in rebus res ita mixtas,</span><span class="linebreak"></span>
<span class="line"><span class="br"></span><span class="lineNumber">895</span><span class="br"></span>verum semina multimodis inmixta latere</span><span class="linebreak"></span>
<span class="line">multarum rerum in rebus communia debent.</span><span class="linebreak"></span></p>
<p class="lineGroup"><span class="line indent2">“At saepe in magnis fit montibus,” inquis, “ut altis</span><span class="linebreak"></span>
<span class="line">arboribus vicina cacumina summa terantur</span><span class="linebreak"></span>
<span class="line">inter se, validis facere id cogentibus austris,</span><span class="linebreak"></span>
<span class="line"><span class="br"></span><span class="lineNumber">900</span><span class="br"></span>donec flammai fulserunt flore coorto.”</span><span class="linebreak"></span>
<span class="line">scilicet, et non est lignis tamen insitus ignis,</span><span class="linebreak"></span>
<span class="line">verum semina sunt ardoris multa, terendo</span><span class="linebreak"></span>
<span class="line">quae cum confluxere, creant incendia silvis.</span><span class="linebreak"></span>
<span class="line">quod si facta foret silvis abscondita flamma,</span><span class="linebreak"></span>
<span class="line"><span class="br"></span><span class="lineNumber">905</span><span class="br"></span>non possent ullum tempus celarier ignes,</span><span class="linebreak"></span>
<span class="line">conficerent volgo silvas, arbusta cremarent.</span><span class="linebreak"></span>
<span class="line">iamne vides igitur, paulo quod diximus ante,</span><span class="linebreak"></span>
<span class="line">permagni referre eadem primordia saepe</span><span class="linebreak"></span>
<span class="line">cum quibus et quali positura contineantur</span><span class="linebreak"></span>
<span class="line"><span class="br"></span><span class="lineNumber">910</span><span class="br"></span>et quos inter se dent motus accipiantque,</span><span class="linebreak"></span>
<span class="line">atque eadem paulo inter se mutata creare</span><span class="linebreak"></span>
<span class="line">ignes et lignum? quo pacto verba quoque ipsa</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_74_887"><sup class="lineRef">887</sup>ubere <span class="italic">OQGP:</span> ubera <span class="italic">(cf. 2.370) first printed by Lambinus, who states that he found the reading</span> quales sunt ubera <span class="italic">in a manuscript</span></li></ul></section></notes></section>