<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">1005</span><span class="br"></span>quod faciunt nobis annorum tempora, circum</span><span class="linebreak"></span>
<span class="line">cum redeunt fetusque ferunt variosque lepores,</span><span class="linebreak"></span>
<span class="line">nec tamen explemur vitai fructibus umquam—</span><span class="linebreak"></span>
<span class="line">hoc, ut opinor, id est, aevo florente puellas</span><span class="linebreak"></span>
<span class="line">quod memorant laticem pertusum congerere in vas,</span><span class="linebreak"></span>
<span class="line"><span class="br"></span><span class="lineNumber">1010</span><span class="br"></span>quod tamen expleri nulla ratione potestur.</span><span class="linebreak"></span></p>
<p class="lineGroup"><span class="line indent2">Cerberus et Furiae iam vero et lucis egestas,</span><span class="linebreak"></span>
<span class="line">Tartarus horriferos eructans faucibus aestus—</span><span class="linebreak"></span>
<span class="line">qui neque sunt usquam nec possunt esse profecto.</span><span class="linebreak"></span>
<span class="line">sed metus in vita poenarum pro male factis</span><span class="linebreak"></span>
<span class="line"><span class="br"></span><span class="lineNumber">1015</span><span class="br"></span>est insignibus insignis, scelerisque luella—</span><span class="linebreak"></span>
<span class="line">carcer et horribilis de saxo iactu’ deorsum,</span><span class="linebreak"></span>
<span class="line">verbera carnifices robur pix lammina taedae;</span><span class="linebreak"></span>
<span class="line">quae tamen etsi absunt, at mens sibi conscia factis</span><span class="linebreak"></span>
<span class="line">praemetuens adhibet stimulos torretque flagellis,</span><span class="linebreak"></span>
<span class="line"><span class="br"></span><span class="lineNumber">1020</span><span class="br"></span>nec videt interea qui terminus esse malorum</span><span class="linebreak"></span>
<span class="line">possit nec quae sit poenarum denique finis,</span><span class="linebreak"></span>
<span class="line">atque eadem metuit magis haec ne in morte graves-</span><span class="linebreak"></span>
<span class="line indent2">cant.</span><span class="linebreak"></span>
<span class="line">hic Acherusia fit stultorum denique vita.</span><span class="linebreak"></span>
</p>
<p class="lineGroup">
<span class="line indent2">Hoc etiam tibi tute interdum dicere possis:</span><span class="linebreak"></span>
<span class="line"><span class="br"></span><span class="lineNumber">1025</span><span class="br"></span>“lumina sis oculis etiam bonus Ancu’ reliquit,</span><span class="linebreak"></span>
<span class="line">qui melior multis quam tu fuit, improbe, rebus.</span><span class="linebreak"></span>
<span class="line">inde alii multi reges rerumque potentes</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_268_1011"><sup class="lineRef">1011</sup><span class="italic">Munro assumes a lacuna after this verse, and Bailey once argued for a lacuna after 1012. For the probability that some lines are indeed lost, see H. D. Jocelyn, Acta Classica 29 (1986) 47–49</span></li><li class="note text" id="note_LCL181_268_1016"><sup class="lineRef">1016</sup>iactu’ deorsum <span class="italic">Lambinus:</span> iactus eorum <span class="italic">OQP</span>: iactu’ reorum <span class="italic">Heinsius</span></li><li class="note text" id="note_LCL181_268_1018"><sup class="lineRef">1018</sup>factis <span class="italic">OQP</span>: facti <span class="italic">ed. Aldina, followed recently by Kenney</span>—<span class="italic">perhaps rightly, but see Ernout-Robin</span></li></ul></section></notes></section>