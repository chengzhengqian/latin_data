<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">pocula saepe homines et inumbrant ora coronis,</span><span class="linebreak"></span>
<span class="line">ex animo ut dicant: “brevis hic est fructus homullis;</span><span class="linebreak"></span>
<span class="line"><span class="br"></span><span class="lineNumber">915</span><span class="br"></span>iam fuerit neque post umquam revocare licebit.”</span><span class="linebreak"></span>
<span class="line">tamquam in morte mali cum primis hoc sit eorum,</span><span class="linebreak"></span>
<span class="line">quod sitis exurat miseros atque arida torrat,</span><span class="linebreak"></span>
<span class="line">aut aliae cuius desiderium insideat rei.</span><span class="linebreak"></span>
<span class="line">nec sibi enim quisquam tum se vitamque requirit,</span><span class="linebreak"></span>
<span class="line"><span class="br"></span><span class="lineNumber">920</span><span class="br"></span>cum pariter mens et corpus sopita quiescunt;</span><span class="linebreak"></span>
<span class="line">nam licet aeternum per nos sic esse soporem,</span><span class="linebreak"></span>
<span class="line">nec desiderium nostri nos adficit ullum.</span><span class="linebreak"></span>
<span class="line">et tamen haudquaquam nostros tunc illa per artus</span><span class="linebreak"></span>
<span class="line">longe ab sensiferis primordia motibus errant,</span><span class="linebreak"></span>
<span class="line"><span class="br"></span><span class="lineNumber">925</span><span class="br"></span>cum correptus homo ex somno se colligit ipse.</span><span class="linebreak"></span>
<span class="line">multo igitur mortem minus ad nos esse putandumst,</span><span class="linebreak"></span>
<span class="line">si minus esse potest quam quod nil esse videmus;</span><span class="linebreak"></span>
<span class="line">maior enim turbae disiectus materiai</span><span class="linebreak"></span>
<span class="line">consequitur leto, nec quisquam expergitus exstat,</span><span class="linebreak"></span>
<span class="line"><span class="br"></span><span class="lineNumber">930</span><span class="br"></span>frigida quem semel est vitai pausa secuta.</span><span class="linebreak"></span>
</p>
<p class="lineGroup">
<span class="line indent2">Denique si vocem rerum natura repente</span><span class="linebreak"></span>
<span class="line">mittat et hoc alicui nostrum sic increpet ipsa:</span><span class="linebreak"></span>
<span class="line">“quid tibi tanto operest, mortalis, quod nimis aegris</span><span class="linebreak"></span>
<span class="line">luctibus indulges? quid mortem congemis ac fles?</span><span class="linebreak"></span>
<span class="line"><span class="br"></span><span class="lineNumber">935</span><span class="br"></span>nam si grata fuit tibi vita anteacta priorque</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_260_917"><sup class="lineRef">917</sup>torrat <span class="italic">Q, O corr., BL:</span> torret <span class="italic">OA:</span> torreat <span class="italic">(with synizesis) Gifanius:</span> tortet <span class="italic">N. H. Romanes, Notes on the Text of Lucretius (1934), anticipating M. L. West, CR N.S. 11 (1961) 203–204</span></li><li class="note text" id="note_LCL181_260_928"><sup class="lineRef">928</sup>turbae <span class="italic">OQ:</span> turba et <span class="italic">Goebel, accepted by some editors to avoid the double genitive and awkward word order.</span></li><li class="note text" id="note_LCL181_260_935"><sup class="lineRef">935</sup>si grata <span class="italic">attributed by Lachmann and later editors to Naugerius, but Pius had already noted</span> “<span class="italic">alii.</span> Nam si grata fuit”: gratis <span class="italic">OQ</span></li></ul></section></notes></section>