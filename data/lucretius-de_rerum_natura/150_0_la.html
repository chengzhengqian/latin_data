<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">295</span><span class="br"></span>non convertitur incolumis, sed recta retrorsum</span><span class="linebreak"></span>
<span class="line">sic eliditur, ut siquis, prius arida quam sit</span><span class="linebreak"></span>
<span class="line">cretea persona, adlidat pilaeve trabive,</span><span class="linebreak"></span>
<span class="line">atque ea continuo rectam si fronte figuram</span><span class="linebreak"></span>
<span class="innerMarginNote right">323</span><span class="line">servet et elisam retro sese exprimat ipsa:</span><span class="linebreak"></span>
<span class="innerMarginNote right">324</span><span class="line"><span class="br"></span><span class="lineNumber">300</span><span class="br"></span>fiet ut, ante oculus fuerit qui dexter, ut idem</span><span class="linebreak"></span>
<span class="line">nunc sit laevus, et e laevo sit mutua dexter.</span><span class="linebreak"></span></p>
<p class="lineGroup"><span class="line">Fit quoque de speculo in speculum ut tradatur imago,</span><span class="linebreak"></span>
<span class="line">quinque etiam aut sex ut fieri simulacra suÃ«rint.</span><span class="linebreak"></span>
<span class="line">nam quaecumque retro parte interiore latebunt,</span><span class="linebreak"></span>
<span class="innerMarginNote right">329</span><span class="line"><span class="br"></span><span class="lineNumber">305</span><span class="br"></span>inde tamen, quamvis torte penitusque remota,</span><span class="linebreak"></span>
<span class="line">omnia per flexos aditus educta licebit</span><span class="linebreak"></span>
<span class="line">pluribus haec speculis videantur in aedibus esse:</span><span class="linebreak"></span>
<span class="line">usque adeo speculo in speculum translucet imago,</span><span class="linebreak"></span>
<span class="line">et cum laeva data est, fit rursum ut dextera fiat,</span><span class="linebreak"></span>
<span class="innerMarginNote right">334</span><span class="line"><span class="br"></span><span class="lineNumber">310</span><span class="br"></span>inde retro rursum redit et convertit eodem.</span><span class="linebreak"></span>
<span class="line indent2">Quin etiam quaecumque latuscula sunt speculorum</span><span class="linebreak"></span>
<span class="line">adsimili lateris flexura praedita nostri,</span><span class="linebreak"></span>
<span class="line">dextera ea propter nobis simulacra remittunt,</span><span class="linebreak"></span>
<span class="line">aut quia de speculo in speculum transfertur imago,</span><span class="linebreak"></span>
<span class="innerMarginNote right">339</span><span class="line"><span class="br"></span><span class="lineNumber">315</span><span class="br"></span>inde ad nos elisa bis advolat, aut etiam quod</span><span class="linebreak"></span>
<span class="line">circum agitur, cum venit, imago propterea quod</span><span class="linebreak"></span>
<span class="line">flexa figura docet speculi convertier ad nos.</span><span class="linebreak"></span></p>
<p class="lineGroup"><span class="line indent2">Indugredi porro pariter simulacra pedemque</span><span class="linebreak"></span>
<span class="line">ponere nobiscum credas gestumque imitari</span><span class="linebreak"></span>
<span class="innerMarginNote right">344</span><span class="line"><span class="br"></span><span class="lineNumber">320</span><span class="br"></span>propterea quia, de speculi qua parte recedas,</span><span class="linebreak"></span>
</p></section><notes><section class="footnotes"><ul><li class="note" id="note_LCL181_300_299"><a class="footnoteCrossrefLink" href="#target_note_LCL181_300_299" title="Click to highlight in text"><sup class="lineRef">299-347</sup><span class="italic">Q corr. restores the correct order of lines. OQ have 299-322 and 323-347 (line numbers as given above on the right) in the wrong order, evidently because a loose leaf of the archetype had been turned the wrong way</span></a></li><script type="text/javascript">document.getElementById('note_LCL181_300_299').style.display = "none";</script></ul></section></notes></section>