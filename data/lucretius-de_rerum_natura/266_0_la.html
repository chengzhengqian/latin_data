<section class="div1 language" lang="la"><header><hgroup><h1>Lucretius</h1></hgroup></header><section class="div2">
<p class="lineGroup">
<span class="line indent2">Hic ubi sol radiis tempestatem inter opacam</span><span class="linebreak"></span>
<span class="line"><span class="br"></span><span class="lineNumber">525</span><span class="br"></span>adversa fulsit nimborum aspargine contra,</span><span class="linebreak"></span>
<span class="line">tum color in nigris existit nubibus arqui.</span><span class="linebreak"></span>
</p>
<p class="lineGroup">
<span class="line indent2">Cetera quae sursum crescunt sursumque creantur,</span><span class="linebreak"></span>
<span class="line">et quae concrescunt in nubibus, omnia, prorsum</span><span class="linebreak"></span>
<span class="line">omnia, nix venti grando gelidaeque pruinae</span><span class="linebreak"></span>
<span class="line"><span class="br"></span><span class="lineNumber">530</span><span class="br"></span>et vis magna geli, magnum duramen aquarum,</span><span class="linebreak"></span>
<span class="line">et mora quae fluvios passim refrenat aventis,</span><span class="linebreak"></span>
<span class="line">perfacilest tamen haec reperire animoque videre</span><span class="linebreak"></span>
<span class="line">omnia quo pacto fiant quareve creentur,</span><span class="linebreak"></span>
<span class="line">cum bene cognoris elementis reddita quae sint.</span><span class="linebreak"></span>
</p>
<p class="lineGroup">
<span class="line indent2"><span class="br"></span><span class="lineNumber">535</span><span class="br"></span>Nunc age, quae ratio terrai motibus extet</span><span class="linebreak"></span>
<span class="line">percipe. et in primis terram fac ut esse rearis</span><span class="linebreak"></span>
<span class="line">subter item ut supera ventosis undique plenam</span><span class="linebreak"></span>
<span class="line">speluncis, multosque lacus multasque lacunas</span><span class="linebreak"></span>
<span class="line">in gremio gerere et rupes deruptaque saxa;</span><span class="linebreak"></span>
<span class="line"><span class="br"></span><span class="lineNumber">540</span><span class="br"></span>multaque sub tergo terrai flumina tecta</span><span class="linebreak"></span>
<span class="line">volvere vi fluctus summersaque saxa putandumst;</span><span class="linebreak"></span>
<span class="line">undique enim similem esse sui res postulat ipsa.</span><span class="linebreak"></span></p>
<p class="lineGroup"><span class="line indent2">His igitur rebus subiunctis suppositisque</span><span class="linebreak"></span>
<span class="line">terra superne tremit magnis concussa ruinis,</span><span class="linebreak"></span>
<span class="line"><span class="br"></span><span class="lineNumber">545</span><span class="br"></span>subter ubi ingentis speluncas subruit aetas;</span><span class="linebreak"></span>
<span class="line">quippe cadunt toti montes, magnoque repente</span><span class="linebreak"></span>
<span class="line">concussu late disserpunt inde tremores.</span><span class="linebreak"></span>
<span class="line">et merito, quoniam plaustris concussa tremescunt</span><span class="linebreak"></span>
<span class="line">tecta viam propter non magno pondere tota,</span><span class="linebreak"></span>
</p></section><notes></notes></section>