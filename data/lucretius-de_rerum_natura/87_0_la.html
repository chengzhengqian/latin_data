<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">corpora prima quod in summis fluitare videmus</span><span class="linebreak"></span>
<span class="line">rebus et interdum nasci subitoque perire.</span><span class="linebreak"></span>
<span class="line">quin etiam refert nostris in versibus ipsis</span><span class="linebreak"></span>
<span class="line">cum quibus et quali sint ordine quaeque locata;</span><span class="linebreak"></span>
<span class="line">namque eadem caelum mare terras flumina solem</span><span class="linebreak"></span>
<span class="line"><span class="br"></span><span class="lineNumber">1016</span><span class="br"></span>significant, eadem fruges arbusta animantis;</span><span class="linebreak"></span>
<span class="line">si non omnia sunt, at multo maxima pars est</span><span class="linebreak"></span>
<span class="line">consimilis; verum positura discrepitant res.</span><span class="linebreak"></span>
<span class="line"><span class="br"></span><span class="lineNumber">1019</span><span class="br"></span>sic ipsis <span class="italic">in</span> rebus item iam materiai</span><span class="linebreak"></span>
<span class="line"><span class="br"></span><span class="lineNumber">1021</span><span class="br"></span>concursus motus ordo positura figurae</span><span class="linebreak"></span>
<span class="line">cum permutantur, mutari res quoque debent.</span><span class="linebreak"></span></p>
<p class="lineGroup"><span class="line indent2">Nunc animum nobis adhibe veram ad rationem.</span><span class="linebreak"></span>
<span class="line">nam tibi vementer nova res molitur ad auris</span><span class="linebreak"></span>
<span class="line"><span class="br"></span><span class="lineNumber">1025</span><span class="br"></span>accidere et nova se species ostendere rerum.</span><span class="linebreak"></span>
<span class="line">sed neque tam facilis res ulla est quin ea primum</span><span class="linebreak"></span>
<span class="line">difficilis magis ad credendum constet, itemque</span><span class="linebreak"></span>
<span class="line">nil adeo magnum neque tam mirabile quicquam,</span><span class="linebreak"></span>
<span class="line">quod non paulatim minuant mirarier omnes.</span><span class="linebreak"></span>
<span class="line"><span class="br"></span><span class="lineNumber">1030</span><span class="br"></span>principio caeli clarum purumque colorem,</span><span class="linebreak"></span>
<span class="line">quaeque in se cohibet, palantia sidera passim,</span><span class="linebreak"></span>
<span class="line">lunamque et solis praeclara luce nitoremâ€”</span><span class="linebreak"></span>
<span class="line">omnia quae nunc si primum mortalibus essent,</span><span class="linebreak"></span>
<span class="line">ex improviso si sint obiecta repente,</span><span class="linebreak"></span>
<span class="line"><span class="br"></span><span class="lineNumber">1035</span><span class="br"></span>quid magis his rebus poterat mirabile dici</span><span class="linebreak"></span>
<span class="line">aut minus ante quod auderent fore credere gentes?</span><span class="linebreak"></span>
<span class="line">nil, ut opinor: ita haec species miranda fuisset.</span><span class="linebreak"></span>
<span class="line">quam tibi iam nemo, fessus satiate videndi,</span><span class="linebreak"></span>
<span class="line">suspicere in caeli dignatur lucida templa!</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_174_1020"><sup class="lineRef">1020</sup>intervalla vias conexus pondera plagas (= <span class="italic">726, 5.441) deleted by Lachmann</span></li></ul></section></notes></section>