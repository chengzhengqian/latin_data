<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">et cum deserti baubantur in aedibus aut cum</span><span class="linebreak"></span>
<span class="line">plorantes fugiunt summisso corpore plagas.</span><span class="linebreak"></span></p>
<p class="lineGroup"><span class="line indent2">Denique non hinnitus item differre videtur,</span><span class="linebreak"></span>
<span class="line">inter equas ubi equus florenti aetate iuvencus</span><span class="linebreak"></span>
<span class="line"><span class="br"></span><span class="lineNumber">1075</span><span class="br"></span>pinnigeri saevit calcaribus ictus Amoris</span><span class="linebreak"></span>
<span class="line">et fremitum patulis sub naribus edit ad arma,</span><span class="linebreak"></span>
<span class="line">et cum sic alias concussis artubus hinnit?</span><span class="linebreak"></span></p>
<p class="lineGroup"><span class="line indent2">Postremo genus alituum variaeque volucres,</span><span class="linebreak"></span>
<span class="line">accipitres atque ossifragae mergique marinis</span><span class="linebreak"></span>
<span class="line"><span class="br"></span><span class="lineNumber">1080</span><span class="br"></span>fluctibus in salso victum vitamque petentes,</span><span class="linebreak"></span>
<span class="line">longe alias alio iaciunt in tempore voces,</span><span class="linebreak"></span>
<span class="line">et quom de victu certant praedaeque repugnant.</span><span class="linebreak"></span>
<span class="line">et partim mutant cum tempestatibus una</span><span class="linebreak"></span>
<span class="line">raucisonos cantus, cornicum ut saecla vetusta</span><span class="linebreak"></span>
<span class="line">corvorumque greges ubi aquam dicuntur et imbris</span><span class="linebreak"></span>
<span class="line"><span class="br"></span><span class="lineNumber">1086</span><span class="br"></span>poscere et interdum ventos aurasque vocare.</span><span class="linebreak"></span></p>
<p class="lineGroup"><span class="line indent2">Ergo si varii sensus animalia cogunt,</span><span class="linebreak"></span>
<span class="line">muta tamen cum sint, varias emittere voces,</span><span class="linebreak"></span>
<span class="line">quanto mortalis magis aequumst tum potuisse</span><span class="linebreak"></span>
<span class="line"><span class="br"></span><span class="lineNumber">1090</span><span class="br"></span>dissimilis alia atque alia res voce notare!</span><span class="linebreak"></span>
<span class="line indent2">Illud in his rebus tacitus ne forte requiras,</span><span class="linebreak"></span>
<span class="line">fulmen detulit in terram mortalibus ignem</span><span class="linebreak"></span>
<span class="line">primitus, inde omnis flammarum diditur ardor.</span><span class="linebreak"></span>
</p></section><notes></notes></section>