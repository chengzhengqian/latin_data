<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="innerMarginNote right">158</span><span class="line">perspiciemus, et unde queat res quaeque creari</span><span class="linebreak"></span>
<span class="innerMarginNote right">155</span><span class="line">et quo quaeque modo fiant opera sine divom.</span><span class="linebreak"></span></p>
<p class="lineGroup"><span class="line indent2">Nam si de nilo fierent, ex omnibuâ€™ rebus</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>omne genus nasci posset, nil semine egeret.</span><span class="linebreak"></span>
<span class="line">e mare primum homines, e terra posset oriri</span><span class="linebreak"></span>
<span class="line">squamigerum genus et volucres erumpere caelo;</span><span class="linebreak"></span>
<span class="line">armenta atque aliae pecudes, genus omne ferarum,</span><span class="linebreak"></span>
<span class="line">incerto partu culta ac deserta tenerent;</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>nec fructus idem arboribus constare solerent,</span><span class="linebreak"></span>
<span class="line">sed mutarentur: ferre omnes omnia possent.</span><span class="linebreak"></span>
<span class="line">quippe ubi non essent genitalia corpora cuique,</span><span class="linebreak"></span>
<span class="line">qui posset mater rebus consistere certa?</span><span class="linebreak"></span>
<span class="line">at nunc seminibus quia certis quaeque creantur,</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>inde enascitur atque oras in luminis exit</span><span class="linebreak"></span>
<span class="line">materies ubi inest cuiusque et corpora prima;</span><span class="linebreak"></span>
<span class="line">atque hac re nequeunt ex omnibus omnia gigni,</span><span class="linebreak"></span>
<span class="line">quod certis in rebus inest secreta facultas.</span><span class="linebreak"></span></p>
<p class="lineGroup"><span class="line indent2">Praeterea cur vere rosam, frumenta calore,</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>vites autumno fundi suadente videmus,</span><span class="linebreak"></span>
<span class="line">si non, certa suo quia tempore semina rerum</span><span class="linebreak"></span>
<span class="line">cum confluxerunt, patefit quodcumque creatur,</span><span class="linebreak"></span>
<span class="line">dum tempestates adsunt et vivida tellus</span><span class="linebreak"></span>
<span class="line">tuto res teneras effert in luminis oras?</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>quod si de nilo fierent, subito exorerentur</span><span class="linebreak"></span>
<span class="line">incerto spatio atque alienis partibus anni,</span><span class="linebreak"></span>
<span class="line">quippe ubi nulla forent primordia quae genitali</span><span class="linebreak"></span>
<span class="line">concilio possent arceri tempore iniquo.</span><span class="linebreak"></span></p>
<p class="lineGroup"><span class="line indent2">Nec porro augendis rebus spatio foret ususs</span><span class="linebreak"></span>
</p></section><notes></notes></section>