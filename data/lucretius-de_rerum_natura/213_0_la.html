<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">lunaque mensibus id spatium videatur obire,</span><span class="linebreak"></span>
<span class="line">annua sol in quo consumit tempora cursu.</span><span class="linebreak"></span>
<span class="line"><span class="br"></span><span class="lineNumber">620</span><span class="br"></span>non, inquam, simplex his rebus reddita causast.</span><span class="linebreak"></span></p>
<p class="lineGroup"><span class="line indent2">Nam fieri vel cum primis id posse videtur,</span><span class="linebreak"></span>
<span class="line indent2">Democriti quod sancta viri sententia ponit,</span><span class="linebreak"></span>
<span class="line">quanto quaeque magis sint terram sidera propter,</span><span class="linebreak"></span>
<span class="line">tanto posse minus cum caeli turbine ferri;</span><span class="linebreak"></span>
<span class="line"><span class="br"></span><span class="lineNumber">625</span><span class="br"></span>evanescere enim rapidas illius et acris</span><span class="linebreak"></span>
<span class="line">imminui subter viris, ideoque relinqui</span><span class="linebreak"></span>
<span class="line">paulatim solem cum posterioribuâ€™ signis,</span><span class="linebreak"></span>
<span class="line">inferior multo quod sit quam fervida signa.</span><span class="linebreak"></span>
<span class="line">et magis hoc lunam: quanto demissior eius</span><span class="linebreak"></span>
<span class="line"><span class="br"></span><span class="lineNumber">630</span><span class="br"></span>cursus abest procul a caelo terrisque propinquat,</span><span class="linebreak"></span>
<span class="line">tanto posse minus cum signis tendere cursum;</span><span class="linebreak"></span>
<span class="line">flaccidiore etiam quanto iam turbine fertur</span><span class="linebreak"></span>
<span class="line">inferior quam sol, tanto magis omnia signa</span><span class="linebreak"></span>
<span class="line">hanc adipiscuntur circum praeterque feruntur.</span><span class="linebreak"></span>
<span class="line"><span class="br"></span><span class="lineNumber">635</span><span class="br"></span>propterea fit ut haec ad signum quodque reverti</span><span class="linebreak"></span>
<span class="line">mobilius videatur, ad hanc quia signa revisunt.</span><span class="linebreak"></span></p>
<p class="lineGroup"><span class="line indent2">Fit quoque ut e mundi transversis partibus aer</span><span class="linebreak"></span>
<span class="line">alternis certo fluere alter tempore possit,</span><span class="linebreak"></span>
<span class="line">qui queat aestivis solem detrudere signis</span><span class="linebreak"></span>
<span class="line"><span class="br"></span><span class="lineNumber">640</span><span class="br"></span>brumalis usque ad flexus gelidumque rigorem,</span><span class="linebreak"></span>
<span class="line">et qui reiciat gelidis a frigoris umbris</span><span class="linebreak"></span>
<span class="line">aestiferas usque in partis et fervida signa.</span><span class="linebreak"></span>
<span class="line">et ratione pari lunam stellasque putandumst,</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_426_632"><sup class="lineRef">632</sup>etiam <span class="italic">OQP</span>: etenim <span class="italic">Lachmann</span></li></ul></section></notes></section>