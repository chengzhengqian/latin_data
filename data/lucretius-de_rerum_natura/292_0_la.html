<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">et graviter partim metuentes limina leti</span><span class="linebreak"></span>
<span class="line">vivebant ferro privati parte virili,</span><span class="linebreak"></span>
<span class="line"><span class="br"></span><span class="lineNumber">1210</span><span class="br"></span>et manibus sine nonnulli pedibusque manebant</span><span class="linebreak"></span>
<span class="line">in vita tamen, et perdebant lumina partim:</span><span class="linebreak"></span>
<span class="line">usque adeo mortis metus his incesserat acer.</span><span class="linebreak"></span>
<span class="line">atque etiam quosdam cepere oblivia rerum</span><span class="linebreak"></span>
<span class="line">cunctarum, neque se possent cognoscere ut ipsi.</span><span class="linebreak"></span></p>
<p class="lineGroup"><span class="line indent2">Multaque humi cum inhumata iacerent corpora</span><span class="linebreak"></span>
<span class="line indent2">supra</span><span class="linebreak"></span>
<span class="line"><span class="br"></span><span class="lineNumber">1216</span><span class="br"></span>corporibus, tamen alituum genus atque ferarum</span><span class="linebreak"></span>
<span class="line">aut procul absiliebat, ut acrem exiret odorem,</span><span class="linebreak"></span>
<span class="line">aut, ubi gustarat, languebat morte propinqua.</span><span class="linebreak"></span>
<span class="line">nec tamen omnino temere illis solibus ulla</span><span class="linebreak"></span>
<span class="line"><span class="br"></span><span class="lineNumber">1220</span><span class="br"></span>comparebat avis, nec tristia saecla ferarum</span><span class="linebreak"></span>
<span class="line">exibant silvis. languebant pleraque morbo</span><span class="linebreak"></span>
<span class="line">et moriebantur. cum primis fida canum vis</span><span class="linebreak"></span>
<span class="line">strata viis animam ponebat in omnibus aegre;</span><span class="linebreak"></span>
<span class="line">extorquebat enim vitam vis morbida membris.</span><span class="linebreak"></span></p>
<p class="lineGroup"><span class="line indent2">Incomitata rapi certabant funera vasta.</span><span class="linebreak"></span>
<span class="line">nec ratio remedi communis certa dabatur;</span><span class="linebreak"></span>
<span class="line">nam quod ali dederat vitalis aeris auras</span><span class="linebreak"></span>
<span class="line">volvere in ore licere et caeli templa tueri,</span><span class="linebreak"></span>
<span class="line">hoc aliis erat exitio letumque parabat.</span><span class="linebreak"></span></p>
<p class="lineGroup"><span class="line indent2">Illud in his rebus miserandum magnopere unum</span><span class="linebreak"></span>
<span class="line"><span class="br"></span><span class="lineNumber">1231</span><span class="br"></span>aerumnabile erat, quod ubi se quisque videbat</span><span class="linebreak"></span>
<span class="line">implicitum morbo, morti damnatus ut esset,</span><span class="linebreak"></span>
<span class="line">deficiens animo maesto cum corde iacebat,</span><span class="linebreak"></span>
<span class="line">funera respectans animam amittebat ibidem.</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_584_1225"><sup class="lineRef">1225</sup><span class="italic">transferred after 1246 by Lachmann (not Bentley, as stated by some recent editors), perhaps rightly</span></li><li class="note text" id="note_LCL181_584_1227"><sup class="lineRef">1227</sup>ali <span class="italic">OQUF</span>: alis <span class="italic">Macrobius 6.2.12, perhaps rightly (see critical note on 4.637)</span>: alii <span class="italic">ABL</span></li></ul></section></notes></section>