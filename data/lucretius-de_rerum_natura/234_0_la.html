<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">sponte sua cecidit sub leges artaque iura.</span><span class="linebreak"></span>
<span class="line">acrius ex ira quod enim se quisque parabat</span><span class="linebreak"></span>
<span class="line">ulcisci quam nunc concessumst legibus aequis,</span><span class="linebreak"></span>
<span class="line">hanc ob rem est homines pertaesum vi colere aevom.</span><span class="linebreak"></span></p>
<p class="lineGroup"><span class="line indent2"><span class="br"></span><span class="lineNumber">1151</span><span class="br"></span>Inde metus maculat poenarum praemia vitae.</span><span class="linebreak"></span>
<span class="line">circumretit enim vis atque iniuria quemque,</span><span class="linebreak"></span>
<span class="line">atque, unde exortast, ad eum plerumque revertit,</span><span class="linebreak"></span>
<span class="line">nec facilest placidam ac pacatam degere vitam</span><span class="linebreak"></span>
<span class="line"><span class="br"></span><span class="lineNumber">1155</span><span class="br"></span>qui violat factis communia foedera pacis.</span><span class="linebreak"></span>
<span class="line">etsi fallit enim divom genus humanumque,</span><span class="linebreak"></span>
<span class="line">perpetuo tamen id fore clam diffidere debet.</span><span class="linebreak"></span>
<span class="line">quippe ubi se multi per somnia saepe loquentes</span><span class="linebreak"></span>
<span class="line">aut morbo delirantes protraxe ferantur</span><span class="linebreak"></span>
<span class="line"><span class="br"></span><span class="lineNumber">1160</span><span class="br"></span>et celata alte in medium et peccata dedisse.</span><span class="linebreak"></span></p>
<p class="lineGroup"><span class="line indent2">Nunc quae causa deum per magnas numina gentis</span><span class="linebreak"></span>
<span class="line">pervulgarit et ararum compleverit urbis</span><span class="linebreak"></span>
<span class="line">suscipiendaque curarit sollemnia sacra,</span><span class="linebreak"></span>
<span class="line">quae nunc in magnis florent sacra rebu’ locisque,</span><span class="linebreak"></span>
<span class="line"><span class="br"></span><span class="lineNumber">1165</span><span class="br"></span>unde etiam nunc est mortalibus insitus horror</span><span class="linebreak"></span>
<span class="line">qui delubra deum nova toto suscitat orbi</span><span class="linebreak"></span>
<span class="line">terrarum et festis cogit celebrare diebus,</span><span class="linebreak"></span>
<span class="line">non ita difficilest rationem reddere verbis.</span><span class="linebreak"></span></p>
<p class="lineGroup"><span class="line indent2">Quippe etenim iam tum divom mortalia saecla</span><span class="linebreak"></span>
<span class="line"><span class="br"></span><span class="lineNumber">1170</span><span class="br"></span>egregias animo facies vigilante videbant,</span><span class="linebreak"></span>
<span class="line">et magis in somnis mirando corporis auctu.</span><span class="linebreak"></span>
<span class="line">his igitur sensum tribuebant propterea quod</span><span class="linebreak"></span>
<span class="line">membra movere videbantur vocesque superbas</span><span class="linebreak"></span>
<span class="line">mittere pro facie praeclara et viribus amplis.</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_468_1160"><sup class="lineRef">1160</sup>alte <span class="italic">M. F. Smith: omitted by OQP:</span> diu <span class="italic">Marullus</span>: mala <span class="italic">Lachmann</span>: ipsi <span class="italic">Büchner</span> et <span class="italic">OQP</span>: <span class="italic">deleted by Marullus</span></li></ul></section></notes></section>