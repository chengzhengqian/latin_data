<section class="div1 language" lang="la"><header><hgroup><h1>Lucretius</h1></hgroup></header><section class="div2">
<p class="lineGroup">
<span class="line indent2">Praeterea docui multum quoque tollere nubes</span><span class="linebreak"></span>
<span class="line">umorem magno conceptum ex aequore ponti,</span><span class="linebreak"></span>
<span class="line">et passim toto terrarum spargere in orbi,</span><span class="linebreak"></span>
<span class="line"><span class="br"></span><span class="lineNumber">630</span><span class="br"></span>cum pluit in terris et venti nubila portant.</span><span class="linebreak"></span></p>
<p class="lineGroup"><span class="line indent2">Postremo quoniam raro cum corpore tellus</span><span class="linebreak"></span>
<span class="line">est, et coniunctast, oras maris undique cingens,</span><span class="linebreak"></span>
<span class="line">debet, ut in mare de terris venit umor aquai,</span><span class="linebreak"></span>
<span class="line">in terras itidem manare ex aequore salso;</span><span class="linebreak"></span>
<span class="line"><span class="br"></span><span class="lineNumber">635</span><span class="br"></span>percolatur enim virus retroque remanat</span><span class="linebreak"></span>
<span class="line">materies umoris et ad caput amnibus omnis</span><span class="linebreak"></span>
<span class="line">confluit, inde super terras redit agmine dulci</span><span class="linebreak"></span>
<span class="line">qua via secta semel liquido pede detulit undas.</span><span class="linebreak"></span>
</p>
<p class="lineGroup">
<span class="line indent2">Nunc ratio quae sit, per fauces montis ut Aetnae</span><span class="linebreak"></span>
<span class="line"><span class="br"></span><span class="lineNumber">640</span><span class="br"></span>expirent ignes interdum turbine tanto,</span><span class="linebreak"></span>
<span class="line">expediam. neque enim mediocri clade coorta</span><span class="linebreak"></span>
<span class="line">flammea tempestas Siculum dominata per agros</span><span class="linebreak"></span>
<span class="line">finitimis ad se convertit gentibus ora,</span><span class="linebreak"></span>
<span class="line">fumida cum caeli scintillare omnia templa</span><span class="linebreak"></span>
<span class="line"><span class="br"></span><span class="lineNumber">645</span><span class="br"></span>cernentes pavida complebant pectora cura,</span><span class="linebreak"></span>
<span class="line">quid moliretur rerum natura novarum.</span><span class="linebreak"></span></p>
<p class="lineGroup"><span class="line indent2">Hisce tibi in rebus latest alteque videndum</span><span class="linebreak"></span>
<span class="line">et longe cunctas in partis dispiciendum,</span><span class="linebreak"></span>
<span class="line">ut reminiscaris summam rerum esse profundam</span><span class="linebreak"></span>
<span class="line"><span class="br"></span><span class="lineNumber">650</span><span class="br"></span>et videas caelum summai totius unum</span><span class="linebreak"></span>
<span class="line">quam sit parvula pars et quam multesima constet,</span><span class="linebreak"></span>
</p></section><notes></notes></section>