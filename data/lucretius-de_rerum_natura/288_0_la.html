<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">de terra surgunt, ubi putorem umida nactast</span><span class="linebreak"></span>
<span class="line">intempestivis pluviisque et solibus icta.</span><span class="linebreak"></span></p>
<p class="lineGroup"><span class="line indent2">Nonne vides etiam caeli novitate et aquarum</span><span class="linebreak"></span>
<span class="line">temptari procul a patria quicumque domoque</span><span class="linebreak"></span>
<span class="line"><span class="br"></span><span class="lineNumber">1105</span><span class="br"></span>adveniunt ideo quia longe discrepitant res?</span><span class="linebreak"></span>
<span class="line">nam quid Brittannis caelum differre putamus,</span><span class="linebreak"></span>
<span class="line">et quod in Aegypto est qua mundi claudicat axis,</span><span class="linebreak"></span>
<span class="line">quidve quod in Ponto est differre, et Gadibus atque</span><span class="linebreak"></span>
<span class="line">usque ad nigra virum percocto saecla colore?</span><span class="linebreak"></span>
<span class="line"><span class="br"></span><span class="lineNumber">1110</span><span class="br"></span>quae cum quattuor inter se diversa videmus</span><span class="linebreak"></span>
<span class="line">quattuor a ventis et caeli partibus esse,</span><span class="linebreak"></span>
<span class="line">tum color et facies hominum distare videntur</span><span class="linebreak"></span>
<span class="line">largiter et morbi generatim saecla tenere.</span><span class="linebreak"></span>
<span class="line">est elephas morbus qui propter flumina Nili</span><span class="linebreak"></span>
<span class="line">gignitur Aegypto in media neque praeterea usquam.</span><span class="linebreak"></span>
<span class="line"><span class="br"></span><span class="lineNumber">1116</span><span class="br"></span>Atthide temptantur gressus, oculique in Achaeis</span><span class="linebreak"></span>
<span class="line">finibus. inde aliis alius locus est inimicus</span><span class="linebreak"></span>
<span class="line">partibus ac membris; varius concinnat id aer.</span><span class="linebreak"></span></p>
<p class="lineGroup"><span class="line indent2">Proinde ubi se caelum quod nobis forte alienum</span><span class="linebreak"></span>
<span class="line"><span class="br"></span><span class="lineNumber">1120</span><span class="br"></span>commovet, atque aer inimicus serpere coepit,</span><span class="linebreak"></span>
<span class="line">ut nebula ac nubes paulatim repit, et omne</span><span class="linebreak"></span>
<span class="line">qua graditur conturbat et immutare coactat;</span><span class="linebreak"></span>
<span class="line">fit quoque ut, in nostrum cum venit denique caelum,</span><span class="linebreak"></span>
<span class="line">corrumpat reddatque sui simile atque alienum.</span><span class="linebreak"></span></p>
<p class="lineGroup"><span class="line indent2"><span class="br"></span><span class="lineNumber">1125</span><span class="br"></span>Haec igitur subito clades nova pestilitasque</span><span class="linebreak"></span>
<span class="line">aut in aquas cadit aut fruges persidit in ipsas</span><span class="linebreak"></span>
<span class="line">aut alios hominum pastus pecudumque cibatus,</span><span class="linebreak"></span>
<span class="line">aut etiam suspensa manet vis aere in ipso,</span><span class="linebreak"></span>
<span class="line">et, cum spirantes mixtas hinc ducimus auras,</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_576_1106"><sup class="lineRef">1106</sup>putamus <span class="italic">OQ UP:</span> putatis <span class="italic">De Syllabis ascribed to Sergius in Codex Vat. Reg. Lat. 1587, fol. 19<sup><span class="italic">v</span></sup> (see C. E. Finch, CPhil. 62 [1967] 261-262)</span></li></ul></section></notes></section>