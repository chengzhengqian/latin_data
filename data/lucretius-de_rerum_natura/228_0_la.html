<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">palmas horriferis accibant vocibus Orcum,</span><span class="linebreak"></span>
<span class="line">donique eos vita privarant vermina saeva</span><span class="linebreak"></span>
<span class="line">expertis opis, ignaros quid volnera vellent.</span><span class="linebreak"></span>
<span class="line">at non multa virum sub signis milia ducta</span><span class="linebreak"></span>
<span class="line"><span class="br"></span><span class="lineNumber">1000</span><span class="br"></span>una dies dabat exitio, nec turbida ponti</span><span class="linebreak"></span>
<span class="line">aequora lidebant navis ad saxa virosque;</span><span class="linebreak"></span>
<span class="line">tum temere incassum frustra mare saepe coortum</span><span class="linebreak"></span>
<span class="line">saevibat leviterque minas ponebat inanis,</span><span class="linebreak"></span>
<span class="line">nec poterat quemquam placidi pellacia ponti</span><span class="linebreak"></span>
<span class="line"><span class="br"></span><span class="lineNumber">1005</span><span class="br"></span>subdola pellicere in fraudem ridentibus undis:</span><span class="linebreak"></span>
<span class="line">improba navigii ratio tum caeca iacebat.</span><span class="linebreak"></span>
<span class="line">tum penuria deinde cibi languentia leto</span><span class="linebreak"></span>
<span class="line">membra dabat, contra nunc rerum copia mersat.</span><span class="linebreak"></span>
<span class="line">illi inprudentes ipsi sibi saepe venenum</span><span class="linebreak"></span>
<span class="line"><span class="br"></span><span class="lineNumber">1010</span><span class="br"></span>vergebant, nunc se perdunt sollertius ipsi.</span><span class="linebreak"></span></p>
<p class="lineGroup"><span class="line indent2">Inde casas postquam ac pellis ignemque pararunt,</span><span class="linebreak"></span>
<span class="line">et mulier coniuncta viro concessit in unum</span><span class="linebreak"></span>
<span class="line">. . . . . . .</span><span class="linebreak"></span>
<span class="line">cognita sunt, prolemque ex se videre creatam,</span><span class="linebreak"></span>
<span class="line">tum genus humanum primum mollescere coepit.</span><span class="linebreak"></span>
<span class="line"><span class="br"></span><span class="lineNumber">1015</span><span class="br"></span>ignis enim curavit ut alsia corpora frigus</span><span class="linebreak"></span>
<span class="line">non ita iam possent caeli sub tegmine ferre,</span><span class="linebreak"></span>
<span class="line">et Venus inminuit viris, puerique parentum</span><span class="linebreak"></span>
<span class="line">blanditiis facile ingenium fregere superbum.</span><span class="linebreak"></span>
<span class="line">tunc et amicitiem coeperunt iungere aventes</span><span class="linebreak"></span>
<span class="line"><span class="br"></span><span class="lineNumber">1020</span><span class="br"></span>finitimi inter se nec laedere nec violari,</span><span class="linebreak"></span>
<span class="line">et pueros commendarunt muliebreque saeclum,</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_456_1002"><sup class="lineRef">1002</sup>tum <span class="italic">M. F. Smith</span> (tum <span class="italic">constantly used by Lucr. inreference to primitive times: cf. e.g. 988, 990, 1006, 1007</span>): nec (<span class="italic">from 1004?) OQP</span>: sed <span class="italic">Lambinus:</span> hic <span class="italic">Lachmann</span>: nam <span class="italic">C. Hosius</span>: sic <span class="italic">Diels</span></li><li class="note text" id="note_LCL181_456_1010"><sup class="lineRef">1010</sup>nunc se perdunt <span class="italic">M. L. Clarke, CR N.S. 20 (1970) 10</span>: nudant <span class="italic">OQ:</span> nunc se nudant <span class="italic">Lachmann</span>: nunc dant aliis <span class="italic">ed. Juntina:</span> contra nunc dant (<span class="italic">cf. 1008) M. F. Smith, CR N.S. 16 (1966) 264</span></li><li class="note text" id="note_LCL181_456_1012a"><sup class="lineRef">1012</sup> <span class="italic">A lacuna after this line noted by Marullus. Munro suggests e.g.</span> hospitium, ac lecti socialia iura duobus</li></ul></section></notes></section>