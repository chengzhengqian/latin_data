<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">omnis enim per se divom natura necessest</span><span class="linebreak"></span>
<span class="line">inmortali aevo summa cum pace fruatur</span><span class="linebreak"></span>
<span class="line">semota ab nostris rebus seiunctaque longe;</span><span class="linebreak"></span>
<span class="line">nam privata dolore omni, privata periclis,</span><span class="linebreak"></span>
<span class="line"><span class="br"></span><span class="lineNumber">650</span><span class="br"></span>ipsa suis pollens opibus, nil indiga nostri,</span><span class="linebreak"></span>
<span class="line">nec bene promeritis capitur neque tangitur ira.</span><span class="linebreak"></span>
<span class="line">terra quidem vero caret omni tempore sensu,</span><span class="linebreak"></span>
<span class="line">et quia multarum potitur primordia rerum,</span><span class="linebreak"></span>
<span class="line">multa modis multis effert in lumina solis.</span><span class="linebreak"></span>
<span class="line"><span class="br"></span><span class="lineNumber">655</span><span class="br"></span>hic siquis mare Neptunum Cereremque vocare</span><span class="linebreak"></span>
<span class="line">constituet fruges et Bacchi nomine abuti</span><span class="linebreak"></span>
<span class="line">mavolt quam laticis proprium proferre vocamen,</span><span class="linebreak"></span>
<span class="line">concedamus ut hic terrarum dictitet orbem</span><span class="linebreak"></span>
<span class="line">esse deum Matrem, dum vera re tamen ipse</span><span class="linebreak"></span>
<span class="innerMarginNote right">680</span><span class="line"><span class="br"></span><span class="lineNumber">660</span><span class="br"></span>religione animum turpi contingere parcat.</span><span class="linebreak"></span></p>
<p class="lineGroup"><span class="innerMarginNote right">660</span><span class="line indent2">Saepe itaque ex uno tondentes gramina campo</span><span class="linebreak"></span>
<span class="line">lanigerae pecudes et equorum dvellica proles</span><span class="linebreak"></span>
<span class="line">buceriaeque greges eodem sub tegmine caeli</span><span class="linebreak"></span>
<span class="line">ex unoque sitim sedantes flumine aquai</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>dissimili vivont specie retinentque parentum</span><span class="linebreak"></span>
<span class="innerMarginNote right">665</span><span class="line">naturam et mores generatim quaeque imitantur.</span><span class="linebreak"></span>
<span class="line">tanta est in quovis genere herbae materiai</span><span class="linebreak"></span>
<span class="line">dissimilis ratio, tanta est in flumine quoque.</span><span class="linebreak"></span>
<span class="line indent2">Hinc porro quamvis animantem ex omnibus unam</span><span class="linebreak"></span>
<span class="line"><span class="br"></span><span class="lineNumber">670</span><span class="br"></span>ossa cruor venae calor umor viscera nervi</span><span class="linebreak"></span>
<span class="innerMarginNote right">670</span><span class="line">constituunt; quae sunt porro distantia longe,</span><span class="linebreak"></span>
<span class="line">dissimili perfecta figura principiorum.</span><span class="linebreak"></span>
</p>
</section><notes></notes></section>