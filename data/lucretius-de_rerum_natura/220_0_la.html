<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">arboribusque datumst variis exinde per auras</span><span class="linebreak"></span>
<span class="line">crescendi magnum inmissis certamen habenis.</span><span class="linebreak"></span>
<span class="line">ut pluma atque pili primum saetaeque creantur</span><span class="linebreak"></span>
<span class="line">quadripedum membris et corpore pennipotentum,</span><span class="linebreak"></span>
<span class="line"><span class="br"></span><span class="lineNumber">790</span><span class="br"></span>sic nova tum tellus herbas virgultaque primum</span><span class="linebreak"></span>
<span class="line">sustulit, inde loci mortalia saecla creavit</span><span class="linebreak"></span>
<span class="line">multa modis multis varia ratione coorta.</span><span class="linebreak"></span>
<span class="line">nam neque de caelo cecidisse animalia possunt</span><span class="linebreak"></span>
<span class="line">nec terrestria de salsis exisse lacunis.</span><span class="linebreak"></span></p>
<p class="lineGroup"><span class="line indent2"><span class="br"></span><span class="lineNumber">795</span><span class="br"></span>Linquitur ut merito maternum nomen adepta</span><span class="linebreak"></span>
<span class="line">terra sit, e terra quoniam sunt cuncta creata.</span><span class="linebreak"></span>
<span class="line">multaque nunc etiam existunt animalia terris,</span><span class="linebreak"></span>
<span class="line">imbribus et calido solis concreta vapore;</span><span class="linebreak"></span>
<span class="line">quo minus est mirum si tum sunt plura coorta</span><span class="linebreak"></span>
<span class="line"><span class="br"></span><span class="lineNumber">800</span><span class="br"></span>et maiora, nova tellure atque aethere adulta.</span><span class="linebreak"></span>
<span class="line">principio genus alituum variaeque volucres</span><span class="linebreak"></span>
<span class="line">ova relinquebant exclusae tempore verno,</span><span class="linebreak"></span>
<span class="line">folliculos ut nunc teretis aestate cicadae</span><span class="linebreak"></span>
<span class="line">linquunt sponte sua victum vitamque petentes.</span><span class="linebreak"></span>
<span class="line"><span class="br"></span><span class="lineNumber">805</span><span class="br"></span>tum tibi terra dedit primum mortalia saecla;</span><span class="linebreak"></span>
<span class="line">multus enim calor atque umor superabat in arvis.</span><span class="linebreak"></span>
<span class="line">hoc ubi quaeque loci regio opportuna dabatur,</span><span class="linebreak"></span>
<span class="line">crescebant uteri terram radicibus apti;</span><span class="linebreak"></span>
<span class="line">quos ubi tempore maturo patefecerat aetas</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_440_809"><sup class="lineRef">809</sup>aetas <span class="italic">Marullus:</span> aestas <span class="italic">OQP (so in 828 L gives</span> aestas <span class="italic">for</span> aetas): aestus <span class="italic">Lachmann, but see D. A. West, CQ N.S. 14 (1964) 101</span></li></ul></section></notes></section>