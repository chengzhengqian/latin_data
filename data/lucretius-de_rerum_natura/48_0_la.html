<section class="div1 language" lang="la"><header><hgroup><h1>Lucretius</h1></hgroup></header><section class="div2">
<p class="lineGroup">
<span class="line indent2"><span class="br"></span><span class="lineNumber">20</span><span class="br"></span>Ergo corpoream ad naturam pauca videmus</span><span class="linebreak"></span>
<span class="line">esse opus omnino, quae demant cumque dolorem,</span><span class="linebreak"></span>
<span class="line">delicias quoque uti multas substernere possint;</span><span class="linebreak"></span>
<span class="line">gratius interdum neque natura ipsa requirit,</span><span class="linebreak"></span>
<span class="line">si non aurea sunt iuvenum simulacra per aedes</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>lampadas igniferas manibus retinentia dextris,</span><span class="linebreak"></span>
<span class="line">lumina nocturnis epulis ut suppeditentur,</span><span class="linebreak"></span>
<span class="line">nec domus argento fulget auroque renidet</span><span class="linebreak"></span>
<span class="line">nec citharae reboant laqueata aurataque templa,</span><span class="linebreak"></span>
<span class="line">cum tamen inter se prostrati in gramine molli</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>propter aquae rivum sub ramis arboris altae</span><span class="linebreak"></span>
<span class="line">non magnis opibus iucunde corpora curant,</span><span class="linebreak"></span>
<span class="line">praesertim cum tempestas adridet et anni</span><span class="linebreak"></span>
<span class="line">tempora conspergunt viridantis floribus herbas.</span><span class="linebreak"></span>
<span class="line">nec calidae citius decedunt corpore febres,</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>textilibus si in picturis ostroque rubenti</span><span class="linebreak"></span>
<span class="line">iacteris, quam si in plebeia veste cubandum est.</span><span class="linebreak"></span></p>
<p class="lineGroup"><span class="line indent2">Quapropter quoniam nil nostro in corpore gazae</span><span class="linebreak"></span>
<span class="line">proficiunt neque nobilitas nec gloria regni,</span><span class="linebreak"></span>
<span class="line">quod superest, animo quoque nil prodesse putandum;</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>si non forte, tuas legiones per loca campi</span><span class="linebreak"></span>
<span class="line">fervere cum videas belli simulacra cientis,</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_96_41"><sup class="lineRef">41</sup><span class="italic">Nonius, p. 808 Lindsay, quotes from Lucr. 2</span> fervere cum videas classem lateque vagari. <span class="italic">Some editors insert this line after 43; Munro, following A. G. Roos, places it after 46; others, probably rightly, regard it as a misquotation of 41</span></li></ul></section></notes></section>