<section class="div1 language" lang="la"><header><hgroup><h1>Lucretius</h1></hgroup></header><section class="div2">
<p class="lineGroup">
<span class="line indent2"><span class="br"></span><span class="lineNumber">45</span><span class="br"></span>[Sed quoniam docui cunctarum exordia rerum</span><span class="linebreak"></span>
<span class="line">qualia sint et quam variis distantia formis</span><span class="linebreak"></span>
<span class="line">sponte sua volitent aeterno percita motu</span><span class="linebreak"></span>
<span class="line">quoque modo possit res ex his quaeque creari,</span><span class="linebreak"></span>
<span class="line">nunc agere incipiam tibi, quod vementer ad has res</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>attinet, esse ea quae rerum simulacra vocamus,</span><span class="linebreak"></span>
<span class="line">quae quasi membranae vel cortex nominitandast,</span><span class="linebreak"></span>
<span class="line">quod speciem ac formam similem gerit eius imago</span><span class="linebreak"></span>
<span class="line">cuiuscumque cluet de corpore fusa vagari.]</span><span class="linebreak"></span></p>
<p class="lineGroup"><span class="line indent2">Principio quoniam mittunt in rebus apertis</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>corpora res multae, partim diffusa solute,</span><span class="linebreak"></span>
<span class="line">robora ceu fumum mittunt ignesque vaporem,</span><span class="linebreak"></span>
<span class="line">et partim contexta magis condensaque, ut olim</span><span class="linebreak"></span>
<span class="line">cum teretis ponunt tunicas aestate cicadae,</span><span class="linebreak"></span>
<span class="line">et vituli cum membranas de corpore summo</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>nascentes mittunt, et item cum lubrica serpens</span><span class="linebreak"></span>
<span class="line">exuit in spinis vestem (nam saepe videmus</span><span class="linebreak"></span>
<span class="line">illorum spoliis vepres volitantibus auctas)â€”</span><span class="linebreak"></span>
<span class="line">quae quoniam fiunt, tenuis quoque debet imago</span><span class="linebreak"></span>
<span class="line">ab rebus mitti summo de corpore rerum.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>nam cur illa cadant magis ab rebusque recedant</span><span class="linebreak"></span>
<span class="line">quam quae tenvia sunt, hiscendist nulla potestas,</span><span class="linebreak"></span>
<span class="line">praesertim cum sint in summis corpora rebus</span><span class="linebreak"></span>
<span class="line">multa minuta, iaci quae possint ordine eodem</span><span class="linebreak"></span>
<span class="line">quo fuerint et formai servare figuram,</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>et multo citius, quanto minus indupediri</span><span class="linebreak"></span>
</p></section><notes></notes></section>