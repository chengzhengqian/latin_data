<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">haec igitur minui, cum sint detrita, videmus;</span><span class="linebreak"></span>
<span class="line"><span class="br"></span><span class="lineNumber">320</span><span class="br"></span>sed quae corpora decedant in tempore quoque,</span><span class="linebreak"></span>
<span class="line">invida praeclusit specimen natura videndi.</span><span class="linebreak"></span></p>
<p class="lineGroup"><span class="line indent2">Postremo quaecumque dies naturaque rebus</span><span class="linebreak"></span>
<span class="line">paulatim tribuit, moderatim crescere cogens,</span><span class="linebreak"></span>
<span class="line">nulla potest oculorum acies contenta tueri;</span><span class="linebreak"></span>
<span class="line"><span class="br"></span><span class="lineNumber">325</span><span class="br"></span>nec porro quaecumque aevo macieque senescunt,</span><span class="linebreak"></span>
<span class="line">nec, mare quae inpendent, vesco sale saxa peresa</span><span class="linebreak"></span>
<span class="line">quid quoque amittant in tempore cernere possis.</span><span class="linebreak"></span>
<span class="line">corporibus caecis igitur natura gerit res.</span><span class="linebreak"></span>
</p>
<p class="lineGroup">
<span class="line indent2">Nec tamen undique corporea stipata tenentur</span><span class="linebreak"></span>
<span class="line"><span class="br"></span><span class="lineNumber">330</span><span class="br"></span>omnia natura; namque est in rebus inane.</span><span class="linebreak"></span>
<span class="line">quod tibi cognosse in multis erit utile rebus</span><span class="linebreak"></span>
<span class="line">nec sinet errantem dubitare et quaerere semper</span><span class="linebreak"></span>
<span class="line">de summa rerum et nostris diffidere dictis.</span><span class="linebreak"></span>
<span class="line">quapropter locus est intactus inane vacansque.</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>quod si non esset, nulla ratione moveri</span><span class="linebreak"></span>
<span class="line">res possent; namque officium quod corporis exstat,</span><span class="linebreak"></span>
<span class="line">officere atque obstare, id in omni tempore adesset</span><span class="linebreak"></span>
<span class="line">omnibus; haud igitur quicquam procedere posset,</span><span class="linebreak"></span>
<span class="line">principium quoniam cedendi nulla daret res.</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>at nunc per maria ac terras sublimaque caeli</span><span class="linebreak"></span>
<span class="line">multa modis multis varia ratione moveri</span><span class="linebreak"></span>
<span class="line">cernimus ante oculos, quae, si non esset inane,</span><span class="linebreak"></span>
<span class="line">non tam sollicito motu privata carerent</span><span class="linebreak"></span>
<span class="line">quam genita omnino nulla ratione fuissent,</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>undique materies quoniam stipata quiesset.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL181_28_321"><sup class="lineRef">321</sup>specimen <span class="italic">F. Nencini, Riv. Fil. 24 (1896) 304, C. L. Howard, CPhil. 56 (1961) 145–146 (cf. 4.209, and for the corruption cf. 5.186 where most editors accept Pius’ emendation)</span>: speciem <span class="italic">OQGP</span></li></ul></section></notes></section>