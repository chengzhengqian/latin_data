<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">versibus in nostris possem, dum percipis omnem</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>naturam rerum ac persentis utilitatem.</span><span class="linebreak"></span>
</p>
<p class="lineGroup">
<span class="line indent2">Atque animi quoniam docui natura quid esset</span><span class="linebreak"></span>
<span class="line">et quibus e rebus cum corpore compta vigeret</span><span class="linebreak"></span>
<span class="line">quove modo distracta rediret in ordia prima,</span><span class="linebreak"></span>
<span class="line">nunc agere incipiam tibi, quod vementer ad has res</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>attinet, esse ea quae rerum simulacra vocamus;</span><span class="linebreak"></span>
<span class="line">quae, quasi membranae summo de corpore rerum</span><span class="linebreak"></span>
<span class="line">dereptae, volitant ultroque citroque per auras,</span><span class="linebreak"></span>
<span class="line">atque eadem nobis vigilantibus obvia mentes</span><span class="linebreak"></span>
<span class="line">terrificant atque in somnis, cum saepe figuras</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>contuimur miras simulacraque luce carentum,</span><span class="linebreak"></span>
<span class="line">quae nos horrifice languentis saepe sopore</span><span class="linebreak"></span>
<span class="line">excierunt; ne forte animas Acherunte reamur</span><span class="linebreak"></span>
<span class="line">effugere aut umbras inter vivos volitare</span><span class="linebreak"></span>
<span class="line">neve aliquid nostri post mortem posse relinqui,</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>cum corpus simul atque animi natura perempta</span><span class="linebreak"></span>
<span class="line">in sua discessum dederint primordia quaeque.</span><span class="linebreak"></span>
<span class="line">dico igitur rerum effigias tenuisque figuras</span><span class="linebreak"></span>
<span class="line">mittier ab rebus summo de corpore eorum;</span><span class="linebreak"></span>
<span class="line">id licet hinc quamvis hebeti cognoscere corde.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL181_278_43"><sup class="lineRef">43</sup>eorum <span class="italic">(cf. 101, 1.450) OQABL</span>: rerum <span class="italic">(cf. 64) Lachmann</span></li></ul></section></notes></section>