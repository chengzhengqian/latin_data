<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">compta modis vigeant rationem reddere aventem</span><span class="linebreak"></span>
<span class="line"><span class="br"></span><span class="lineNumber">260</span><span class="br"></span>abstrahit invitum patrii sermonis egestas;</span><span class="linebreak"></span>
<span class="line">sed tamen, ut potero summatim attingere, tangam.</span><span class="linebreak"></span></p>
<p class="lineGroup"><span class="line indent2">Inter enim cursant primordia principiorum</span><span class="linebreak"></span>
<span class="line">motibus inter se, nil ut secernier unum</span><span class="linebreak"></span>
<span class="line">possit nec spatio fieri divisa potestas,</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>sed quasi multae vis unius corporis extant.</span><span class="linebreak"></span>
<span class="line">quod genus in quovis animantum viscere volgo</span><span class="linebreak"></span>
<span class="line">est odor et quidam calor et sapor, et tamen ex his</span><span class="linebreak"></span>
<span class="line">omnibus est unum perfectum corporis augmen,</span><span class="linebreak"></span>
<span class="line">sic calor atque aer et venti caeca potestas</span><span class="linebreak"></span>
<span class="line"><span class="br"></span><span class="lineNumber">270</span><span class="br"></span>mixta creant unam naturam et mobilis illa</span><span class="linebreak"></span>
<span class="line">vis, initum motus ab se quae dividit ollis,</span><span class="linebreak"></span>
<span class="line">sensifer unde oritur primum per viscera motus.</span><span class="linebreak"></span>
<span class="line">nam penitus prorsum latet haec natura subestque,</span><span class="linebreak"></span>
<span class="line">nec magis hac infra quicquam est in corpore nostro,</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>atque anima est animae proporro totius ipsa.</span><span class="linebreak"></span>
<span class="line">quod genus in nostris membris et corpore toto</span><span class="linebreak"></span>
<span class="line">mixta latens animi vis est animaeque potestas,</span><span class="linebreak"></span>
<span class="line">corporibus quia de parvis paucisque creatast,</span><span class="linebreak"></span>
<span class="line">sic tibi nominis haec expers vis facta minutis</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>corporibus latet atque animae quasi totius ipsa</span><span class="linebreak"></span>
<span class="line">proporrost anima et dominatur corpore toto.</span><span class="linebreak"></span>
<span class="line">consimili ratione necessest ventus et aer</span><span class="linebreak"></span>
<span class="line">et calor inter se vigeant commixta per artus</span><span class="linebreak"></span>
<span class="line">atque aliis aliud subsit magis emineatque,</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_208_267"><sup class="lineRef">267</sup>calor <span class="italic">OQ VP</span>: color <span class="italic">Lambinus (in his notes, but not in his text). For</span> color <span class="italic">cf. 2.680-681, but see Giussani and Bailey</span></li></ul></section></notes></section>