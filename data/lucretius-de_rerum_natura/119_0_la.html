<section class="div1 language" lang="la"><header><hgroup><h1>Lucretius</h1></hgroup></header><section class="div2">
<p class="lineGroup">
<span class="line indent2">Falciferos memorant currus abscidere membra</span><span class="linebreak"></span>
<span class="line">saepe ita de subito permixta caede calentis,</span><span class="linebreak"></span>
<span class="line">ut tremere in terra videatur ab artubus id quod</span><span class="linebreak"></span>
<span class="line">decidit abscisum, cum mens tamen atque hominis vis</span><span class="linebreak"></span>
<span class="line"><span class="br"></span><span class="lineNumber">646</span><span class="br"></span>mobilitate mali non quit sentire dolorem</span><span class="linebreak"></span>
<span class="line">et simul in pugnae studio quod dedita mens est;</span><span class="linebreak"></span>
<span class="line">corpore relicuo pugnam caedesque petessit,</span><span class="linebreak"></span>
<span class="line">nec tenet amissam laevam cum tegmine saepe</span><span class="linebreak"></span>
<span class="line"><span class="br"></span><span class="lineNumber">650</span><span class="br"></span>inter equos abstraxe rotas falcesque rapaces,</span><span class="linebreak"></span>
<span class="line">nec cecidisse alius dextram, cum scandit et instat.</span><span class="linebreak"></span>
<span class="line">inde alius conatur adempto surgere crure,</span><span class="linebreak"></span>
<span class="line">cum digitos agitat propter moribundus humi pes;</span><span class="linebreak"></span>
<span class="line">et caput abscisum calido viventeque trunco</span><span class="linebreak"></span>
<span class="line"><span class="br"></span><span class="lineNumber">655</span><span class="br"></span>servat humi voltum vitalem oculosque patentis,</span><span class="linebreak"></span>
<span class="line">donec reliquias animai reddidit omnes.</span><span class="linebreak"></span></p>
<p class="lineGroup"><span class="line indent2">Quin etiam tibi si lingua vibrante minanti</span><span class="linebreak"></span>
<span class="line">serpentis cauda procero corpore utrumque</span><span class="linebreak"></span>
<span class="line">sit libitum in multas partis discidere ferro,</span><span class="linebreak"></span>
<span class="line"><span class="br"></span><span class="lineNumber">660</span><span class="br"></span>omnia iam sorsum cernes ancisa recenti</span><span class="linebreak"></span>
<span class="line">volnere tortari et terram conspargere tabo,</span><span class="linebreak"></span>
<span class="line">ipsam seque retro partem petere ore priorem,</span><span class="linebreak"></span>
<span class="line">volneris ardenti ut morsu premat icta dolore.</span><span class="linebreak"></span>
<span class="line">omnibus esse igitur totas dicemus in illis</span><span class="linebreak"></span>
</p></section><notes></notes></section>