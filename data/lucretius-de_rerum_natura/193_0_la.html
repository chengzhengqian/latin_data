<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">95</span><span class="br"></span>una dies dabit exitio, multosque per annos</span><span class="linebreak"></span>
<span class="line">sustentata ruet moles et machina mundi.</span><span class="linebreak"></span>
<span class="line">nec me animi fallit quam res nova miraque menti</span><span class="linebreak"></span>
<span class="line">accidat exitium caeli terraeque futurum,</span><span class="linebreak"></span>
<span class="line">et quam difficile id mihi sit pervincere dictis;</span><span class="linebreak"></span>
<span class="line"><span class="br"></span><span class="lineNumber">100</span><span class="br"></span>ut fit ubi insolitam rem adportes auribus ante,</span><span class="linebreak"></span>
<span class="line">nec tamen hanc possis oculorum subdere visu</span><span class="linebreak"></span>
<span class="line">nec iacere indu manus, via qua munita fidei</span><span class="linebreak"></span>
<span class="line">proxima fert humanum in pectus templaque mentis.</span><span class="linebreak"></span>
<span class="line">sed tamen effabor. dictis dabit ipsa fidem res</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>forsitan, et graviter terrarum motibus ortis</span><span class="linebreak"></span>
<span class="line">omnia conquassari in parvo tempore cernes.</span><span class="linebreak"></span>
<span class="line">quod procul a nobis flectat fortuna gubernans,</span><span class="linebreak"></span>
<span class="line">et ratio potius quam res persuadeat ipsa</span><span class="linebreak"></span>
<span class="line">succidere horrisono posse omnia victa fragore.</span><span class="linebreak"></span></p>
<p class="lineGroup"><span class="line indent2"><span class="br"></span><span class="lineNumber">110</span><span class="br"></span>Qua prius adgrediar quam de re fundere fata</span><span class="linebreak"></span>
<span class="line">sanctius et multo certa ratione magis quam</span><span class="linebreak"></span>
<span class="line">Pythia quae tripode a Phoebi lauroque profatur,</span><span class="linebreak"></span>
<span class="line">multa tibi expediam doctis solacia dictis,</span><span class="linebreak"></span>
<span class="line">religione refrenatus ne forte rearis</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>terras et solem et caelum, mare sidera lunam,</span><span class="linebreak"></span>
<span class="line">corpore divino debere aeterna manere,</span><span class="linebreak"></span>
<span class="line">proptereaque putes ritu par esse Gigantum</span><span class="linebreak"></span>
<span class="line">pendere eos poenas inmani pro scelere omnis</span><span class="linebreak"></span>
<span class="line">qui ratione sua disturbent moenia mundi</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_386_116"><sup class="lineRef">116</sup>manere <span class="italic">ed. Juntina</span>: meare <span class="italic">OQP, Wakefield, thought possible by Bailey</span></li></ul></section></notes></section>