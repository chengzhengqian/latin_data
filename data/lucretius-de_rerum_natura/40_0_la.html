<section class="div1 language" lang="la"><header><hgroup><h1>Lucretius</h1></hgroup></header><section class="div2">
<p class="lineGroup">
<span class="line indent2">Omne quod est igitur nulla regione viarum</span><span class="linebreak"></span>
<span class="line">finitumst; namque extremum debebat habere.</span><span class="linebreak"></span>
<span class="line"><span class="br"></span><span class="lineNumber">960</span><span class="br"></span>extremum porro nullius posse videtur</span><span class="linebreak"></span>
<span class="line">esse, nisi ultra sit quod finiat; ut videatur</span><span class="linebreak"></span>
<span class="line">quo non longius haec sensus natura sequatur.</span><span class="linebreak"></span>
<span class="line">nunc extra summam quoniam nil esse fatendum,</span><span class="linebreak"></span>
<span class="line">non habet extremum, caret ergo fine modoque.</span><span class="linebreak"></span>
<span class="line"><span class="br"></span><span class="lineNumber">965</span><span class="br"></span>nec refert quibus adsistas regionibus eius:</span><span class="linebreak"></span>
<span class="line">usque adeo, quem quisque locum possedit, in omnis</span><span class="linebreak"></span>
<span class="line">tantundem partis infinitum omne relinquit.</span><span class="linebreak"></span></p>
<p class="lineGroup"><span class="line indent2">Praeterea si iam finitum constituatur</span><span class="linebreak"></span>
<span class="line">omne quod est spatium, siquis procurrat ad oras</span><span class="linebreak"></span>
<span class="line"><span class="br"></span><span class="lineNumber">970</span><span class="br"></span>ultimus extremas iaciatque volatile telum,</span><span class="linebreak"></span>
<span class="line">id validis utrum contortum viribus ire</span><span class="linebreak"></span>
<span class="line">quo fuerit missum mavis longeque volare,</span><span class="linebreak"></span>
<span class="line">an prohibere aliquid censes obstareque posse?</span><span class="linebreak"></span>
<span class="line">alterutrum fatearis enim sumasque necessest;</span><span class="linebreak"></span>
<span class="line">quorum utrumque tibi effugium praecludit et omne</span><span class="linebreak"></span>
<span class="line"><span class="br"></span><span class="lineNumber">976</span><span class="br"></span>cogit ut exempta concedas fine patere.</span><span class="linebreak"></span>
<span class="line">nam sive est aliquid quod probeat officiatque</span><span class="linebreak"></span>
<span class="line">quominu’ quo missum est veniat finique locet se,</span><span class="linebreak"></span>
<span class="line">sive foras fertur, non est a fine profectum.</span><span class="linebreak"></span>
<span class="line"><span class="br"></span><span class="lineNumber">980</span><span class="br"></span>hoc pacto sequar atque, oras ubicumque locaris</span><span class="linebreak"></span>
<span class="line">extremas, quaeram quid telo denique fiat.</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_80_966"><sup class="lineRef">966</sup>omnis <span class="italic">P:</span> omnus <span class="italic">OQG:</span> omneis <span class="italic">ed. Aldina, Pius, ed. Juntina, Naugerius, Lambinus, Creech, Havercamp, and other editors before Wakefield, to whom Diels and Büchner attribute it</span></li><li class="note text" id="note_LCL181_80_971"><sup class="lineRef">971</sup>id validis <span class="italic">Lambinus:</span> invalidis <span class="italic">OQGP</span></li><li class="note text" id="note_LCL181_80_977"><sup class="lineRef">977</sup>officiat <span class="italic">Gryphius, Lambinus</span>: efficiat <span class="italic">OQGABL, retained by recent editors, but, though</span> quominus <span class="italic">is possible after</span> efficere <span class="italic">(cf. G. B. A. Fletcher, Latomus 27 [1968] 885),</span> o <span class="italic">and</span> e <span class="italic">are frequently confused in minuscules, and</span> officiat <span class="italic">is strongly supported by 337, 2.784–786</span></li><li class="note text" id="note_LCL181_80_981"><sup class="lineRef">981</sup>fiat <span class="italic">P</span>: fiet <span class="italic">OQG, retained by Merrill (1917) and Martin, who make</span> quid . . . fiet <span class="italic">a direct question</span></li></ul></section></notes></section>