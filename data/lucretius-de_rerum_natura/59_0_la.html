<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">290</span><span class="br"></span>intestinum habeat cunctis in rebus agendis</span><span class="linebreak"></span>
<span class="line">et devicta quasi cogatur ferre patique,</span><span class="linebreak"></span>
<span class="line">id facit exiguum clinamen principiorum</span><span class="linebreak"></span>
<span class="line">nec regione loci certa nec tempore certo.</span><span class="linebreak"></span></p>
<p class="lineGroup"><span class="line indent2">Nec stipata magis fuit umquam materiai</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>copia nec porro maioribus intervallis;</span><span class="linebreak"></span>
<span class="line">nam neque adaugescit quicquam neque deperit inde.</span><span class="linebreak"></span>
<span class="line">quapropter quo nunc in motu principiorum</span><span class="linebreak"></span>
<span class="line">corpora sunt, in eodem anteacta aetate fuere</span><span class="linebreak"></span>
<span class="line">et post haec semper simili ratione ferentur,</span><span class="linebreak"></span>
<span class="line"><span class="br"></span><span class="lineNumber">300</span><span class="br"></span>et quae consuerint gigni gignentur eadem</span><span class="linebreak"></span>
<span class="line">condicione et erunt et crescent vique valebunt,</span><span class="linebreak"></span>
<span class="line">quantum cuique datum est per foedera naturai.</span><span class="linebreak"></span>
<span class="line">nec rerum summam commutare ulla potest vis;</span><span class="linebreak"></span>
<span class="line">nam neque, quo possit genus ullum materiai</span><span class="linebreak"></span>
<span class="line">effugere ex omni, quicquam est extra, neque in omne</span><span class="linebreak"></span>
<span class="line"><span class="br"></span><span class="lineNumber">306</span><span class="br"></span>unde coorta queat nova vis inrumpere et omnem</span><span class="linebreak"></span>
<span class="line">naturam rerum mutare et vertere motus.</span><span class="linebreak"></span></p>
<p class="lineGroup"><span class="line indent2">Illud in his rebus non est mirabile quare,</span><span class="linebreak"></span>
<span class="line">omnia cum rerum primordia sint in motu,</span><span class="linebreak"></span>
<span class="line"><span class="br"></span><span class="lineNumber">310</span><span class="br"></span>summa tamen summa videatur stare quiete,</span><span class="linebreak"></span>
<span class="line">praeterquam siquid proprio dat corpore motus.</span><span class="linebreak"></span>
<span class="line">omnis enim longe nostris ab sensibus infra</span><span class="linebreak"></span>
<span class="line">primorum natura iacet; quapropter, ubi ipsa</span><span class="linebreak"></span>
<span class="line">cernere iam nequeas, motus quoque surpere debent,</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_118_305"><sup class="lineRef">305</sup>extra (<span class="italic">cf. 1.963, 3.816 = 5.361</span>) <span class="italic">Munro: omitted by OQGP</span> 313 ipsa <span class="italic">Gifanius</span>: ipsum <span class="italic">OQ, G (?), P:</span> ipsam (<span class="italic">sc.</span> primorum naturam), <span class="italic">the reading of G, according to Haver-camp, and also of C, according to Wakefield, may well be right. It is adopted in the ed. Juntina and by Naugerius, but is ignored by modern editors, according to whom G reads</span> ipsum (<span class="italic">on the carelessness of Havercamp and Wakefield, see Munro I 18-19</span>)</li></ul></section></notes></section>