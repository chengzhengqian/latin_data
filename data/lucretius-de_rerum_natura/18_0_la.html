<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">haec in quo sita sunt et qua diversa moventur.</span><span class="linebreak"></span>
<span class="line">corpus enim per se communis dedicat esse</span><span class="linebreak"></span>
<span class="line">sensus; cui nisi prima fides fundata valebit,</span><span class="linebreak"></span>
<span class="line">haud erit occultis de rebus quo referentes</span><span class="linebreak"></span>
<span class="line"><span class="br"></span><span class="lineNumber">425</span><span class="br"></span>confirmare animi quicquam ratione queamus.</span><span class="linebreak"></span>
<span class="line">tum porro locus ac spatium, quod inane vocamus,</span><span class="linebreak"></span>
<span class="line">si nullum foret, haud usquam sita corpora possent</span><span class="linebreak"></span>
<span class="line">esse neque omnino quoquam diversa meare;</span><span class="linebreak"></span>
<span class="line">id quod iam supera tibi paulo ostendimus ante.</span><span class="linebreak"></span></p>
<p class="lineGroup"><span class="line indent2"><span class="br"></span><span class="lineNumber">430</span><span class="br"></span>Praeterea nil est quod possis dicere ab omni</span><span class="linebreak"></span>
<span class="line">corpore seiunctum secretumque esse ab inani,</span><span class="linebreak"></span>
<span class="line">quod quasi tertia sit numero natura reperta.</span><span class="linebreak"></span>
<span class="line">nam quodcumque erit, esse aliquid debebit id ipsum:</span><span class="linebreak"></span>
<span class="innerMarginNote right">435</span><span class="line">cui si tactus erit quamvis levis exiguusque,</span><span class="linebreak"></span>
<span class="innerMarginNote right">434</span><span class="line"><span class="br"></span><span class="lineNumber">435</span><span class="br"></span>augmine vel grandi vel parvo denique, dum sit,</span><span class="linebreak"></span>
<span class="line">corporis augebit numerum summamque sequetur;</span><span class="linebreak"></span>
<span class="line">sin intactile erit, nulla de parte quod ullam</span><span class="linebreak"></span>
<span class="line">rem prohibere queat per se transire meantem,</span><span class="linebreak"></span>
<span class="line">scilicet hoc id erit, vacuum quod inane vocamus.</span><span class="linebreak"></span>
<span class="line"><span class="br"></span><span class="lineNumber">440</span><span class="br"></span>praeterea per se quodcumque erit, aut faciet quid</span><span class="linebreak"></span>
<span class="line">aut aliis fungi debebit agentibus ipsum</span><span class="linebreak"></span>
<span class="line">aut erit ut possint in eo res esse gerique.</span><span class="linebreak"></span>
<span class="line">at facere et fungi sine corpore nulla potest res,</span><span class="linebreak"></span>
<span class="line">nec praebere locum porro nisi inane vacansque.</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_36_435"><sup class="lineRef">435</sup><span class="italic">transposed, as suggested in Codex Laurentianus 35.32. Order of lines in the manuscripts is retained, perhaps rightly, by Martin and BÃ¼chner</span></li></ul></section></notes></section>