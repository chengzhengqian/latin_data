<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">quod nimis a verast longe ratione remotum.</span><span class="linebreak"></span>
<span class="line">quippe ubi sol nudum contractans corpus aquai</span><span class="linebreak"></span>
<span class="line"><span class="br"></span><span class="lineNumber">855</span><span class="br"></span>non quierit calidum supera de reddere parte,</span><span class="linebreak"></span>
<span class="line">cum superum lumen tanto fervore fruatur,</span><span class="linebreak"></span>
<span class="line">qui queat hic subter tam crasso corpore terram</span><span class="linebreak"></span>
<span class="line">percoquere umorem et calido satiare vapore?</span><span class="linebreak"></span>
<span class="line">praesertim cum vix possit per saepta domorum</span><span class="linebreak"></span>
<span class="line"><span class="br"></span><span class="lineNumber">860</span><span class="br"></span>insinuare suum radiis ardentibus aestum.</span><span class="linebreak"></span></p>
<p class="lineGroup"><span class="line indent2">Quae ratiost igitur? nimirum terra magis quod</span><span class="linebreak"></span>
<span class="line">rara tenet circum fontem quam cetera tellus,</span><span class="linebreak"></span>
<span class="line">multaque sunt ignis prope semina corpus aquai.</span><span class="linebreak"></span>
<span class="line">hoc ubi roriferis terram nox obruit undis,</span><span class="linebreak"></span>
<span class="line"><span class="br"></span><span class="lineNumber">865</span><span class="br"></span>extemplo penitus frigescit terra coitque.</span><span class="linebreak"></span>
<span class="line">hac ratione fit ut, tamquam compressa manu sit,</span><span class="linebreak"></span>
<span class="line">exprimat in fontem quae semina cumque habet ignis,</span><span class="linebreak"></span>
<span class="line">quae calidum faciunt laticis tactum atque vaporem.</span><span class="linebreak"></span>
<span class="line">inde ubi sol radiis terram dimovit obortus</span><span class="linebreak"></span>
<span class="line"><span class="br"></span><span class="lineNumber">870</span><span class="br"></span>et rarefecit calido miscente vapore,</span><span class="linebreak"></span>
<span class="line">rursus in antiquas redeunt primordia sedes</span><span class="linebreak"></span>
<span class="line">ignis, et in terram cedit calor omnis aquai.</span><span class="linebreak"></span>
<span class="line">frigidus hanc ob rem fit fons in luce diurna.</span><span class="linebreak"></span></p>
<p class="lineGroup"><span class="line indent2">Praeterea solis radiis iactatur aquai</span><span class="linebreak"></span>
<span class="line"><span class="br"></span><span class="lineNumber">875</span><span class="br"></span>umor et in lucem tremulo rarescit ab aestu;</span><span class="linebreak"></span>
<span class="line">propterea fit uti quae semina cumque habet ignis</span><span class="linebreak"></span>
<span class="line">dimittat, quasi saepe gelum, quod continet in se,</span><span class="linebreak"></span>
<span class="line">mittit et exsolvit glaciem nodosque relaxat.</span><span class="linebreak"></span>
</p>
<p class="lineGroup">
<span class="line indent2">Frigidus est etiam fons, supra quem sita saepe</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_558_858"><sup class="lineRef">858</sup>satiare <span class="italic">Codex Vaticanus 1954</span>: soclare <span class="italic">O QU</span>: sociare F: foculare <span class="italic">Merrill (1917) tentatively:</span> suffire <span class="italic">P. Friedl√§nder, AJPhil. 62 (1941) 34</span></li><li class="note text" id="note_LCL181_558_864"><sup class="lineRef">864</sup>undis <span class="italic">OQUAFL:</span> undas <span class="italic">B:</span> umbris <span class="italic">Marullus (cf. Virgil, Aen. 4.351), but</span> obruit undis <span class="italic">is strongly supported by 5.412, and cf. 2.152</span> aerias . . . undas</li></ul></section></notes></section>