<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">pauca queunt et quae sunt prima fronte locata.</span><span class="linebreak"></span>
<span class="line">nam certe iacere ac largiri multa videmus,</span><span class="linebreak"></span>
<span class="line">non solum ex alto penitusque, ut diximus ante,</span><span class="linebreak"></span>
<span class="line">verum de summis ipsum quoque saepe colorem.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>et volgo faciunt id lutea russaque vela</span><span class="linebreak"></span>
<span class="line">et ferrugina, cum magnis intenta theatris</span><span class="linebreak"></span>
<span class="line">per malos volgata trabesque trementia flutant;</span><span class="linebreak"></span>
<span class="line">namque ibi consessum caveai subter et omnem</span><span class="linebreak"></span>
<span class="line">scaenai speciem †patrum matrumque deorum†</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>inficiunt coguntque suo fluitare colore.</span><span class="linebreak"></span>
<span class="line">et quanto circum mage sunt inclusa theatri</span><span class="linebreak"></span>
<span class="line">moenia, tam magis haec intus perfusa lepore</span><span class="linebreak"></span>
<span class="line">omnia conrident correpta luce diei.</span><span class="linebreak"></span>
<span class="line">ergo lintea de summo cum corpore fucum</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>mittunt, effigias quoque debent mittere tenvis</span><span class="linebreak"></span>
<span class="line">res quaeque, ex summo quoniam iaculantur utraque.</span><span class="linebreak"></span>
<span class="line">sunt igitur iam formarum vestigia certa</span><span class="linebreak"></span>
<span class="line">quae volgo volitant subtili praedita filo,</span><span class="linebreak"></span>
<span class="line">nec singillatim possunt secreta videri.</span><span class="linebreak"></span></p>
<p class="lineGroup"><span class="line indent2">Praeterea omnis odor fumus vapor atque aliae res</span><span class="linebreak"></span>
<span class="line"><span class="br"></span><span class="lineNumber">91</span><span class="br"></span>consimiles ideo diffusae e rebus abundant,</span><span class="linebreak"></span>
<span class="line">ex alto quia dum veniunt intrinsecus ortae,</span><span class="linebreak"></span>
<span class="line">scinduntur per iter flexum, nec recta viarum</span><span class="linebreak"></span>
<span class="line">ostia sunt qua contendant exire coortae.</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_282_71"><sup class="lineRef">71</sup>quae sunt <span class="italic">Lachmann:</span> sunt <span class="italic">OQP:</span> sunt in <span class="italic">(cf. 97) Q corr., AB</span></li><li class="note text" id="note_LCL181_282_79"><sup class="lineRef">79</sup>patrum matrumque deorum <span class="italic">(or</span> deorumque) <span class="italic">OQP:</span> patrum coetumque decorum <span class="italic">Munro:</span> patrum turbainque <span class="italic">(earlier</span> partemque) decoram <span class="italic">M. F. Smith:</span> personarumque decorem <span class="italic">K. Müller. Many other suggestions have been made</span></li><li class="note text" id="note_LCL181_282_92"><sup class="lineRef">92</sup>intrinsecus <span class="italic">Lambinus:</span> extrinsecus <span class="italic">OQP (for the corruption cf. 6.1099)</span></li></ul></section></notes></section>