<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">corpore cum lanae, dirimi qui non queat usquamâ€”</span><span class="linebreak"></span>
<span class="line">non si Neptuni fluctu renovare operam des,</span><span class="linebreak"></span>
<span class="line">non mare si totum velit eluere omnibus undis.</span><span class="linebreak"></span>
<span class="line">denique non auro res aurum copulat una,</span><span class="linebreak"></span>
<span class="line"><span class="br"></span><span class="lineNumber">1079</span><span class="br"></span>aerique aes plumbo fit uti iungatur ab albo?</span><span class="linebreak"></span>
<span class="line">cetera iam quam multa licet reperire! quid ergo?</span><span class="linebreak"></span>
<span class="line">nec tibi tam longis opus est ambagibus usquam,</span><span class="linebreak"></span>
<span class="line">nec me tam multam hic operam consumere par est,</span><span class="linebreak"></span>
<span class="line">sed breviter paucis praestat comprendere multa:</span><span class="linebreak"></span>
<span class="line">quorum ita texturae ceciderunt mutua contra,</span><span class="linebreak"></span>
<span class="line"><span class="br"></span><span class="lineNumber">1086</span><span class="br"></span>ut cava conveniant plenis haec illius illa</span><span class="linebreak"></span>
<span class="line">huiusque inter se, iunctura haec optima constat.</span><span class="linebreak"></span>
<span class="line">est etiam quasi ut anellis hamisque plicata</span><span class="linebreak"></span>
<span class="line">inter se quaedam possint coplata teneri;</span><span class="linebreak"></span>
<span class="line">quod magis in lapide hoc fieri ferroque videtur.</span><span class="linebreak"></span>
</p>
<p class="lineGroup">
<span class="line indent2"><span class="br"></span><span class="lineNumber">1090</span><span class="br"></span>Nunc ratio quae sit morbis, aut unde repente</span><span class="linebreak"></span>
<span class="line">mortiferam possit cladem conflare coorta</span><span class="linebreak"></span>
<span class="line">morbida vis hominum generi pecudumque catervis,</span><span class="linebreak"></span>
<span class="line">expediam. primum multarum semina rerum</span><span class="linebreak"></span>
<span class="line">esse supra docui quae sint vitalia nobis,</span><span class="linebreak"></span>
<span class="line"><span class="br"></span><span class="lineNumber">1095</span><span class="br"></span>et contra quae sint morbo mortique necessest</span><span class="linebreak"></span>
<span class="line">multa volare. ea cum casu sunt forte coorta</span><span class="linebreak"></span>
<span class="line">et perturbarunt caelum, fit morbidus aer.</span><span class="linebreak"></span>
<span class="line">atque ea vis omnis morborum pestilitasque</span><span class="linebreak"></span>
<span class="line">aut extrinsecus, ut nubes nebulaeque, superne</span><span class="linebreak"></span>
<span class="line"><span class="br"></span><span class="lineNumber">1100</span><span class="br"></span>per caelum veniunt, aut ipsa saepe coorta</span><span class="linebreak"></span>
</p></section><notes></notes></section>