<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">aere interposito discordia tanta creatur</span><span class="linebreak"></span>
<span class="line">propterea quia nimirum prius aestus ubi aeris</span><span class="linebreak"></span>
<span class="line"><span class="br"></span><span class="lineNumber">1050</span><span class="br"></span>praecepit ferrique vias possedit apertas,</span><span class="linebreak"></span>
<span class="line">posterior lapidis venit aestus et omnia plena</span><span class="linebreak"></span>
<span class="line">invenit in ferro neque habet qua tranet ut ante.</span><span class="linebreak"></span>
<span class="line">cogitur offensare igitur pulsareque fluctu</span><span class="linebreak"></span>
<span class="line">ferrea texta suo; quo pacto respuit ab se</span><span class="linebreak"></span>
<span class="line"><span class="br"></span><span class="lineNumber">1055</span><span class="br"></span>atque per aes agitat sine eo quod saepe resorbet.</span><span class="linebreak"></span></p>
<p class="lineGroup"><span class="line indent2">Illud in his rebus mirari mitte, quod aestus</span><span class="linebreak"></span>
<span class="line">non valet e lapide hoc alias impellere item res.</span><span class="linebreak"></span>
<span class="line">pondere enim fretae partim stant: quod genus</span><span class="linebreak"></span>
<span class="line">aurum;</span><span class="linebreak"></span>
<span class="line indent2">at partim raro quia sunt cum corpore, ut aestus</span><span class="linebreak"></span>
<span class="line"><span class="br"></span><span class="lineNumber">1060</span><span class="br"></span>pervolet intactus, nequeunt inpellier usquam:</span><span class="linebreak"></span>
<span class="line">lignea materies in quo genere esse videtur.</span><span class="linebreak"></span>
<span class="line">interutrasque igitur ferri natura locata</span><span class="linebreak"></span>
<span class="line">aeris ubi accepit quaedam corpuscula, tum fit</span><span class="linebreak"></span>
<span class="line">inpellant ut earn Magnesia flumine saxa.</span><span class="linebreak"></span></p>
<p class="lineGroup"><span class="line indent2"><span class="br"></span><span class="lineNumber">1065</span><span class="br"></span>Nec tamen haec ita sunt aliarum rerum aliena,</span><span class="linebreak"></span>
<span class="line">ut mihi multa parum genere ex hoc suppeditentur</span><span class="linebreak"></span>
<span class="line">quae memorare queam inter se singlariter apta.</span><span class="linebreak"></span>
<span class="line">saxa vides primum sola colescere calce.</span><span class="linebreak"></span>
<span class="line">glutine materies taurino iungitur una</span><span class="linebreak"></span>
<span class="line"><span class="br"></span><span class="lineNumber">1070</span><span class="br"></span>ut vitio venae tabularum saepius hiscant</span><span class="linebreak"></span>
<span class="line">quam laxare queant compages taurea vincla.</span><span class="linebreak"></span>
<span class="line">vitigeni latices aquai fontibus audent</span><span class="linebreak"></span>
<span class="line">misceri, cum pix nequeat gravis et leve olivom.</span><span class="linebreak"></span>
<span class="line"><span class="br"></span><span class="lineNumber">1074</span><span class="br"></span>purpureusque colos conchyli iungitur una</span><span class="linebreak"></span>
</p></section><notes></notes></section>