<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">et tamen interdum praesens vis ipsa pericli</span><span class="linebreak"></span>
<span class="line">subdit et hunc stimulum quadam de parte timoris,</span><span class="linebreak"></span>
<span class="line"><span class="br"></span><span class="lineNumber">605</span><span class="br"></span>ne pedibus raptim tellus subtracta feratur</span><span class="linebreak"></span>
<span class="line">in barathrum, rerumque sequatur prodita summa</span><span class="linebreak"></span>
<span class="line">funditus, et fiat mundi confusa ruina.</span><span class="linebreak"></span>
</p>
<p class="lineGroup">
<span class="line indent2">Principio mare mirantur non reddere maius</span><span class="linebreak"></span>
<span class="line">naturam, quo sit tantus decursus aquarum,</span><span class="linebreak"></span>
<span class="line"><span class="br"></span><span class="lineNumber">610</span><span class="br"></span>omnia quo veniant ex omni flumina parte.</span><span class="linebreak"></span>
<span class="line">adde vagos imbris tempestatesque volantes,</span><span class="linebreak"></span>
<span class="line">omnia quae maria ac terras sparguntque rigantque;</span><span class="linebreak"></span>
<span class="line">adde suos fontis; tamen ad maris omnia summam</span><span class="linebreak"></span>
<span class="line">guttai vix instar erunt unius adaugmen;</span><span class="linebreak"></span>
<span class="line">quo minus est mirum mare non augescere magnum.</span><span class="linebreak"></span></p>
<p class="lineGroup"><span class="line indent2"><span class="br"></span><span class="lineNumber">616</span><span class="br"></span>Praeterea magnam sol partem detrahit aestu.</span><span class="linebreak"></span>
<span class="line">quippe videmus enim vestis umore madentis</span><span class="linebreak"></span>
<span class="line">exsiccare suis radiis ardentibuâ€™ solem;</span><span class="linebreak"></span>
<span class="line">at pelage multa et late substrata videmus;</span><span class="linebreak"></span>
<span class="line"><span class="br"></span><span class="lineNumber">620</span><span class="br"></span>proinde licet quamvis ex uno quoque loco sol</span><span class="linebreak"></span>
<span class="line">umoris parvam delibet ab aequore partem,</span><span class="linebreak"></span>
<span class="line">largiter in tanto spatio tamen auferet undis.</span><span class="linebreak"></span></p>
<p class="lineGroup"><span class="line indent2">Tum porro venti quoque magnam tollere partem</span><span class="linebreak"></span>
<span class="line">umoris possunt verrentes aequora ponti,</span><span class="linebreak"></span>
<span class="line"><span class="br"></span><span class="lineNumber">625</span><span class="br"></span>una nocte vias quoniam persaepe videmus</span><span class="linebreak"></span>
<span class="line">siccari mollisque luti concrescere crustas.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL181_538_605"><sup class="lineRef">605</sup>subtracta <span class="italic">P</span>: substructa <span class="italic">OQ</span>: subducta <span class="italic">(cf. 1.1106) Wakefield tentatively in notes (Bailey attributes the suggestion to himself)</span></li><li class="note text" id="note_LCL181_538_624"><sup class="lineRef">624</sup>ponti <span class="italic">F, A corr. (cf. 1.8, 2.772, 781, 6.440, 628, and for probable confusion of</span> ventus <span class="italic">and</span> pontus <span class="italic">cf. 1.276):</span> venti <span class="italic">OQABL, Wakefield, Merrill (1917)</span>: ventis <span class="italic">Lachmann, though accepted by most recent editors, gives a strange word order and, perhaps worse, interrupts the sweeping movement of the line so appropriate to the winds sweeping the seas (cf. 5.266, 388)</span></li></ul></section></notes></section>