<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">730</span><span class="br"></span>tempore eo fiant, quo etesia flabra aquilonum</span><span class="linebreak"></span>
<span class="line">nubila coniciunt in eas tunc omnia partis.</span><span class="linebreak"></span>
<span class="line">scilicet ad mediam regionem eiecta diei</span><span class="linebreak"></span>
<span class="line">cum convenerunt, ibi ad altos denique montis</span><span class="linebreak"></span>
<span class="line">contrusae nubes coguntur vique premuntur.</span><span class="linebreak"></span></p>
<p class="lineGroup"><span class="line indent2"><span class="br"></span><span class="lineNumber">735</span><span class="br"></span>Forsitan Aethiopum penitus de montibus altis</span><span class="linebreak"></span>
<span class="line">crescat, ubi in campos albas decedere ningues</span><span class="linebreak"></span>
<span class="line">tabificis subigit radiis sol omnia lustrans.</span><span class="linebreak"></span>
</p>
<p class="lineGroup">
<span class="line indent2">Nunc age, Averna tibi quae sint loca cumque</span><span class="linebreak"></span>
<span class="line indent2">lacusque</span><span class="linebreak"></span>
<span class="line">expediam, quali natura praedita constent.</span><span class="linebreak"></span></p>
<p class="lineGroup"><span class="line indent2">Principio, quod Averna vocantur nomine, id ab re</span><span class="linebreak"></span>
<span class="line"><span class="br"></span><span class="lineNumber">741</span><span class="br"></span>inpositumst, quia sunt avibus contraria cunctis,</span><span class="linebreak"></span>
<span class="line">e regione ea quod loca cum venere volantes,</span><span class="linebreak"></span>
<span class="line">remigii oblitae pennarum vela remittunt</span><span class="linebreak"></span>
<span class="line">praecipitesque cadunt molli cervice profusae</span><span class="linebreak"></span>
<span class="line"><span class="br"></span><span class="lineNumber">745</span><span class="br"></span>in terram, si forte ita fert natura locorum,</span><span class="linebreak"></span>
<span class="line">aut in aquam, si forte lacus substratus Averni.</span><span class="linebreak"></span>
<span class="line">is locus est Cumas apud, acri sulpure montes</span><span class="linebreak"></span>
<span class="line">oppleti calidis ubi fumant fontibus aucti.</span><span class="linebreak"></span></p>
<p class="lineGroup"><span class="line indent2">Est et Athenaeis in moenibus, arcis in ipso</span><span class="linebreak"></span>
<span class="line"><span class="br"></span><span class="lineNumber">750</span><span class="br"></span>vertice, Palladis ad templum Tritonidis almae,</span><span class="linebreak"></span>
<span class="line">quo numquam pennis appellunt corpora raucae</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_548_736"><sup class="lineRef">736</sup>decedere <span class="italic">OQ, Gifanius, Fay, E. Orth, Helmantica 11 (1960) 333</span>: descendere <span class="italic">Lambinus and modern editors, but, though the change is an easy one,</span> decedere <span class="italic">gives excellent sense, and</span> crescat . . . decedere <span class="italic">derives support from Virgil, Ecl. 2.67</span> et sol crescentis decedens duplicat umbras</li><li class="note text" id="note_LCL181_548_743"><sup class="lineRef">743</sup>remigii <span class="italic">Marullus (cf. 5.1006):</span> remigio <span class="italic">OQP</span>: remigi <span class="italic">Lachmann, perhaps rightly, but see Bailey, Addenda p. 1758, for the view of P. Maas</span></li></ul></section></notes></section>