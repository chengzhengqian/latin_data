<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">795</span><span class="br"></span>in commutatum veniunt, constare necessest</span><span class="linebreak"></span>
<span class="line">ex aliis ea, quae nequeant convertier usquam,</span><span class="linebreak"></span>
<span class="line">ne tibi res redeant ad nilum funditus omnes.</span><span class="linebreak"></span>
<span class="line">quin potius tali natura praedita quaedam</span><span class="linebreak"></span>
<span class="line">corpora constituas, ignem si forte crearint,</span><span class="linebreak"></span>
<span class="line"><span class="br"></span><span class="lineNumber">800</span><span class="br"></span>posse eadem, demptis paucis paucisque tributis,</span><span class="linebreak"></span>
<span class="line">ordine mutato et motu, facere aeris auras,</span><span class="linebreak"></span>
<span class="line">sic alias aliis rebus mutarier omnis?</span><span class="linebreak"></span></p>
<p class="lineGroup"><span class="line indent2">“At manifesta palam res indicat,” inquis, “in auras</span><span class="linebreak"></span>
<span class="line">aeris e terra res omnis crescere alique;</span><span class="linebreak"></span>
<span class="line"><span class="br"></span><span class="lineNumber">805</span><span class="br"></span>et nisi tempestas indulget tempore fausto</span><span class="linebreak"></span>
<span class="line">imbribus, ut tabe nimborum arbusta vacillent,</span><span class="linebreak"></span>
<span class="line">solque sua pro parte fovet tribuitque calorem,</span><span class="linebreak"></span>
<span class="line">crescere non possint fruges arbusta animantes.”</span><span class="linebreak"></span>
<span class="line">scilicet, et nisi nos cibus aridus et tener umor</span><span class="linebreak"></span>
<span class="line"><span class="br"></span><span class="lineNumber">810</span><span class="br"></span>adiuvet, amisso iam corpore vita quoque omnis</span><span class="linebreak"></span>
<span class="line">omnibus e nervis atque ossibus exsoluatur;</span><span class="linebreak"></span>
<span class="line">adiutamur enim dubio procul atque alimur nos</span><span class="linebreak"></span>
<span class="line">certis ab rebus, certis aliae atque aliae res.</span><span class="linebreak"></span>
<span class="line">nimirum quia multa modis communia multis</span><span class="linebreak"></span>
<span class="line"><span class="br"></span><span class="lineNumber">815</span><span class="br"></span>multarum rerum in rebus primordia mixta</span><span class="linebreak"></span>
<span class="line">sunt, ideo variis variae res rebus aluntur.</span><span class="linebreak"></span>
<span class="line">atque eadem magni refert primordia saepe</span><span class="linebreak"></span>
<span class="line">cum quibus et quali positura contineantur</span><span class="linebreak"></span>
<span class="line">et quos inter se dent motus accipiantque;</span><span class="linebreak"></span>
<span class="line"><span class="br"></span><span class="lineNumber">820</span><span class="br"></span>namque eadem caelum mare terras flumina solem</span><span class="linebreak"></span>
<span class="line">constituunt, eadem fruges arbusta animantis,</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_66_806"><sup class="lineRef">806</sup>ut <span class="italic">Priscian 7.72</span>: et <span class="italic">OQGP</span></li><li class="note text" id="note_LCL181_66_814"><sup class="lineRef">814</sup>multa modis <span class="italic">Lambinus, who comments</span> “<span class="italic">ita scriptum est in duobus cod. manuscriptis</span>”: multimodis <span class="italic">OQGP, Wakefield, Ernout</span></li></ul></section></notes></section>