<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">in medium summae quod dicunt omnia niti,</span><span class="linebreak"></span>
<span class="line">atque ideo mundi naturam stare sine ullis</span><span class="linebreak"></span>
<span class="line"><span class="br"></span><span class="lineNumber">1055</span><span class="br"></span>ictibus externis neque quoquam posse resolvi</span><span class="linebreak"></span>
<span class="line">summa atque ima, quod in medium sint omnia nixa—</span><span class="linebreak"></span>
<span class="line">ipsum si quicquam posse in se sistere credis—</span><span class="linebreak"></span>
<span class="line">et quae pondera sunt sub terris omnia sursum</span><span class="linebreak"></span>
<span class="line">nitier in terraque retro requiescere posta,</span><span class="linebreak"></span>
<span class="line">ut per aquas quae nunc rerum simulacra videmus.</span><span class="linebreak"></span>
<span class="line"><span class="br"></span><span class="lineNumber">1061</span><span class="br"></span>et simili ratione animalia suppa vagari</span><span class="linebreak"></span>
<span class="line">contendunt neque posse e terris in loca caeli</span><span class="linebreak"></span>
<span class="line">reccidere inferiora magis quam corpora nostra</span><span class="linebreak"></span>
<span class="line">sponte sua possint in caeli templa volare;</span><span class="linebreak"></span>
<span class="line"><span class="br"></span><span class="lineNumber">1065</span><span class="br"></span>illi cum videant solem, nos sidera noctis</span><span class="linebreak"></span>
<span class="line">cernere, et alternis nobiscum tempora caeli</span><span class="linebreak"></span>
<span class="line">dividere et noctes parilis agitare diebus.</span><span class="linebreak"></span>
<span class="line">sed vanus stolidis haec . . . .</span><span class="linebreak"></span>
<span class="line">amplexi quod habent perv . . .</span><span class="linebreak"></span>
<span class="line"><span class="br"></span><span class="lineNumber">1070</span><span class="br"></span>nam medium nil esse potest . . .</span><span class="linebreak"></span>
<span class="line">infinita; neque omnino, si iam medium sit,</span><span class="linebreak"></span>
<span class="line">possit ibi quicquam consistere . . .</span><span class="linebreak"></span>
<span class="line">quam quavis alia longe ratione . . .</span><span class="linebreak"></span>
<span class="line">omnis enim locus ac spatium, quod inane vocamus,</span><span class="linebreak"></span>
<span class="line"><span class="br"></span><span class="lineNumber">1075</span><span class="br"></span>per medium, per non medium, concedere debet</span><span class="linebreak"></span>
<span class="line">aeque ponderibus, motus quacumque feruntur.</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_88_1058"><sup class="lineRef">1058</sup>et <span class="italic">OP:</span> at <span class="italic">QG</span></li><li class="note" id="note_LCL181_88_1068a"><a class="footnoteCrossrefLink" href="#target_note_LCL181_88_1068a" title="Click to highlight in text"><sup class="lineRef">1068-1075</sup><span class="italic">defectively preserved by O: omitted by QG, which mark the omission with the number VIII and a cross above. Evidently the top right corner of a leaf of the archetype was torn, so that the end of each line is lost and more text is missing in the first lines than in the last, and the same tear was responsible for the disappearance of 1094–1101. Of the restorations printed in the text,</span> medium sit (1071) <span class="italic">and</span>-ane vocamus (1074) <span class="italic">were added by Marullus,</span> debet (1075) <span class="italic">by Wakefield (tentatively in notes). Munro suggested the following supplements for the other lines</span>: 1068 error falsa probavit <span class="italic">(or</span> error somnia finxit); 1069 perversa rem ratione; 1070 quando omnia constant <span class="italic">(or, with Lach-mann,</span> ubi summa profundist); 1072 earn magis ob rem: 1073 repelli</a></li><script type="text/javascript">document.getElementById('note_LCL181_88_1068a').style.display = "none";</script></ul></section></notes></section>