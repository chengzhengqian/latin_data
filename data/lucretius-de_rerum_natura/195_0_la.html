<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">sensibus ab nostris animi vix mente videtur;</span><span class="linebreak"></span>
<span class="line"><span class="br"></span><span class="lineNumber">150</span><span class="br"></span>quae quoniam manuum tactum suffugit et ictum,</span><span class="linebreak"></span>
<span class="line">tactile nil nobis quod sit contingere debet;</span><span class="linebreak"></span>
<span class="line">tangere enim non quit quod tangi non licet ipsum.</span><span class="linebreak"></span>
<span class="line">quare etiam sedes quoque nostris sedibus esse</span><span class="linebreak"></span>
<span class="line">dissimiles debent, tenues de corpore eorum.</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>quae tibi posterius largo sermone probabo.</span><span class="linebreak"></span></p>
<p class="lineGroup"><span class="line indent2">Dicere podrro hominum causa voluisse parare</span><span class="linebreak"></span>
<span class="line">praeclaram mundi naturam, proptereaque</span><span class="linebreak"></span>
<span class="line">adlaudabile opus divom laudare decere</span><span class="linebreak"></span>
<span class="line">aeternumque putare atque inmortale futurum,</span><span class="linebreak"></span>
<span class="line"><span class="br"></span><span class="lineNumber">160</span><span class="br"></span>nec fas esse, deum quod sit ratione vetusta</span><span class="linebreak"></span>
<span class="line">gentibus humanis fundatum perpetuo aevo,</span><span class="linebreak"></span>
<span class="line">sollicitare suis ulla vi ex sedibus umquam</span><span class="linebreak"></span>
<span class="line">nec verbis vexare et ab imo evertere summaâ€”</span><span class="linebreak"></span>
<span class="line">cetera de genere hoc adfingere et addere, Memmi,</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>desiperest. quid enim inmortalibus atque beatis</span><span class="linebreak"></span>
<span class="line">gratia nostra queat largirier emolumenti,</span><span class="linebreak"></span>
<span class="line">ut nostra quicquam causa gerere adgrediantur?</span><span class="linebreak"></span>
<span class="line">quidve novi potuit tanto post ante quietos</span><span class="linebreak"></span>
<span class="line">inlicere, ut cuperent vitam mutare priorem?</span><span class="linebreak"></span>
<span class="line"><span class="br"></span><span class="lineNumber">170</span><span class="br"></span>nam gaudere novis rebus debere videtur</span><span class="linebreak"></span>
<span class="line">cui veteres obsunt; sed cui nil accidit aegri</span><span class="linebreak"></span>
<span class="line">tempore in anteacto, cum pulchre degeret aevom,</span><span class="linebreak"></span>
</p></section><notes></notes></section>