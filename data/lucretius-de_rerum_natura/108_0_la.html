<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">lumina luminibus quia nobis praepediuntur.</span><span class="linebreak"></span>
<span class="line">quod foribus non fit; neque enim, qua cernimus ipsi,</span><span class="linebreak"></span>
<span class="line"><span class="br"></span><span class="lineNumber">366</span><span class="br"></span>ostia suscipiunt ullum reclusa laborem.</span><span class="linebreak"></span>
<span class="line">praeterea si pro foribus sunt lumina nostra,</span><span class="linebreak"></span>
<span class="line">iam magis exemptis oculis debere videtur</span><span class="linebreak"></span>
<span class="line">cernere res animus sublatis postibus ipsis.</span><span class="linebreak"></span>
</p>
<p class="lineGroup">
<span class="line indent2"><span class="br"></span><span class="lineNumber">370</span><span class="br"></span>Illud in his rebus nequaquam sumere possis,</span><span class="linebreak"></span>
<span class="line">Democriti quod sancta viri sententia ponit,</span><span class="linebreak"></span>
<span class="line">corporis atque animi primordia singula privis</span><span class="linebreak"></span>
<span class="line">adposita alternis variare, ac nectere membra.</span><span class="linebreak"></span>
<span class="line">nam cum multo sunt animae elementa minora</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>quam quibus e corpus nobis et viscera constant,</span><span class="linebreak"></span>
<span class="line">tum numero quoque concedunt et rara per artus</span><span class="linebreak"></span>
<span class="line">dissita sunt; dumtaxat ut hoc promittere possis,</span><span class="linebreak"></span>
<span class="line">quantula prima queant nobis iniecta ciere</span><span class="linebreak"></span>
<span class="line">corpora sensiferos motus in corpore, tanta</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>intervalla tenere exordia prima animai.</span><span class="linebreak"></span>
<span class="line">nam neque pulveris interdum sentimus adhaesum</span><span class="linebreak"></span>
<span class="line">corpore nec membris incussam sidere cretam,</span><span class="linebreak"></span>
<span class="line">nec nebulam noctu neque aranei tenvia fila</span><span class="linebreak"></span>
<span class="line">obvia sentimus, quando obretimur euntes,</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>nec supera caput eiusdem cecidisse vietam</span><span class="linebreak"></span>
<span class="line">vestem, nec plumas avium papposque volantis,</span><span class="linebreak"></span>
<span class="line">qui nimia levitate cadunt plerumque gravatim,</span><span class="linebreak"></span>
</p></section><notes></notes></section>