<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">hoc ubi non longum spatiumst unde illa profecta</span><span class="linebreak"></span>
<span class="line">perveniat vox quaeque, necessest verba quoque ipsa</span><span class="linebreak"></span>
<span class="line"><span class="br"></span><span class="lineNumber">555</span><span class="br"></span>plane exaudiri discernique articulatim;</span><span class="linebreak"></span>
<span class="line">servat enim formaturam servatque figuram.</span><span class="linebreak"></span>
<span class="line">at si interpositum spatium sit longius aequo,</span><span class="linebreak"></span>
<span class="line">aera per multum confundi verba necessest</span><span class="linebreak"></span>
<span class="line">et conturbari vocem, dum transvolat auras.</span><span class="linebreak"></span>
<span class="line"><span class="br"></span><span class="lineNumber">560</span><span class="br"></span>ergo fit sonitum ut possis sentire neque illam</span><span class="linebreak"></span>
<span class="line">internoscere, verborum sententia quae sit:</span><span class="linebreak"></span>
<span class="line">usque adeo confusa venit vox inque pedita.</span><span class="linebreak"></span></p>
<p class="lineGroup"><span class="line indent2">Praeterea verbum saepe unum perciet auris</span><span class="linebreak"></span>
<span class="line">omnibus in populo, missum praeconis ab ore.</span><span class="linebreak"></span>
<span class="line"><span class="br"></span><span class="lineNumber">565</span><span class="br"></span>in multas igitur voces vox una repente</span><span class="linebreak"></span>
<span class="line">diffugit, in privas quoniam se dividit auris,</span><span class="linebreak"></span>
<span class="line">obsignans formam verbis clarumque sonorem.</span><span class="linebreak"></span>
<span class="line">at quae pars vocum non auris incidit ipsas,</span><span class="linebreak"></span>
<span class="line">praeterlata perit frustra diffusa per auras:</span><span class="linebreak"></span>
<span class="line"><span class="br"></span><span class="lineNumber">570</span><span class="br"></span>pars, solidis adlisa locis, reiecta sonorem</span><span class="linebreak"></span>
<span class="line">reddit et interdum frustratur imagine verbi.</span><span class="linebreak"></span></p>
<p class="lineGroup"><span class="line indent2">Quae bene cum videas, rationem reddere possis</span><span class="linebreak"></span>
<span class="line">tute tibi atque aliis, quo pacto per loca sola</span><span class="linebreak"></span>
<span class="line">saxa paris formas verborum ex ordine reddant,</span><span class="linebreak"></span>
<span class="line"><span class="br"></span><span class="lineNumber">575</span><span class="br"></span>palantis comites cum montis inter opacos</span><span class="linebreak"></span>
<span class="line">quaerimus et magna dispersos voce ciemus.</span><span class="linebreak"></span>
<span class="line">sex etiam aut septem loca vidi reddere voces,</span><span class="linebreak"></span>
<span class="line">unam cum iaceres: ita colles collibus ipsi</span><span class="linebreak"></span>
<span class="line">verba repulsantes iterabant docta referri.</span><span class="linebreak"></span></p>
<p class="lineGroup"><span class="line indent2">Haec loca capripedes satyros nymphasque tenere</span><span class="linebreak"></span>
<span class="line"><span class="br"></span><span class="lineNumber">581</span><span class="br"></span>finitimi fingunt, et faunos esse loquuntur,</span><span class="linebreak"></span>
<span class="line">quorum noctivago strepitu ludoque iocanti</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_320_553"><sup class="lineRef">553</sup>illa <span class="italic">OQP:</span> una <span class="italic">Bentley</span></li><li class="note text" id="note_LCL181_320_579"><sup class="lineRef">579</sup>docta <span class="italic">(cf. 317) Lachmann:</span> dicta <span class="italic">OQP</span> referri <span class="italic">OQP</span>: referre <span class="italic">Marullus</span></li></ul></section></notes></section>