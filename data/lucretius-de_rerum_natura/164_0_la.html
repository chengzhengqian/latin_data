<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">660</span><span class="br"></span>contractabiliter caulas intrare palati,</span><span class="linebreak"></span>
<span class="line">at contra quibus est eadem res intus acerba,</span><span class="linebreak"></span>
<span class="line">aspera nimirum penetrant hamataque fauces.</span><span class="linebreak"></span></p>
<p class="lineGroup"><span class="line indent2">Nunc facile est ex his rebus cognoscere quaeque.</span><span class="linebreak"></span>
<span class="line">quippe ubi cui febris bili superante coorta est</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>aut alia ratione aliquast vis excita morbi,</span><span class="linebreak"></span>
<span class="line">perturbatur ibi iam totum corpus, et omnes</span><span class="linebreak"></span>
<span class="line">commutantur ibi positurae principiorum;</span><span class="linebreak"></span>
<span class="line">fit prius ad sensum ut quae corpora conveniebant</span><span class="linebreak"></span>
<span class="line">nunc non conveniant, et cetera sint magis apta,</span><span class="linebreak"></span>
<span class="line">quae penetrata queunt sensum progignere acerbum;</span><span class="linebreak"></span>
<span class="line"><span class="br"></span><span class="lineNumber">671</span><span class="br"></span>utraque enim sunt in mellis commixta saporeâ€”</span><span class="linebreak"></span>
<span class="line">id quod iam supera tibi saepe ostendimus ante.</span><span class="linebreak"></span>
<span class="line indent2">Nunc age, quo pacto naris adiectus odoris</span><span class="linebreak"></span>
<span class="line">tangat agam. primum res multas esse necessest</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>unde fluens volvat varius se fluctus odorum,</span><span class="linebreak"></span>
<span class="line">et fluere et mitti volgo spargique putandumst;</span><span class="linebreak"></span>
<span class="line">verum aliis alius magis est animantibus aptus</span><span class="linebreak"></span>
<span class="line">dissimilis propter formas. ideoque per auras</span><span class="linebreak"></span>
<span class="line">mellis apes quamvis longe ducuntur odore,</span><span class="linebreak"></span>
<span class="line"><span class="br"></span><span class="lineNumber">680</span><span class="br"></span>volturiique cadaveribus. tum fissa ferarum</span><span class="linebreak"></span>
<span class="line">ungula quo tulerit gressum promissa canum vis</span><span class="linebreak"></span>
<span class="line">ducit, et humanum longe praesentit odorem</span><span class="linebreak"></span>
<span class="line">Romulidarum arcis servator, candidus anser.</span><span class="linebreak"></span>
</p></section><notes></notes></section>