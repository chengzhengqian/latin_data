<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">tu mihi da tenuis aures animumque sagacem,</span><span class="linebreak"></span>
<span class="line">ne fieri negites quae dicam posse, retroque</span><span class="linebreak"></span>
<span class="line">vera repulsanti discedas pectore dicta,</span><span class="linebreak"></span>
<span class="line"><span class="br"></span><span class="lineNumber">915</span><span class="br"></span>tutemet in culpa cum sis neque cernere possis.</span><span class="linebreak"></span></p>
<p class="lineGroup"><span class="line indent2">Principio somnus fit ubi est distracta per artus</span><span class="linebreak"></span>
<span class="line">vis animae partimque foras eiecta recessit</span><span class="linebreak"></span>
<span class="line">et partim contrusa magis concessit in altum;</span><span class="linebreak"></span>
<span class="line">dissoluuntur enim tum demum membra fluuntque.</span><span class="linebreak"></span>
<span class="line"><span class="br"></span><span class="lineNumber">920</span><span class="br"></span>nam dubium non est, animai quin opera sit</span><span class="linebreak"></span>
<span class="line">sensus hic in nobis, quem cum sopor inpedit esse,</span><span class="linebreak"></span>
<span class="line">tum nobis animam perturbatam esse putandumst</span><span class="linebreak"></span>
<span class="line">eiectamque forasâ€”non omnem, namque iaceret</span><span class="linebreak"></span>
<span class="line">aeterno corpus perfusum frigore leti;</span><span class="linebreak"></span>
<span class="line"><span class="br"></span><span class="lineNumber">925</span><span class="br"></span>quippe ubi nulla latens animai pars remaneret</span><span class="linebreak"></span>
<span class="line">in membris, cinere ut multa latet obrutus ignis,</span><span class="linebreak"></span>
<span class="line">unde reconflari sensus per membra repente</span><span class="linebreak"></span>
<span class="line">posset, ut ex igni caeco consurgere flamma?</span><span class="linebreak"></span></p>
<p class="lineGroup"><span class="line indent2">Sed quibus haec rebus novitas confiat, et unde</span><span class="linebreak"></span>
<span class="line"><span class="br"></span><span class="lineNumber">930</span><span class="br"></span>perturbari anima et corpus languescere possit,</span><span class="linebreak"></span>
<span class="line">expediam; tu fac ne ventis verba profundam.</span><span class="linebreak"></span></p>
<p class="lineGroup"><span class="line indent2">Principio externa corpus de parte necessum est,</span><span class="linebreak"></span>
<span class="line">aeriis quoniam vicinum tangitur auris,</span><span class="linebreak"></span>
<span class="line">tundier atque eius crebro pulsarier ictu;</span><span class="linebreak"></span>
<span class="line"><span class="br"></span><span class="lineNumber">935</span><span class="br"></span>proptereaque fere res omnes aut corio sunt</span><span class="linebreak"></span>
<span class="line">aut etiam conchis aut callo aut cortice tectae.</span><span class="linebreak"></span>
<span class="line">interiorem etiam partem spirantibus aer</span><span class="linebreak"></span>
<span class="line">verberat hic idem, cum ducitur atque reflatur.</span><span class="linebreak"></span>
<span class="line">quare utrimque secus cum corpus vapulet, et cum</span><span class="linebreak"></span>
<span class="line"><span class="br"></span><span class="lineNumber">940</span><span class="br"></span>perveniant plagae per parva foramina nobis</span><span class="linebreak"></span>
</p></section><notes></notes></section>