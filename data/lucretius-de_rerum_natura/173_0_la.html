<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">885</span><span class="br"></span>id quod providet, illius rei constat imago.</span><span class="linebreak"></span>
<span class="line">ergo animus cum sese ita commovet ut velit ire</span><span class="linebreak"></span>
<span class="line">inque gredi, ferit extemplo quae in corpore toto</span><span class="linebreak"></span>
<span class="line">per membra atque artus animai dissita vis est;</span><span class="linebreak"></span>
<span class="line">et facilest factu, quoniam coniuncta tenetur.</span><span class="linebreak"></span>
<span class="line"><span class="br"></span><span class="lineNumber">890</span><span class="br"></span>inde ea proporro corpus ferit, atque ita tota</span><span class="linebreak"></span>
<span class="line">paulatim moles protruditur atque movetur.</span><span class="linebreak"></span>
<span class="line">praeterea tum rarescit quoque corpus, et aer</span><span class="linebreak"></span>
<span class="line">(scilicet ut debet qui semper mobilis extat)</span><span class="linebreak"></span>
<span class="line">per patefacta venit penetratque foramina largus,</span><span class="linebreak"></span>
<span class="line"><span class="br"></span><span class="lineNumber">895</span><span class="br"></span>et dispargitur ad partis ita quasque minutas</span><span class="linebreak"></span>
<span class="line">corporis. hic igitur rebus fit utrimque duabus,</span><span class="linebreak"></span>
<span class="line">corpus ut, ac navis velis ventoque, feratur.</span><span class="linebreak"></span></p>
<p class="lineGroup"><span class="line indent2">Nec tamen illud in his rebus mirabile constat,</span><span class="linebreak"></span>
<span class="line">tantula quod tantum corpus corpuscula possunt</span><span class="linebreak"></span>
<span class="line"><span class="br"></span><span class="lineNumber">900</span><span class="br"></span>contorquere et onus totum convertere nostrum.</span><span class="linebreak"></span>
<span class="line">quippe etenim ventus subtili corpore tenvis</span><span class="linebreak"></span>
<span class="line">trudit agens magnam magno molimine navem,</span><span class="linebreak"></span>
<span class="line">et manus una regit quantovis impete euntem</span><span class="linebreak"></span>
<span class="line">atque gubernaclum contorquet quolibet unum,</span><span class="linebreak"></span>
<span class="line">multaque per trocleas et tympana pondere magno</span><span class="linebreak"></span>
<span class="line"><span class="br"></span><span class="lineNumber">906</span><span class="br"></span>commovet atque levi sustollit machina nisu.</span><span class="linebreak"></span>
</p>
<p class="lineGroup">
<span class="line indent2">Nunc quibus ille modis somnus per membra quietem</span><span class="linebreak"></span>
<span class="line">inriget atque animi curas e pectore solvat,</span><span class="linebreak"></span>
<span class="line">suavidicis potius quam multis versibus edam;</span><span class="linebreak"></span>
<span class="line"><span class="br"></span><span class="lineNumber">910</span><span class="br"></span>parvus ut est cycni melior canor, ille gruum quam</span><span class="linebreak"></span>
<span class="line">clamor in aetheriis dispersus nubibus austri.</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_346_897"><sup class="lineRef">897</sup>corpus <span class="italic">Codex Bodleianus Auct. F.1.13, ed. Brixiensis, ed. Aldina, Pius, ed. Juntina, Naugerius, Gryphius</span>â€”<span class="italic">all earlier than Lambinus, to whom modern editors attribute the conjecture</span>: corporis <span class="italic">(from 896?) OQP</span> ut ac <span class="italic">OQ, ed. Aldina, Pius, etc. (as above): deleted by O corr.: omitted by ABF:</span> ut hac <span class="italic">L:</span> uti, ut <span class="italic">Lambinus</span></li></ul></section></notes></section>