<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">quod si nulla forent, nostro sine quaeque labore</span><span class="linebreak"></span>
<span class="line">sponte sua multo fieri meliora videres.</span><span class="linebreak"></span></p>
<p class="lineGroup">
<span class="line indent2"><span class="br"></span><span class="lineNumber">215</span><span class="br"></span>Huc accedit uti quidque in sua corpora rursum</span><span class="linebreak"></span>
<span class="line">dissoluat natura neque ad nilum interemat res.</span><span class="linebreak"></span>
<span class="line">nam si quid mortale e cunctis partibus esset,</span><span class="linebreak"></span>
<span class="line">ex oculis res quaeque repente erepta periret;</span><span class="linebreak"></span>
<span class="line">nulla vi foret usus enim quae partibus eius</span><span class="linebreak"></span>
<span class="line"><span class="br"></span><span class="lineNumber">220</span><span class="br"></span>discidium parere et nexus exsolvere posset.</span><span class="linebreak"></span>
<span class="line">quod nunc, aeterno quia constant semine quaeque,</span><span class="linebreak"></span>
<span class="line">donec vis obiit quae res diverberet ictu</span><span class="linebreak"></span>
<span class="line">aut intus penetret per inania dissoluatque,</span><span class="linebreak"></span>
<span class="line">nullius exitium patitur natura videri.</span><span class="linebreak"></span></p>
<p class="lineGroup"><span class="line indent2">Praeterea quaecumque vetustate amovet aetas,</span><span class="linebreak"></span>
<span class="line"><span class="br"></span><span class="lineNumber">226</span><span class="br"></span>si penitus peremit consumens materiem omnem,</span><span class="linebreak"></span>
<span class="line">unde animale genus generatim in lumina vitae</span><span class="linebreak"></span>
<span class="line">redducit Venus, aut redductum daedala tellus</span><span class="linebreak"></span>
<span class="line">unde alit atque auget generatim pabula praebens?</span><span class="linebreak"></span>
<span class="line"><span class="br"></span><span class="lineNumber">230</span><span class="br"></span>unde mare ingenuei fontes externaque longe</span><span class="linebreak"></span>
<span class="line">flumina suppeditant? unde aether sidera pascit?</span><span class="linebreak"></span>
<span class="line">omnia enim debet, mortali corpore quae sunt,</span><span class="linebreak"></span>
<span class="line">infinita aetas consumpse anteacta diesque.</span><span class="linebreak"></span>
<span class="line">quod si in eo spatio atque anteacta aetate fuere</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>e quibus haec rerum consistit summa refecta,</span><span class="linebreak"></span>
<span class="line">inmortali sunt natura praedita certe.</span><span class="linebreak"></span>
<span class="line">haud igitur possunt ad nilum quaeque reverti.</span><span class="linebreak"></span></p>
<p class="lineGroup"><span class="line indent2">Denique res omnis eadem vis causaque volgo</span><span class="linebreak"></span>
<span class="line">conficeret, nisi materies aeterna teneret,</span><span class="linebreak"></span>
</p></section><notes></notes></section>