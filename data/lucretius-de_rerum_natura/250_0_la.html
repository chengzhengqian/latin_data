<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line indent2">Calliope, requies hominum divomque voluptas,</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>te duce ut insigni capiam cum laude coronam.</span><span class="linebreak"></span>
</p>
<p class="lineGroup">
<span class="line indent2">Principio tonitru quatiuntur caerula caeli</span><span class="linebreak"></span>
<span class="line">propterea quia concurrunt sublime volantes</span><span class="linebreak"></span>
<span class="line">aetheriae nubes contra pugnantibuâ€™ ventis.</span><span class="linebreak"></span>
<span class="line"><span class="br"></span><span class="lineNumber">99</span><span class="br"></span>nec fit enim sonitus caeli de parte serena,</span><span class="linebreak"></span>
<span class="line">verum ubicumque magis denso sunt agmine nubes,</span><span class="linebreak"></span>
<span class="line">tam magis hinc magno fremitus fit murmure saepe.</span><span class="linebreak"></span>
<span class="line">praeterea neque tam condenso corpore nubes</span><span class="linebreak"></span>
<span class="line">esse queunt quam sunt lapides ac ligna, neque autem</span><span class="linebreak"></span>
<span class="line">tam tenues quam sunt nebulae fumique volantes;</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>nam cadere aut bruto deberent pondere pressae</span><span class="linebreak"></span>
<span class="line">ut lapides, aut ut fumus constare nequirent</span><span class="linebreak"></span>
<span class="line">nec cohibere nives gelidas et grandinis imbris.</span><span class="linebreak"></span></p>
<p class="lineGroup"><span class="line indent2">Dant etiam sonitum patuli super aequora mundi,</span><span class="linebreak"></span>
<span class="line">carbasus ut quondam magnis intenta theatris</span><span class="linebreak"></span>
<span class="line"><span class="br"></span><span class="lineNumber">110</span><span class="br"></span>dat crepitum malos inter iactata trabesque,</span><span class="linebreak"></span>
<span class="line">interdum perscissa furit petulantibus auris</span><span class="linebreak"></span>
<span class="line">et fragilis sonitus chartarum commeditatur</span><span class="linebreak"></span>
<span class="line">(id quoque enim genus in tonitru cognoscere possis),</span><span class="linebreak"></span>
<span class="line">aut ubi suspensam vestem chartasque volantis</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>verberibus venti versant planguntque per auras.</span><span class="linebreak"></span>
<span class="line">fit quoque enim interdum ut non tam concurrere nubes</span><span class="linebreak"></span>
<span class="line">frontibus adversis possint quam de latere ire</span><span class="linebreak"></span>
<span class="line">diverso motu radentes corpora tractim,</span><span class="linebreak"></span>
<span class="line">aridus unde auris terget sonus ille diuque</span><span class="linebreak"></span>
<span class="line"><span class="br"></span><span class="lineNumber">120</span><span class="br"></span>ducitur, exierunt donec regionibus artis.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL181_500_112"><sup class="lineRef">112</sup>sonitus <span class="italic">CF</span>: <span class="italic">omitted by OQABL</span></li></ul></section></notes></section>