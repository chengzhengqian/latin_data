<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">1175</span><span class="br"></span>aeternamque dabant vitam, quia semper eorum</span><span class="linebreak"></span>
<span class="line">subpeditabatur facies et forma manebat,</span><span class="linebreak"></span>
<span class="line">et tamen omnino quod tantis viribus auctos</span><span class="linebreak"></span>
<span class="line">non temere ulla vi convinci posse putabant.</span><span class="linebreak"></span>
<span class="line">fortunisque ideo longe praestare putabant,</span><span class="linebreak"></span>
<span class="line">quod mortis timor haud quemquam vexaret eorum,</span><span class="linebreak"></span>
<span class="line"><span class="br"></span><span class="lineNumber">1181</span><span class="br"></span>et simul in somnis quia multa et mira videbant</span><span class="linebreak"></span>
<span class="line">efficere et nullum capere ipsos inde laborem.</span><span class="linebreak"></span></p>
<p class="lineGroup"><span class="line indent2">Praeterea caeli rationes ordine certo</span><span class="linebreak"></span>
<span class="line">et varia annorum cernebant tempora verti,</span><span class="linebreak"></span>
<span class="line"><span class="br"></span><span class="lineNumber">1185</span><span class="br"></span>nec poterant quibus id fieret cognoscere causis.</span><span class="linebreak"></span>
<span class="line">ergo perfugium sibi habebant omnia divis</span><span class="linebreak"></span>
<span class="line">tradere et illorum nutu facere omnia flecti.</span><span class="linebreak"></span>
<span class="line">in caeloque deum sedes et templa locarunt,</span><span class="linebreak"></span>
<span class="line">per caelum volvi quia nox et luna videtur,</span><span class="linebreak"></span>
<span class="line"><span class="br"></span><span class="lineNumber">1190</span><span class="br"></span>luna dies et nox et noctis signa severa</span><span class="linebreak"></span>
<span class="line">noctivagaeque faces caeli flammaeque volantes,</span><span class="linebreak"></span>
<span class="line">nubila sol imbres nix venti fulmina grando</span><span class="linebreak"></span>
<span class="line">et rapidi fremitus et murmura magna minarum.</span><span class="linebreak"></span></p>
<p class="lineGroup"><span class="line indent2">O genus infelix humanum, talia divis</span><span class="linebreak"></span>
<span class="line"><span class="br"></span><span class="lineNumber">1195</span><span class="br"></span>cum tribuit facta atque iras adiunxit acerbas!</span><span class="linebreak"></span>
<span class="line">quantos tum gemitus ipsi sibi, quantaque nobis</span><span class="linebreak"></span>
<span class="line">volnera, quas lacrimas peperere minoribuâ€™ nostris!</span><span class="linebreak"></span>
<span class="line">nec pietas ullast velatum saepe videri</span><span class="linebreak"></span>
<span class="line">vertier ad lapidem atque omnis accedere ad aras,</span><span class="linebreak"></span>
<span class="line"><span class="br"></span><span class="lineNumber">1200</span><span class="br"></span>nec procumbere humi prostratum et pandere palmas</span><span class="linebreak"></span>
<span class="line">ante deum delubra, nec aras sanguine multo</span><span class="linebreak"></span>
</p></section><notes></notes></section>