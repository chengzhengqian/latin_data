<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">nil, ut opinor: ita ad satiatem terra ferarum</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>nunc etiam scatit et trepido terrore repleta est</span><span class="linebreak"></span>
<span class="line">per nemora ac montes magnos silvasque profundas;</span><span class="linebreak"></span>
<span class="line">quae loca vitandi plerumque est nostra potestas.</span><span class="linebreak"></span></p>
<p class="lineGroup"><span class="line indent2">At nisi purgatumst pectus, quae proelia nobis</span><span class="linebreak"></span>
<span class="line">atque pericula tunc ingratis insinuandum!</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>quantae tum scindunt hominem cuppedinis acres</span><span class="linebreak"></span>
<span class="line">sollicitum curae quantique perinde timores !</span><span class="linebreak"></span>
<span class="line">quidve superbia spurcitia ac petulantia? quantas</span><span class="linebreak"></span>
<span class="line">efficiunt clades! quid luxus desidiaeque?</span><span class="linebreak"></span>
<span class="line">haec igitur qui cuncta subegerit ex animoque</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>expulerit dictis, non armis, nonne decebit</span><span class="linebreak"></span>
<span class="line">hunc hominem numero divom dignarier esse?—</span><span class="linebreak"></span>
<span class="line">cum bene praesertim multa ac divinitus ipsis</span><span class="linebreak"></span>
<span class="line">immortalibu’ de divis dare dicta suërit</span><span class="linebreak"></span>
<span class="line">atque omnem rerum naturam pandere dictis.</span><span class="linebreak"></span>
</p>
<p class="lineGroup">
<span class="line indent2"><span class="br"></span><span class="lineNumber">55</span><span class="br"></span>Cuius ego ingressus vestigia dum rationes</span><span class="linebreak"></span>
<span class="line">persequor ac doceo dictis, quo quaeque creata</span><span class="linebreak"></span>
<span class="line">foedere sint, in eo quam sit durare necessum</span><span class="linebreak"></span>
<span class="line">nec validas valeant aevi rescindere leges</span><span class="linebreak"></span>
<span class="line">(quo genere in primis animi natura reperta est</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>nativo primum consistere corpore creta</span><span class="linebreak"></span>
<span class="line">nec posse incolumem magnum durare per aevom,</span><span class="linebreak"></span>
<span class="line">sed simulacra solere in somnis fallere mentem,</span><span class="linebreak"></span>
<span class="line">cernere cum videamur eum quem vita reliquit),</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_382_44"><sup class="lineRef">44</sup>tunc . . . insinuandum <span class="italic">first printed by Lambinus, but, according to Gifanius (1595), already read by Marullus. Munro raises the question of whether Gifanius was telling the truth. Probably he was. It should be noted that, according to Wakefield, the reading is found in three Renaissance manuscripts in England</span>: sunt. . . insinuandum <span class="italic">OQP:</span> tumst . . . insinuandum <span class="italic">Lachmann</span>: sunt. . . insinuanda <span class="italic">Merrill (1917):</span> tunc . . . insinuantur <span class="italic">M. F. Smith formerly</span></li><li class="note text" id="note_LCL181_382_61"><sup class="lineRef">61</sup>incolumem <span class="italic">P, rightly defended by Wakefield “suppleas nempe decet</span></li><li class="note text" id="note_LCL181_382_b">repertum est, <span class="italic">vice</span> reperta est”: incolumen <span class="italic">O</span>: vinculum est <span class="italic">Q</span>: incolumis <span class="italic">Marullus</span></li></ul></section></notes></section>