<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">415</span><span class="br"></span>incolumis quamvis alioqui splendidus orbis.</span><span class="linebreak"></span>
<span class="line">hoc anima atque animus vincti sunt foedere semper.</span><span class="linebreak"></span>
</p>
<p class="lineGroup">
<span class="line indent2">Nunc age, nativos animantibus et mortalis</span><span class="linebreak"></span>
<span class="line">esse animos animasque levis ut noscere possis,</span><span class="linebreak"></span>
<span class="line">conquisita diu dulcique reperta labore</span><span class="linebreak"></span>
<span class="line"><span class="br"></span><span class="lineNumber">420</span><span class="br"></span>digna tua pergam disponere carmina vita.</span><span class="linebreak"></span>
<span class="line">tu fac utrumque uno sub iungas nomine eorum,</span><span class="linebreak"></span>
<span class="line">atque animam verbi causa cum dicere pergam,</span><span class="linebreak"></span>
<span class="line">mortalem esse docens, animum quoque dicere credas,</span><span class="linebreak"></span>
<span class="line">quatenus est unum inter se coniunctaque res est.</span><span class="linebreak"></span></p>
<p class="lineGroup"><span class="line indent2"><span class="br"></span><span class="lineNumber">425</span><span class="br"></span>Principio quoniam tenuem constare minutis</span><span class="linebreak"></span>
<span class="line">corporibus docui multoque minoribus esse</span><span class="linebreak"></span>
<span class="line">principiis factam quam liquidus umor aquai</span><span class="linebreak"></span>
<span class="line">aut nebula aut fumus—nam longe mobilitate</span><span class="linebreak"></span>
<span class="line">praestat et a tenui causa magis icta movetur,</span><span class="linebreak"></span>
<span class="line"><span class="br"></span><span class="lineNumber">430</span><span class="br"></span>quippe ubi imaginibus fumi nebulaeque movetur:</span><span class="linebreak"></span>
<span class="line">quod genus in somnis sopiti ubi cernimus alte</span><span class="linebreak"></span>
<span class="line">exhalare vaporem altaria ferreque fumum;</span><span class="linebreak"></span>
<span class="line">nam procul haec dubio nobis simulacra geruntur—</span><span class="linebreak"></span>
<span class="line">nunc igitur quoniam quassatis undique vasis</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>diffluere umorem et laticem discedere cernis,</span><span class="linebreak"></span>
<span class="line">et nebula ac fumus quoniam discedit in auras,</span><span class="linebreak"></span>
<span class="line">crede animam quoque diffundi multoque perire</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_220_431"><sup class="lineRef">431</sup>alte <span class="italic">Lachmann:</span> alta <span class="italic">OQ VP. The emendation is probably right, but not certain. C. L. Howard, CPhil. 56 (1961) 150, defends</span> alta = “<span class="italic">piled high.” More probably the meaning would be</span> “<span class="italic">lofty,”</span> “<span class="italic">stately</span>”; <span class="italic">cf. Virgil, G. 4.541,</span> alta . . . delubra 432 vaporem <span class="italic">O corr.</span>: vapore <span class="italic">OQ VP, which Wakefield defends by reference to Virgil, Aen. 1.417</span> 433 geruntur <span class="italic">OQ V</span>: genuntur <span class="italic">Lambinus:</span> feruntur <span class="italic">Creech (in his notes)</span></li></ul></section></notes></section>