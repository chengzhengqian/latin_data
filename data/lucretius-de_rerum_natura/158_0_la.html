<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">visa rutunda, tamen praestat rationis egentem</span><span class="linebreak"></span>
<span class="line">reddere mendose causas utriusque figurae,</span><span class="linebreak"></span>
<span class="line">quam manibus manifesta suis emittere quoquam</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>et violare fidem primam et convellere tota</span><span class="linebreak"></span>
<span class="line">fundamenta quibus nixatur vita salusque.</span><span class="linebreak"></span>
<span class="line">non modo enim ratio ruat omnis, vita quoque ipsa</span><span class="linebreak"></span>
<span class="line">concidat extemplo, nisi credere sensibus ausis</span><span class="linebreak"></span>
<span class="line">praecipitisque locos vitare et cetera quae sint</span><span class="linebreak"></span>
<span class="line"><span class="br"></span><span class="lineNumber">510</span><span class="br"></span>in genere hoc fugienda, sequi contraria quae sint.</span><span class="linebreak"></span>
<span class="line">illa tibi est igitur verborum copia cassa</span><span class="linebreak"></span>
<span class="line">omnis, quae contra sensus instructa paratast.</span><span class="linebreak"></span></p>
<p class="lineGroup"><span class="line indent2">Denique ut in fabrica, si pravast regula prima,</span><span class="linebreak"></span>
<span class="line">normaque si fallax rectis regionibus exit,</span><span class="linebreak"></span>
<span class="line"><span class="br"></span><span class="lineNumber">515</span><span class="br"></span>et libella aliqua si ex parti claudicat hilum,</span><span class="linebreak"></span>
<span class="line">omnia mendose fieri atque obstipa necesse est</span><span class="linebreak"></span>
<span class="line">prava cubantia prona supina atque absona tecta,</span><span class="linebreak"></span>
<span class="line">iam ruere ut quaedam videantur velle, ruantque,</span><span class="linebreak"></span>
<span class="line">prodita iudiciis fallacibus omnia primis,</span><span class="linebreak"></span>
<span class="line"><span class="br"></span><span class="lineNumber">520</span><span class="br"></span>sic igitur ratio tibi rerum prava necessest</span><span class="linebreak"></span>
<span class="line">falsaque sit, falsis quaecumque ab sensibus ortast.</span><span class="linebreak"></span>
</p>
<p class="lineGroup">
<span class="line indent2">Nunc alii sensus quo pacto quisque suam rem</span><span class="linebreak"></span>
<span class="line">sentiat, haudquaquam ratio scruposa relicta est.</span><span class="linebreak"></span>
</p>
<p class="lineGroup">
<span class="line indent2">Principio auditur sonus et vox omnis, in auris</span><span class="linebreak"></span>
<span class="line"><span class="br"></span><span class="lineNumber">525</span><span class="br"></span>insinuata suo pepulere ubi corpore sensum.</span><span class="linebreak"></span>
<span class="line">corpoream quoque enim vocem constare fatendumst</span><span class="linebreak"></span>
<span class="line">et sonitum, quoniam possunt inpellere sensus.</span><span class="linebreak"></span>
</p>
</section><notes></notes></section>