<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">saepe animus; dementit enim deliraque fatur,</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>interdumque gravi lethargo fertur in altum</span><span class="linebreak"></span>
<span class="line">aeternumque soporem oculis nutuque cadenti,</span><span class="linebreak"></span>
<span class="line">unde neque exaudit voces nec noscere voltus</span><span class="linebreak"></span>
<span class="line">illorum potis est, ad vitam qui revocantes</span><span class="linebreak"></span>
<span class="line">circumstant lacrimis rorantes ora genasque.</span><span class="linebreak"></span>
<span class="line"><span class="br"></span><span class="lineNumber">470</span><span class="br"></span>quare animum quoque dissolui fateare necessest,</span><span class="linebreak"></span>
<span class="line">quandoquidem penetrant in eum contagia morbi;</span><span class="linebreak"></span>
<span class="line">nam dolor ac morbus leti fabricator uterquest,</span><span class="linebreak"></span>
<span class="line"><span class="br"></span><span class="lineNumber">473</span><span class="br"></span>multorum exitio perdocti quod sumus ante.</span><span class="linebreak"></span></p>
<p class="lineGroup"><span class="line indent2"><span class="br"></span><span class="lineNumber">476</span><span class="br"></span>Denique cur, hominem cum vini vis penetravit</span><span class="linebreak"></span>
<span class="line">acris et in venas discessit diditus ardor,</span><span class="linebreak"></span>
<span class="line">consequitur gravitas membrorum, praepediuntur</span><span class="linebreak"></span>
<span class="line">crura vacillanti, tardescit lingua, madet mens,</span><span class="linebreak"></span>
<span class="line"><span class="br"></span><span class="lineNumber">480</span><span class="br"></span>nant oculi, clamor singultus iurgia gliscunt,</span><span class="linebreak"></span>
<span class="line">et iam cetera de genere hoc quaecumque sequuntur,</span><span class="linebreak"></span>
<span class="line">cur ea sunt, nisi quod vemens violentia vini</span><span class="linebreak"></span>
<span class="line">conturbare animam consuevit corpore in ipso?</span><span class="linebreak"></span>
<span class="line">at quaecumque queunt conturbari inque pediri,</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>significant, paulo si durior insinuarit</span><span class="linebreak"></span>
<span class="line">causa, fore ut pereant aevo privata futuro.</span><span class="linebreak"></span></p>
<p class="lineGroup"><span class="line indent2">Quin etiam subito vi morbi saepe coactus</span><span class="linebreak"></span>
<span class="line">ante oculos aliquis nostros, ut fulminis ictu,</span><span class="linebreak"></span>
<span class="line">concidit et spumas agit, ingemit et tremit artus,</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_224_474"><sup class="lineRef">474</sup>(=510), 475 et pariter mentem sanari corpus inani <span class="italic">are rightly excluded by Naugerius, Lambinus, and all modern editors except Diels, who alters</span> mentem . . . inani <span class="italic">(475) to</span> mentei . . . sinapi <span class="italic">and explains</span> “<span class="italic">incohata est carminis pars, quam postquam 510 aliter continuavit poeta, hic delere oblitus est”</span></li></ul></section></notes></section>