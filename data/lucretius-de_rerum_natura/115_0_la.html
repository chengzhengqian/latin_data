<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">mortalem tamen esse animam fateare necesse,</span><span class="linebreak"></span>
<span class="line">nec refert utrum pereat dispersa per auras</span><span class="linebreak"></span>
<span class="line"><span class="br"></span><span class="lineNumber">545</span><span class="br"></span>an contracta suis e partibus obbrutescat,</span><span class="linebreak"></span>
<span class="line">quando hominem totum magis ac magis undique sensus</span><span class="linebreak"></span>
<span class="line">deficit et vitae minus et minus undique restat.</span><span class="linebreak"></span>
</p>
<p class="lineGroup">
<span class="line indent2">Et quoniam mens est hominis pars una, loco quae</span><span class="linebreak"></span>
<span class="line">fixa manet certo, velut aures atque oculi sunt</span><span class="linebreak"></span>
<span class="line"><span class="br"></span><span class="lineNumber">550</span><span class="br"></span>atque alii sensus qui vitam cumque gubernant,</span><span class="linebreak"></span>
<span class="line">et veluti manus atque oculus naresve seorsum</span><span class="linebreak"></span>
<span class="line">secreta ab nobis nequeunt sentire neque esse,</span><span class="linebreak"></span>
<span class="line">sed tamen in parvo liquuntur tempore tabe,</span><span class="linebreak"></span>
<span class="line">sic animus per se non quit sine corpore et ipso</span><span class="linebreak"></span>
<span class="line"><span class="br"></span><span class="lineNumber">555</span><span class="br"></span>esse homine, illius quasi quod vas esse videtur,</span><span class="linebreak"></span>
<span class="line">sive aliud quid vis potius coniunctius ei</span><span class="linebreak"></span>
<span class="line">fingere, quandoquidem conexu corpus adhaeret.</span><span class="linebreak"></span>
</p>
<p class="lineGroup">
<span class="line indent2">Denique corporis atque animi vivata potestas</span><span class="linebreak"></span>
<span class="line">inter se coniuncta valent vitaque fruuntur;</span><span class="linebreak"></span>
<span class="line"><span class="br"></span><span class="lineNumber">560</span><span class="br"></span>nec sine corpore enim vitalis edere motus</span><span class="linebreak"></span>
<span class="line">sola potest animi per se natura nec autem</span><span class="linebreak"></span>
<span class="line">cassum anima corpus durare et sensibus uti.</span><span class="linebreak"></span>
<span class="line">scilicet avolsus radicibus ut nequit ullam</span><span class="linebreak"></span>
<span class="line">dispicere ipse oculus rem seorsum corpore toto,</span><span class="linebreak"></span>
<span class="line"><span class="br"></span><span class="lineNumber">565</span><span class="br"></span>sic anima atque animus per se nil posse videtur.</span><span class="linebreak"></span>
<span class="line">nimirum quia per venas et viscera mixtim,</span><span class="linebreak"></span>
<span class="line">per nervos atque ossa, tenentur corpore ab omni,</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_230_553"><sup class="lineRef">553</sup>liquuntur (“<span class="italic">quidam doctus,” according to Lambinus</span>). . . tabe <span class="italic">Isaac Voss (except that Voss suggested</span> tabi; <span class="italic">Munro and subsequent editors attribute</span> licuntur . . . tabe, <span class="italic">read by Munro himself, to Creech, but in all the editions which the reviser of the present work has seen Creech suggests the same reading as Voss)</span>: linguntur . . . tali (tale <span class="italic">V) OQ V</span>: lincuntur <span class="italic">(Lachmann) . . .</span> labi <span class="italic">E. Orth, Helmantica 11 (1960) 312</span></li><li class="note text" id="note_LCL181_230_566"><sup class="lineRef">566</sup>mixtim <span class="italic">(not, as Bailey claims, a hapax legomenon: see Merrill’s note and G. B. A. Fletcher, Latomus 27 [1968] 887) AL</span>: mixti <span class="italic">O V, Q corr., F</span>: mixta <span class="italic">Q</span></li></ul></section></notes></section>