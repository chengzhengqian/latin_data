<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">270</span><span class="br"></span>percipe; nam certe penitus remmota videtur.</span><span class="linebreak"></span>
<span class="line">quod genus illa foris quae vere transpiciuntur,</span><span class="linebreak"></span>
<span class="line">ianua cum per se transpectum praebet apertum,</span><span class="linebreak"></span>
<span class="line">multa facitque foris ex aedibus ut videantur;</span><span class="linebreak"></span>
<span class="line">is quoque enim duplici geminoque fit aere visus:</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>primus enim citra postes tum cernitur aer,</span><span class="linebreak"></span>
<span class="line">inde fores ipsae dextra laevaque sequuntur,</span><span class="linebreak"></span>
<span class="line">post extraria lux oculos perterget et aer</span><span class="linebreak"></span>
<span class="line">alter et illa foris quae vere transpiciuntur.</span><span class="linebreak"></span>
<span class="line">sic ubi se primum speculi proiecit imago,</span><span class="linebreak"></span>
<span class="line"><span class="br"></span><span class="lineNumber">280</span><span class="br"></span>dum venit ad nostras acies, protrudit agitque</span><span class="linebreak"></span>
<span class="line">aera qui inter se cumquest oculosque locatus,</span><span class="linebreak"></span>
<span class="line">et facit ut prius hunc omnem sentire queamus</span><span class="linebreak"></span>
<span class="line">quam speculum; sed ubi speculum quoque sensimus</span><span class="linebreak"></span>
<span class="line indent2">ipsum,</span><span class="linebreak"></span>
<span class="line">continuo a nobis illuc quae fertur imago</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>pervenit, et nostros oculos reiecta revisit,</span><span class="linebreak"></span>
<span class="line">atque alium prae se propellens aera volvit,</span><span class="linebreak"></span>
<span class="line">et facit ut prius hunc quam se videamus, eoque</span><span class="linebreak"></span>
<span class="line">distare ab speculo tantum semota videtur.</span><span class="linebreak"></span>
<span class="line">quare etiam atque etiam minime mirarier est par,</span><span class="linebreak"></span>
<span class="line">. . . . . . .</span><span class="linebreak"></span>
<span class="line"><span class="br"></span><span class="lineNumber">290</span><span class="br"></span>illis quae reddunt speculorum ex aequore visum,</span><span class="linebreak"></span>
<span class="line">aeribus binis quoniam res confit utraque.</span><span class="linebreak"></span></p>
<p class="lineGroup"><span class="line indent2">Nunc ea quae nobis membrorum dextera pars est</span><span class="linebreak"></span>
<span class="line">in speculis fit ut in laeva videatur eo quod,</span><span class="linebreak"></span>
<span class="line">planitiem ad speculi veniens cum offendit imago,</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_298_270"><sup class="lineRef">270</sup>remmota <span class="italic">Q:</span> remota <span class="italic">OP</span>: semota <span class="italic">(cf. 288) Marullus</span> 284 illuc <span class="italic">W. S. Watt, Mus. Helv. 47 (1990) 123:</span> in eum <span class="italic">OQP</span>: in id haec <span class="italic">Lambinus (1570):</span> in idem <span class="italic">Munro:</span> itidem <span class="italic">C. L. Howard, CPhil. 45 (1961</span>) 152-153</li><li class="note text" id="note_LCL181_298_289"><sup class="lineRef">289</sup><span class="italic">A lacuna after this line noted by P. E. Goebel. Bailey suggests e.g.</span> hoc illis fieri, quae transpiciuntur, idemque</li></ul></section></notes></section>