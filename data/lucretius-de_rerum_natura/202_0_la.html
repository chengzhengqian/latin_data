<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">non alias alii quoque res cecinere poetae?</span><span class="linebreak"></span>
<span class="line">quo tot facta virum totiens cecidere neque usquam</span><span class="linebreak"></span>
<span class="line">aeternis famae monimentis insita florent?</span><span class="linebreak"></span>
<span class="line">verum, ut opinor, habet novitatem summa recensque</span><span class="linebreak"></span>
<span class="line"><span class="br"></span><span class="lineNumber">331</span><span class="br"></span>naturast mundi neque pridem exordia cepit.</span><span class="linebreak"></span>
<span class="line">quare etiam quaedam nunc artes expoliuntur,</span><span class="linebreak"></span>
<span class="line">nunc etiam augescunt; nunc addita navigiis sunt</span><span class="linebreak"></span>
<span class="line">multa, modo organici melicos peperere sonores.</span><span class="linebreak"></span>
<span class="line"><span class="br"></span><span class="lineNumber">335</span><span class="br"></span>denique natura haec rerum ratioque repertast</span><span class="linebreak"></span>
<span class="line">nuper, et hanc primus cum primis ipse repertus</span><span class="linebreak"></span>
<span class="line">nunc ego sum in patrias qui possim vertere voces.</span><span class="linebreak"></span></p>
<p class="lineGroup"><span class="line indent2">Quod si forte fuisse antehac eadem omnia credis,</span><span class="linebreak"></span>
<span class="line">sed periisse hominum torrenti saecla vapore,</span><span class="linebreak"></span>
<span class="line"><span class="br"></span><span class="lineNumber">340</span><span class="br"></span>aut cecidisse urbis magno vexamine mundi,</span><span class="linebreak"></span>
<span class="line">aut ex imbribus adsiduis exisse rapaces</span><span class="linebreak"></span>
<span class="line">per terras amnes atque oppida coperuisse,</span><span class="linebreak"></span>
<span class="line">tanto quique magis victus fateare necessest</span><span class="linebreak"></span>
<span class="line">exitium quoque terrarum caelique futurum;</span><span class="linebreak"></span>
<span class="line"><span class="br"></span><span class="lineNumber">345</span><span class="br"></span>nam cum res tantis morbis tantisque periclis</span><span class="linebreak"></span>
<span class="line">temptarentur, ibi si tristior incubuisset</span><span class="linebreak"></span>
<span class="line">causa, darent late cladem magnasque ruinas.</span><span class="linebreak"></span>
<span class="line">nec ratione alia mortales esse videmur,</span><span class="linebreak"></span>
<span class="line">inter nos nisi quod morbis aegrescimus isdem</span><span class="linebreak"></span>
<span class="line"><span class="br"></span><span class="lineNumber">350</span><span class="br"></span>atque illi quos a vita natura removit.</span><span class="linebreak"></span>
</p>
</section><notes></notes></section>