<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">et minima constent natura. quae quoniam sunt,</span><span class="linebreak"></span>
<span class="line">illa quoque esse tibi solida atque aeterna fatendum.</span><span class="linebreak"></span></p>
<p class="lineGroup"><span class="line indent2">Denique si minimas in partis cuncta resolvi</span><span class="linebreak"></span>
<span class="line">cogere consuesset rerum natura creatrix,</span><span class="linebreak"></span>
<span class="line"><span class="br"></span><span class="lineNumber">630</span><span class="br"></span>iam nil ex illis eadem reparare valeret</span><span class="linebreak"></span>
<span class="line">propterea quia, quae nullis sunt partibus aucta,</span><span class="linebreak"></span>
<span class="line">non possunt ea quae debet genitalis habere</span><span class="linebreak"></span>
<span class="line">materies, varios conexus pondera plagas</span><span class="linebreak"></span>
<span class="line">concursus motus, per quae res quaeque geruntur.</span><span class="linebreak"></span>
</p>
<p class="lineGroup">
<span class="line indent2">Quapropter qui materiem rerum esse putarunt</span><span class="linebreak"></span>
<span class="line"><span class="br"></span><span class="lineNumber">636</span><span class="br"></span>ignem atque ex igni summam consistere solo,</span><span class="linebreak"></span>
<span class="line">magno opere a vera lapsi ratione videntur.</span><span class="linebreak"></span>
<span class="line">Heraclitus init quorum dux proelia primus,</span><span class="linebreak"></span>
<span class="line">clarus ob obscuram linguam magis inter inanis</span><span class="linebreak"></span>
<span class="line"><span class="br"></span><span class="lineNumber">640</span><span class="br"></span>quamde gravis inter Graios qui vera requirunt.</span><span class="linebreak"></span>
<span class="line">omnia enim stolidi magis admirantur amantque</span><span class="linebreak"></span>
<span class="line">inversis quae sub verbis latitantia cernunt,</span><span class="linebreak"></span>
<span class="line">veraque constituunt quae belle tangere possunt</span><span class="linebreak"></span>
<span class="line">auris et lepido quae sunt fucata sonore.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL181_52_634"><sup class="lineRef">634</sup>quae <span class="italic">Marullus:</span> quas <span class="italic">QG, O corr. by Dungal:</span> quos <span class="italic">Codex Musaei Britannici (Harleian 2612), according to Wakefield</span>: <span class="italic">omitted by O, which also omits</span> res quaeque geruntur</li></ul></section></notes></section>