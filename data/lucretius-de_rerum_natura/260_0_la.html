<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">interutrasque igitur cum caeli tempora constant,</span><span class="linebreak"></span>
<span class="line">tum variae causae concurrunt fulminis omnes.</span><span class="linebreak"></span>
<span class="line">nam fretus ipse anni permiscet frigus et aestum,</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>quorum utrumque opus est fabricanda ad fulmina nubi,</span><span class="linebreak"></span>
<span class="line">ut discordia sit rerum, magnoque tumultu</span><span class="linebreak"></span>
<span class="line">ignibus et ventis furibundus fluctuet aer.</span><span class="linebreak"></span>
<span class="line">prima caloris enim pars est postrema rigoris,</span><span class="linebreak"></span>
<span class="line">tempus id est vernum; quare pugnare necessest</span><span class="linebreak"></span>
<span class="line"><span class="br"></span><span class="lineNumber">370</span><span class="br"></span>dissimilis res inter se turbareque mixtas.</span><span class="linebreak"></span>
<span class="line">et calor extremus primo cum frigore mixtus</span><span class="linebreak"></span>
<span class="line">volvitur, autumni quod fertur nomine tempus,</span><span class="linebreak"></span>
<span class="line">hic quoque confligunt hiemes aestatibus acres.</span><span class="linebreak"></span>
<span class="line">propterea freta sunt haec anni nominitanda,</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>nec mirumst, in eo si tempore plurima fiunt</span><span class="linebreak"></span>
<span class="line">fulmina tempestasque cietur turbida caelo,</span><span class="linebreak"></span>
<span class="line">ancipiti quoniam bello turbatur utrimque,</span><span class="linebreak"></span>
<span class="line">hinc flammis, illinc ventis umoreque mixto.</span><span class="linebreak"></span></p>
<p class="lineGroup"><span class="line indent2">Hoc est igniferi naturam fulminis ipsam</span><span class="linebreak"></span>
<span class="line"><span class="br"></span><span class="lineNumber">380</span><span class="br"></span>perspicere et qua vi faciat rem quamque videre,</span><span class="linebreak"></span>
<span class="line">non Tyrrhena retro volventem carmina frustra</span><span class="linebreak"></span>
<span class="line">indicia occultae divum perquirere mentis,</span><span class="linebreak"></span>
<span class="line">unde volans ignis pervenerit aut in utram se</span><span class="linebreak"></span>
<span class="line">verterit hinc partim, quo pacto per loca saepta</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>insinuarit, et hinc dominatus ut extulerit se,</span><span class="linebreak"></span>
<span class="line">quidve nocere queat de caelo fulminis ictus.</span><span class="linebreak"></span>
</p>
</section><notes><section class="footnotes"><ul><li class="note text" id="note_LCL181_520_365"><sup class="lineRef">365</sup>nubi <span class="italic">Lachmann, cf. Manilius 1.852-853:</span> nobis <span class="italic">OQP, Merrill (1917), BÃ¼chner</span></li><li class="note text" id="note_LCL181_520_374"><sup class="lineRef">374</sup>freta <span class="italic">Lachmann (cf. 364): omitted by OQP</span></li></ul></section></notes></section>