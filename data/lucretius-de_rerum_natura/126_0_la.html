<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">aut quia quae veniunt aliqua ratione recedunt</span><span class="linebreak"></span>
<span class="line">pulsa prius quam quid noceant sentire queamus,</span><span class="linebreak"></span>
<span class="line">. . . . . . .</span><span class="linebreak"></span>
<span class="line">praeter enim quam quod morbis cum corporis aegret,</span><span class="linebreak"></span>
<span class="line"><span class="br"></span><span class="lineNumber">825</span><span class="br"></span>advenit id quod earn de rebus saepe futuris</span><span class="linebreak"></span>
<span class="line">macerat inque metu male habet curisque fatigat,</span><span class="linebreak"></span>
<span class="line">praeteritisque male admissis peccata remordent.</span><span class="linebreak"></span>
<span class="line">adde furorem animi proprium atque oblivia rerum,</span><span class="linebreak"></span>
<span class="line">adde quod in nigras lethargi mergitur undas.</span><span class="linebreak"></span>
</p>
<p class="lineGroup">
<span class="line indent2"><span class="br"></span><span class="lineNumber">830</span><span class="br"></span>Nil igitur mors est ad nos neque pertinet hilum,</span><span class="linebreak"></span>
<span class="line">quandoquidem natura animi mortalis habetur;</span><span class="linebreak"></span>
<span class="line">et, velut anteacto nil tempore sensimus aegri,</span><span class="linebreak"></span>
<span class="line">ad confligendum venientibus undique Poenis,</span><span class="linebreak"></span>
<span class="line">omnia cum belli trepido concussa tumultu</span><span class="linebreak"></span>
<span class="line"><span class="br"></span><span class="lineNumber">835</span><span class="br"></span>horrida contremuere sub altis aetheris auris,</span><span class="linebreak"></span>
<span class="line">in dubioque fuere utrorum ad regna cadendum</span><span class="linebreak"></span>
<span class="line">omnibus humanis esset terraque marique,</span><span class="linebreak"></span>
<span class="line">sic, ubi non erimus, cum corporis atque animai</span><span class="linebreak"></span>
<span class="line">discidium fuerit, quibus e sumus uniter apti,</span><span class="linebreak"></span>
<span class="line"><span class="br"></span><span class="lineNumber">840</span><span class="br"></span>scilicet haud nobis quicquam, qui non erimus tum,</span><span class="linebreak"></span>
<span class="line">accidere omnino poterit sensumque movere,</span><span class="linebreak"></span>
<span class="line">non si terra mari miscebitur et mare caelo.</span><span class="linebreak"></span></p>
<p class="lineGroup"><span class="line indent2">Et si iam nostro sentit de corpore postquam</span><span class="linebreak"></span>
<span class="line">distractast animi natura animaeque potestas,</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_252_823"><sup class="lineRef">823</sup><span class="italic">Lambinus is almost certainly right in assuming a lacuna after this line. He inserts</span> scilicet a vera longe ratione remotumst, <span class="italic">which Marullus had supplied after 820. Bailey suggests e.g.</span> hoc fieri totum contra manifesta docet res <span class="italic">(cf. 690), already adopted by Munro in his translation. Buchner, who assumes an ellipse instead of a lacuna, overlooks the fact that Wakefield and Heinze take the same view</span></li><li class="note text" id="note_LCL181_252_835"><sup class="lineRef">835</sup>auris <span class="italic">OP</span>: auras <span class="italic">Q</span>: oris, <span class="italic">Gifanius, is supported by 5.143, but</span> auris <span class="italic">should be retained in view</span> of aetherias . . . auras <span class="italic">(405) and</span> altas aeris auras <span class="italic">(456); see also Virgil, Aen. 4.445â€“446</span></li></ul></section></notes></section>