<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line">libera continuo, dominis privata superbis,</span><span class="linebreak"></span>
<span class="line">ipsa sua per se sponte omnia dis agere expers.</span><span class="linebreak"></span>
<span class="line">nam pro sancta deum tranquilla pectora pace,</span><span class="linebreak"></span>
<span class="line">quae placidum degunt aevom vitamque serenam,</span><span class="linebreak"></span>
<span class="line">quis regere immensi summam, quis habere profundi</span><span class="linebreak"></span>
<span class="line"><span class="br"></span><span class="lineNumber">1096</span><span class="br"></span>indu manu validas potis est moderanter habenas,</span><span class="linebreak"></span>
<span class="line">quis pariter caelos omnis convertere et omnis</span><span class="linebreak"></span>
<span class="line">ignibus aetheriis terras suffire feracis,</span><span class="linebreak"></span>
<span class="line">omnibus inve locis esse omni tempore praesto,</span><span class="linebreak"></span>
<span class="line"><span class="br"></span><span class="lineNumber">1100</span><span class="br"></span>nubibus ut tenebras faciat caelique serena</span><span class="linebreak"></span>
<span class="line">concutiat sonitu, tum fulmina mittat et aedis</span><span class="linebreak"></span>
<span class="line">saepe suas disturbet et in deserta recedens</span><span class="linebreak"></span>
<span class="line">saeviat exercens telum quod saepe nocentes</span><span class="linebreak"></span>
<span class="line">praeterit exanimatque indignos inque merentes?</span><span class="linebreak"></span>
</p>
<p class="lineGroup">
<span class="line indent2">Multaque post mundi tempus genitale diemque</span><span class="linebreak"></span>
<span class="line"><span class="br"></span><span class="lineNumber">1106</span><span class="br"></span>primigenum maris et terrae solisque coortum</span><span class="linebreak"></span>
<span class="line">addita corpora sunt extrinsecus, addita circum</span><span class="linebreak"></span>
<span class="line">semina quae magnum iaculando contulit omne,</span><span class="linebreak"></span>
<span class="line">unde mare et terrae possent augescere, et unde</span><span class="linebreak"></span>
<span class="line"><span class="br"></span><span class="lineNumber">1110</span><span class="br"></span>appareret spatium caeli domus altaque tecta</span><span class="linebreak"></span>
<span class="line">tolleret a terris procul et consurgeret aer.</span><span class="linebreak"></span>
<span class="line">nam sua cuique locis ex omnibus omnia plagis</span><span class="linebreak"></span>
<span class="line">corpora distribuuntur et ad sua saecla recedunt,</span><span class="linebreak"></span>
<span class="line">umor ad umorem, terreno corpore terra</span><span class="linebreak"></span>
<span class="line">crescit, et ignem ignes procudunt aetheraque aether,</span><span class="linebreak"></span>
<span class="line"><span class="br"></span><span class="lineNumber">1116</span><span class="br"></span>donique ad extremum crescendi perfica finem</span><span class="linebreak"></span>
<span class="line">omnia perduxit rerum natura creatrix;</span><span class="linebreak"></span>
<span class="line">ut fit ubi nilo iam plus est quod datur intra</span><span class="linebreak"></span>
<span class="line">vitalis venas quam quod fluit atque recedit.</span><span class="linebreak"></span>
</p></section><notes></notes></section>