<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">430</span><span class="br"></span>magnarum rerum fiunt exordia saepe,</span><span class="linebreak"></span>
<span class="line">terrai maris et caeli generisque animantum.</span><span class="linebreak"></span></p>
<p class="lineGroup"><span class="line indent2">Hic neque tum solis rota cerni lumine largo</span><span class="linebreak"></span>
<span class="line">altivolans poterat nec magni sidera mundi</span><span class="linebreak"></span>
<span class="line">nec mare nec caelum nec denique terra neque aer</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>nec similis nostris rebus res ulla videri,</span><span class="linebreak"></span>
<span class="line">sed nova tempestas quaedam molesque coorta</span><span class="linebreak"></span>
<span class="innerMarginNote right">440</span><span class="line">omnigenis e principiis, discordia quorum</span><span class="linebreak"></span>
<span class="innerMarginNote right">441</span><span class="line">intervalla vias conexus pondera plagas</span><span class="linebreak"></span>
<span class="innerMarginNote right">442</span><span class="line">concursus motus turbabat proelia miscens,</span><span class="linebreak"></span>
<span class="innerMarginNote right">443</span><span class="line"><span class="br"></span><span class="lineNumber">440</span><span class="br"></span>propter dissimilis formas variasque figuras</span><span class="linebreak"></span>
<span class="innerMarginNote right">444</span><span class="line">quod non omnia sic poterant coniuncta manere</span><span class="linebreak"></span>
<span class="innerMarginNote right">445</span><span class="line">nec motus inter sese dare convenientis.</span><span class="linebreak"></span>
<span class="innerMarginNote right">437</span><span class="line">diffugere inde loci partes coepere, paresque</span><span class="linebreak"></span>
<span class="innerMarginNote right">438</span><span class="line">cum paribus iungi res, et discludere mundum</span><span class="linebreak"></span>
<span class="innerMarginNote right">439</span><span class="line"><span class="br"></span><span class="lineNumber">445</span><span class="br"></span>membraque dividere et magnas disponere partes,</span><span class="linebreak"></span>
<span class="line">hoc est, a terris altum secernere caelum,</span><span class="linebreak"></span>
<span class="line">et sorsum mare, uti secreto umore pateret,</span><span class="linebreak"></span>
<span class="line">seorsus item puri secretique aetheris ignes.</span><span class="linebreak"></span></p>
<p class="lineGroup"><span class="line indent2">Quippe etenim primum terrai corpora quaeque,</span><span class="linebreak"></span>
<span class="line"><span class="br"></span><span class="lineNumber">450</span><span class="br"></span>propterea quod erant gravia et perplexa, coibant</span><span class="linebreak"></span>
<span class="line">in medio atque imas capiebant omnia sedes;</span><span class="linebreak"></span>
<span class="line">quae quanto magis inter se perplexa coibant,</span><span class="linebreak"></span>
<span class="line">tam magis expressere ea quae mare sidera solem</span><span class="linebreak"></span>
<span class="line">lunamque efficerent et magni moenia mundi;</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>omnia enim magis haec e levibus atque rutundis</span><span class="linebreak"></span>
<span class="line">seminibus multoque minoribu’ sunt elementis</span><span class="linebreak"></span>
<span class="line">quam tellus. ideo per rara foramina terrae</span><span class="linebreak"></span>
<span class="line">partibus erumpens primus se sustulit aether</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_412_437"><sup class="lineRef">437</sup><span class="italic">arranged in the order given above by A. J. Reisacker. The arrangement is adopted by Lachmann and all subsequent editors except Bockemüller and Martin</span></li></ul></section></notes></section>