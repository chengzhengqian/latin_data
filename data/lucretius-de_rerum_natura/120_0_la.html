<section class="div1 language" lang="la"><header><hgroup><h1>Lucretius</h1></hgroup></header><section class="div2"><p class="lineGroup">
<span class="line"><span class="br"></span><span class="lineNumber">665</span><span class="br"></span>particulis animas? at ea ratione sequetur</span><span class="linebreak"></span>
<span class="line">unam animantem animas habuisse in corpore multas.</span><span class="linebreak"></span>
<span class="line">ergo divisast ea quae fuit una simul cum</span><span class="linebreak"></span>
<span class="line">corpore; quapropter mortale utrumque putandumst,</span><span class="linebreak"></span>
<span class="line">in multas quoniam partis disciditur aeque.</span><span class="linebreak"></span>
</p>
<p class="lineGroup">
<span class="line indent2"><span class="br"></span><span class="lineNumber">670</span><span class="br"></span>Praeterea si inmortalis natura animai</span><span class="linebreak"></span>
<span class="line">constat et in corpus nascentibus insinuatur,</span><span class="linebreak"></span>
<span class="line">cur super anteactam aetatem meminisse nequimus</span><span class="linebreak"></span>
<span class="line">nec vestigia gestarum rerum ulla tenemus?</span><span class="linebreak"></span>
<span class="line">nam si tanto operest animi mutata potestas,</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>omnis ut actarum exciderit retinentia rerum,</span><span class="linebreak"></span>
<span class="line">non, ut opinor, id ab leto iam longiter errat;</span><span class="linebreak"></span>
<span class="line">quapropter fateare necessest quae fuit ante</span><span class="linebreak"></span>
<span class="line">interiisse et quae nunc est nunc esse creatam.</span><span class="linebreak"></span>
</p>
<p class="lineGroup">
<span class="line indent2">Praeterea si iam perfecto corpore nobis</span><span class="linebreak"></span>
<span class="line"><span class="br"></span><span class="lineNumber">680</span><span class="br"></span>inferri solitast animi vivata potestas</span><span class="linebreak"></span>
<span class="line">tum cum gignimur et vitae cum limen inimus,</span><span class="linebreak"></span>
<span class="line">haud ita conveniebat uti cum corpore et una</span><span class="linebreak"></span>
<span class="line">cum membris videatur in ipso sanguine cresse,</span><span class="linebreak"></span>
<span class="line">sed velut in cavea per se sibi vivere solam</span><span class="linebreak"></span>
<span class="line"><span class="br"></span><span class="lineNumber">685</span><span class="br"></span>convenit, ut sensu corpus tamen affluat omne.</span><span class="linebreak"></span>
<span class="line">quare etiam atque etiam neque originis esse putandumst</span><span class="linebreak"></span>
<span class="line">expertis animas nec leti lege solutas;</span><span class="linebreak"></span>
<span class="line">nam neque tanto opere adnecti potuisse putan-</span><span class="linebreak"></span>
<span class="line indent2">dumst</span><span class="linebreak"></span>
<span class="line">corporibus nostris extrinsecus insinuatas—</span><span class="linebreak"></span>
<span class="line"><span class="br"></span><span class="lineNumber">690</span><span class="br"></span>quod fieri totum contra manifesta docet res;</span><span class="linebreak"></span>
<span class="line">namque ita conexa est per venas viscera nervos</span><span class="linebreak"></span>
</p></section><notes><section class="footnotes"><ul><li class="note text" id="note_LCL181_240_676"><sup class="lineRef">676</sup>ab <span class="italic">OQP</span>: a <span class="italic">Nonius p. 828 Lindsay, Charisius p. 265 Barwick</span> longiter <span class="italic">Nonius, Charisius l.c.</span>: longius <span class="italic">OQP. The 4th cent. grammarians, who quote this line alone as containing</span> longiter, <span class="italic">can hardly have invented the form, defended by S. Timpanaro, Maia 22 (1970) 355–357</span></li></ul></section></notes></section>