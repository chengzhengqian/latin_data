<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line"><span class="br"></span><span class="lineNumber">405</span><span class="br"></span>Haec tamen audierat: Priameïda viderat ipsa:</span><span class="linebreak"></span>
<span class="line indent1">Victor erat praedae praeda pudenda suae.</span><span class="linebreak"></span>
<span class="line">Inde Thyestiaden animo thalamoque recepit,</span><span class="linebreak"></span>
<span class="line indent1">Et male peccantem Tyndaris ulta virum.</span><span class="linebreak"></span>
</p>
<p class="lineGroup">
<span class="line">Quae bene celaris, siqua tamen acta patebunt,</span><span class="linebreak"></span>
<span class="line indent1"><span class="br"></span><span class="lineNumber">410</span><span class="br"></span>Illa, licet pateant, tu tamen usque nega.</span><span class="linebreak"></span>
<span class="line">Tum neque subiectus, solito nec blandior esto:</span><span class="linebreak"></span>
<span class="line indent1">Haec animi multum signa nocentis habent:</span><span class="linebreak"></span>
<span class="line">Sed lateri ne parce tuo: pax omnis in uno est;</span><span class="linebreak"></span>
<span class="line indent1">Concubitu prior est infitianda venus.</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>Sunt, qui praecipiant herbas, satureia, nocentes</span><span class="linebreak"></span>
<span class="line indent1">Sumere; iudiciis ista venena meis;</span><span class="linebreak"></span>
<span class="line">Aut piper urticae mordacis semine miscent,</span><span class="linebreak"></span>
<span class="line indent1">Tritaque in annoso flava pyrethra mero;</span><span class="linebreak"></span>
<span class="line">Sed dea non patitur sic ad sua gaudia cogi,</span><span class="linebreak"></span>
<span class="line indent1"><span class="br"></span><span class="lineNumber">420</span><span class="br"></span>Colle sub umbroso quam tenet altus Eryx.</span><span class="linebreak"></span>
<span class="line">Candidus, Alcathoi qui mittitur urbe Pelasga,</span><span class="linebreak"></span>
<span class="line indent1">Bulbus et, ex horto quae venit, herba salax</span><span class="linebreak"></span>
<span class="line">Ovaque sumantur, sumantur Hymettia mella,</span><span class="linebreak"></span>
<span class="line indent1">Quasque tulit folio pinus acuta nuces.</span><span class="linebreak"></span>
</p>
<p class="lineGroup">
<span class="line"><span class="br"></span><span class="lineNumber">425</span><span class="br"></span>Docta, quid ad magicas, Erato, deverteris artes?</span><span class="linebreak"></span>
<span class="line indent1">Interior curru meta terenda meo est.</span><span class="linebreak"></span>
<span class="line">Qui modo celabas monitu tua crimina nostro,</span><span class="linebreak"></span>
<span class="line indent1">Flecte iter, et monitu detege furta meo.</span><span class="linebreak"></span>
<span class="line">Nec levitas culpanda mea est: non semper eodem</span><span class="linebreak"></span>
<span class="line"><span class="br"></span><span class="lineNumber">430</span><span class="br"></span>Impositos vento panda carina vehit.</span><span class="linebreak"></span>
<span class="line">Nam modo Threïcio Borea, modo currimus Euro,</span><span class="linebreak"></span>
<span class="line indent1">Saepe tument Zephyro lintea, saepe Noto.</span><span class="linebreak"></span>
</p><notes><section class="footnotes"><ul><li class="note text" id="note_LCL232_94_425"><sup class="lineRef">425</sup>magicas <span class="italic">MSS.</span>: medicas <span class="italic">Heinsius.</span></li></ul></section></notes></section>