<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Alterius crines umero iactentur utroque:</span><span class="linebreak"></span>
<span class="line indent1">Talis es adsumpta, Phoebe canore, lyra.</span><span class="linebreak"></span>
<span class="line">Altera succinctae religetur more Dianae,</span><span class="linebreak"></span>
<span class="line indent1">Ut solet, attonitas cum petit illa feras.</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>Huic decet inflatos laxe iacuisse capillos:</span><span class="linebreak"></span>
<span class="line indent1">Illa sit adstrictis impedienda comis;</span><span class="linebreak"></span>
<span class="line">Hanc placet ornari testudine Cyllenea:</span><span class="linebreak"></span>
<span class="line indent1">Sustineat similes fluctibus illa sinus.</span><span class="linebreak"></span>
<span class="line">Sed neque ramosa numerabis in ilice glandes,</span><span class="linebreak"></span>
<span class="line indent1"><span class="br"></span><span class="lineNumber">150</span><span class="br"></span>Nec quot apes Hyblae, nec quot in Alpe ferae,</span><span class="linebreak"></span>
<span class="line">Nec mihi tot positus numero conprendere fas est:</span><span class="linebreak"></span>
<span class="line indent1">Adicit ornatus proxima quaeque dies.</span><span class="linebreak"></span>
<span class="line">Et neglecta decet multas coma; saepe iacere</span><span class="linebreak"></span>
<span class="line indent1">Hesternam credas; illa repexa modo est.</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>Ars casum simulat; sic capta vidit ut urbe</span><span class="linebreak"></span>
<span class="line indent1">Alcides Iolen, “hanc ego” dixit “amo.”</span><span class="linebreak"></span>
<span class="line">Talem te Bacchus Satyris clamantibus euhoe</span><span class="linebreak"></span>
<span class="line indent1">Sustulit in currus, Cnosi relicta, suos.</span><span class="linebreak"></span>
<span class="line">O quantum indulget vestro natura decori,</span><span class="linebreak"></span>
<span class="line indent1"><span class="br"></span><span class="lineNumber">160</span><span class="br"></span>Quarum sunt multis damna pianda modis!</span><span class="linebreak"></span>
<span class="line">Nos male detegimur, raptique aetate capilli,</span><span class="linebreak"></span>
<span class="line indent1">Ut Borea frondes excutiente, cadunt.</span><span class="linebreak"></span>
<span class="line">Femina canitiem Germanis inficit herbis,</span><span class="linebreak"></span>
<span class="line indent1">Et melior vero quaeritur arte color:</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>Femina procedit densissima crinibus emptis,</span><span class="linebreak"></span>
<span class="line indent1">Proque suis alios efficit aere suos.</span><span class="linebreak"></span>
<span class="line">Nec rubor est emisse; palam venire videmus</span><span class="linebreak"></span>
<span class="line indent1">Herculis ante oculos virgineumque chorum.</span><span class="linebreak"></span>
</p><notes></notes></section>