<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line"><span class="br"></span><span class="lineNumber">135</span><span class="br"></span>Nec te nobilium fugiat certamen equorum;</span><span class="linebreak"></span>
<span class="line indent1">Multa capax populi commoda Circus habet.</span><span class="linebreak"></span>
<span class="line">Nil opus est digitis, per quos arcana loquaris,</span><span class="linebreak"></span>
<span class="line indent1">Nec tibi per nutus accipienda nota est:</span><span class="linebreak"></span>
<span class="line">Proximus a domina, nullo prohibente, sedeto,</span><span class="linebreak"></span>
<span class="line indent1"><span class="br"></span><span class="lineNumber">140</span><span class="br"></span>Iunge tuum lateri qua potes usque latus;</span><span class="linebreak"></span>
<span class="line">Et bene, quod cogit, si nolis, linea iungi,</span><span class="linebreak"></span>
<span class="line indent1">Quod tibi tangenda est lege puella loci.</span><span class="linebreak"></span>
<span class="line">Hic tibi quaeratur socii sermonis origo,</span><span class="linebreak"></span>
<span class="line indent1">Et moveant primos publica verba sonos.</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>Cuius equi veniant, facito, studiose, requiras:</span><span class="linebreak"></span>
<span class="line indent1">Nec mora, quisquis erit, cui favet illa, fave.</span><span class="linebreak"></span>
<span class="line">At cum pompa frequens caelestibus ibit eburnis,</span><span class="linebreak"></span>
<span class="line indent1">Tu Veneri dominae plaude favente manu;</span><span class="linebreak"></span>
<span class="line">Utque fit, in gremium pulvis si forte puellae</span><span class="linebreak"></span>
<span class="line indent1"><span class="br"></span><span class="lineNumber">150</span><span class="br"></span>Deciderit, digitis excutiendus erit:</span><span class="linebreak"></span>
<span class="line">Etsi nullus erit pulvis, tamen excute nullum:</span><span class="linebreak"></span>
<span class="line indent1">Quaelibet officio causa sit apta tuo.</span><span class="linebreak"></span>
<span class="line">Pallia si terra nimium demissa iacebunt,</span><span class="linebreak"></span>
<span class="line indent1">Collige, et inmunda sedulus effer humo;</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>Protinus, officii pretium, patiente puella</span><span class="linebreak"></span>
<span class="line indent1">Contingent oculis crura videnda tuis.</span><span class="linebreak"></span>
<span class="line">Respice praeterea, post vos quicumque sedebit,</span><span class="linebreak"></span>
<span class="line indent1">Ne premat opposito mollia terga genu.</span><span class="linebreak"></span>
<span class="line">Parva leves capiunt animos: fuit utile multis</span><span class="linebreak"></span>
<span class="line indent1"><span class="br"></span><span class="lineNumber">160</span><span class="br"></span>Pulvinum facili composuisse manu.</span><span class="linebreak"></span>
<span class="line">Profuit et tenui ventos movisse tabella,</span><span class="linebreak"></span>
<span class="line indent1">Et cava sub tenerum scamna dedisse pedem.</span><span class="linebreak"></span>
<span class="line">Hos aditus Circusque novo praebebit amori,</span><span class="linebreak"></span>
<span class="line indent1">Sparsaque sollicito tristis harena foro.</span><span class="linebreak"></span>
</p><notes><section class="footnotes"><ul><li class="note text" id="note_LCL232_22_141"><sup class="lineRef">141</sup>nolit <span class="italic">O</span>: nolis <span class="italic">R.</span></li><li class="note text" id="note_LCL232_22_147"><sup class="lineRef">147</sup>caelestibus . . . eburnis <span class="italic">O</span>: certantibus . . . ephebis <span class="italic">R.</span></li><li class="note text" id="note_LCL232_22_161"><sup class="lineRef">161</sup>ventos . . . tabella <span class="italic">MSS.</span>: vento . . . tabellam <span class="italic">RO.</span></li></ul></section></notes></section>