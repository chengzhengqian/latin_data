<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Tum, cum tristis erat, defensa est Ilios armis:</span><span class="linebreak"></span>
<span class="line indent1">Militibus gravidum laeta recepit equum.</span><span class="linebreak"></span>
<span class="line">Tum quoque temptanda est, cum paelice laesa dolebit:</span><span class="linebreak"></span>
<span class="line indent1"><span class="br"></span><span class="lineNumber">366</span><span class="br"></span>Tum facies opera, ne sit inulta, tua.</span><span class="linebreak"></span>
<span class="line">Hanc matutinos pectens ancilla capillos</span><span class="linebreak"></span>
<span class="line indent1">Incitet, et velo remigis addat opem,</span><span class="linebreak"></span>
<span class="line">Et secum tenui suspirans murmure dicat</span><span class="linebreak"></span>
<span class="line indent1"><span class="br"></span><span class="lineNumber">370</span><span class="br"></span>“At, puto, non poteras ipsa referre vicem.”</span><span class="linebreak"></span>
<span class="line">Tum de te narret, tum persuadentia verba</span><span class="linebreak"></span>
<span class="line indent1">Addat, et insano iuret amore mori.</span><span class="linebreak"></span>
<span class="line">Sed propera, ne vela cadant auraeque residant:</span><span class="linebreak"></span>
<span class="line indent1">Ut fragilis glacies, interit ira mora.</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>Quaeris, an hanc ipsam prosit violare ministram?</span><span class="linebreak"></span>
<span class="line indent1">Talibus admissis alea grandis inest.</span><span class="linebreak"></span>
<span class="line">Haec a concubitu fit sedula, tardior illa,</span><span class="linebreak"></span>
<span class="line indent1">Haec dominae munus te parat, illa sibi.</span><span class="linebreak"></span>
<span class="line">Casus in eventu est: licet hic indulgeat ausis,</span><span class="linebreak"></span>
<span class="line indent1"><span class="br"></span><span class="lineNumber">380</span><span class="br"></span>Consilium tamen est abstinuisse meum.</span><span class="linebreak"></span>
<span class="line">Non ego per praeceps et acuta cacumina vadam,</span><span class="linebreak"></span>
<span class="line indent1">Nec iuvenum quisquam me duce captus erit.</span><span class="linebreak"></span>
<span class="line">Si tamen illa tibi, dum dat recipitque tabellas,</span><span class="linebreak"></span>
<span class="line indent1">Corpore, non tantum sedulitate placet,</span><span class="linebreak"></span>
<span class="line"><span class="br"></span><span class="lineNumber">385</span><span class="br"></span>Fac domina potiare prius, comes illa sequatur:</span><span class="linebreak"></span>
<span class="line indent1">Non tibi ab ancilla est incipienda venus.</span><span class="linebreak"></span>
<span class="line">Hoc unum moneo, siquid modo creditur arti,</span><span class="linebreak"></span>
<span class="line indent1">Nec mea dicta rapax per mare ventus agit:</span><span class="linebreak"></span>
<span class="line">Aut non rem temptes aut perfice; tollitur index,</span><span class="linebreak"></span>
<span class="line indent1"><span class="br"></span><span class="lineNumber">390</span><span class="br"></span>Cum semel in partem criminis ipsa venit.</span><span class="linebreak"></span>
<span class="line">Non avis utiliter viscatis effugit alis;</span><span class="linebreak"></span>
<span class="line indent1">Non bene de laxis cassibus exit aper.</span><span class="linebreak"></span>
</p><notes><section class="footnotes"><ul><li class="note text" id="note_LCL232_38_370"><sup class="lineRef">370</sup>at <span class="italic">Lachmann</span>: ut <span class="italic">RO</span>: poteras <span class="italic">R</span>: poteris <span class="italic">O.</span></li><li class="note text" id="note_LCL232_38_373"><sup class="lineRef">373</sup>auraeque <span class="italic">Heinsius</span>: iraeque <span class="italic">MSS.</span></li><li class="note text" id="note_LCL232_38_389"><sup class="lineRef">389</sup>rem temptes <span class="italic">Courtney</span>: temptasses <span class="italic">MSS</span>: temptaris <span class="italic">Heinsius.</span></li></ul></section></notes></section>