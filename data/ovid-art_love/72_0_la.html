<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line"><span class="br"></span><span class="lineNumber">495</span><span class="br"></span>Nec nisi deletis tutum rescribere ceris,</span><span class="linebreak"></span>
<span class="line indent1">Ne teneat geminas una tabella manus.</span><span class="linebreak"></span>
<span class="line">Femina dicatur scribenti semper amator:</span><span class="linebreak"></span>
<span class="line indent1">Illa sit in vestris, qui fuit ille, notis.</span><span class="linebreak"></span>
</p>
<p class="lineGroup">
<span class="line">Si licet a parvis animum ad maiora referre,</span><span class="linebreak"></span>
<span class="line indent1"><span class="br"></span><span class="lineNumber">500</span><span class="br"></span>Plenaque curvato pandere vela sinu,</span><span class="linebreak"></span>
<span class="line">Pertinet ad faciem rabidos compescere mores:</span><span class="linebreak"></span>
<span class="line indent1">Candida pax homines, trux decet ira feras.</span><span class="linebreak"></span>
<span class="line">Ora tument ira: nigrescunt sanguine venae:</span><span class="linebreak"></span>
<span class="line indent1">Lumina Gorgoneo saevius igne micant.</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>“I procul hinc,” dixit “non es mihi, tibia, tanti,”</span><span class="linebreak"></span>
<span class="line indent1">Ut vidit vultus Pallas in amne suos.</span><span class="linebreak"></span>
<span class="line">Vos quoque si media speculum spectetis in ira,</span><span class="linebreak"></span>
<span class="line indent1">Cognoscat faciem vix satis ulla suam.</span><span class="linebreak"></span>
<span class="line">Nec minus in vultu damnosa superbia vestro:</span><span class="linebreak"></span>
<span class="line indent1"><span class="br"></span><span class="lineNumber">510</span><span class="br"></span>Comibus est oculis alliciendus amor.</span><span class="linebreak"></span>
<span class="line">Odimus inmodicos (experto credite) fastus:</span><span class="linebreak"></span>
<span class="line indent1">Saepe tacens odii semina vultus habet.</span><span class="linebreak"></span>
<span class="line">Spectantem specta, ridenti mollia ride:</span><span class="linebreak"></span>
<span class="line indent1">Innuet, acceptas tu quoque redde notas.</span><span class="linebreak"></span>
<span class="line"><span class="br"></span><span class="lineNumber">515</span><span class="br"></span>Sic ubi prolusit, rudibus puer ille relictis</span><span class="linebreak"></span>
<span class="line indent1">Spicula de pharetra promit acuta sua.</span><span class="linebreak"></span>
<span class="line">Odimus et maestas: Tecmessam diligat Aiax;</span><span class="linebreak"></span>
<span class="line indent1">Nos hilarem populum femina laeta capit.</span><span class="linebreak"></span>
<span class="line">Numquam ego te, Andromache, nec te, Tecmessa, rogarem,</span><span class="linebreak"></span>
<span class="line indent1"><span class="br"></span><span class="lineNumber">520</span><span class="br"></span>Ut mea de vobis altera amica foret.</span><span class="linebreak"></span>
<span class="line">Credere vix videor, cum cogar credere partu,</span><span class="linebreak"></span>
<span class="line indent1">Vos ego cum vestris concubuisse viris.</span><span class="linebreak"></span>
<span class="line">Scilicet Aiaci mulier maestissima dixit</span><span class="linebreak"></span>
<span class="line indent1">“Lux mea” quaeque solent verba iuvare viros?</span><span class="linebreak"></span>
</p><notes><section class="footnotes"><ul><li class="note text" id="note_LCL232_154_499"><sup class="lineRef">499</sup>si licet <span class="italic">R</span>: sed libet <span class="italic">Heinsius and edd.</span></li></ul></section></notes></section>