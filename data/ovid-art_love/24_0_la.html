<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Et lacrimae prosunt: lacrimis adamanta movebis:</span><span class="linebreak"></span>
<span class="line indent1"><span class="br"></span><span class="lineNumber">660</span><span class="br"></span>Fac madidas videat, si potes, illa genas.</span><span class="linebreak"></span>
<span class="line">Si lacrimae (neque enim veniunt in tempore semper)</span><span class="linebreak"></span>
<span class="line indent1">Deficient, uda lumina tange manu.</span><span class="linebreak"></span>
<span class="line">Quis sapiens blandis non misceat oscula verbis?</span><span class="linebreak"></span>
<span class="line indent1">Illa licet non det, non data sume tamen.</span><span class="linebreak"></span>
<span class="line"><span class="br"></span><span class="lineNumber">665</span><span class="br"></span>Pugnabit primo fortassis, et “improbe” dicet:</span><span class="linebreak"></span>
<span class="line indent1">Pugnando vinci se tamen illa volet.</span><span class="linebreak"></span>
<span class="line">Tantum ne noceant teneris male rapta labellis,</span><span class="linebreak"></span>
<span class="line indent1">Neve queri possit dura fuisse, cave.</span><span class="linebreak"></span>
<span class="line">Oscula qui sumpsit, si non et cetera sumet,</span><span class="linebreak"></span>
<span class="line indent1"><span class="br"></span><span class="lineNumber">670</span><span class="br"></span>Haec quoque, quae data sunt, perdere dignus erit.</span><span class="linebreak"></span>
<span class="line">Quantum defuerat pleno post oscula voto?</span><span class="linebreak"></span>
<span class="line indent1">Ei mihi, rusticitas, non pudor ille fuit.</span><span class="linebreak"></span>
<span class="line">Vim licet appelles: grata est vis ista puellis:</span><span class="linebreak"></span>
<span class="line indent1">Quod iuvat, invitae saepe dedisse volunt.</span><span class="linebreak"></span>
<span class="line"><span class="br"></span><span class="lineNumber">675</span><span class="br"></span>Quaecumque est veneris subita violata rapina,</span><span class="linebreak"></span>
<span class="line indent1">Gaudet, et inprobitas muneris instar habet.</span><span class="linebreak"></span>
<span class="line">At quae cum posset cogi, non tacta recessit,</span><span class="linebreak"></span>
<span class="line indent1">Ut simulet vultu gaudia, tristis erit.</span><span class="linebreak"></span>
<span class="line">Vim passa est Phoebe: vis est allata sorori;</span><span class="linebreak"></span>
<span class="line indent1"><span class="br"></span><span class="lineNumber">680</span><span class="br"></span>Et gratus raptae raptor uterque fuit.</span><span class="linebreak"></span>
<span class="line">Fabula nota quidem, sed non indigna referri,</span><span class="linebreak"></span>
<span class="line indent1">Scyrias Haemonio iuncta puella viro.</span><span class="linebreak"></span>
<span class="line">Iam dea laudatae dederat mala praemia formae</span><span class="linebreak"></span>
<span class="line indent1">Colle sub Idaeo vincere digna duas:</span><span class="linebreak"></span>
<span class="line"><span class="br"></span><span class="lineNumber">685</span><span class="br"></span>Iam nurus ad Priamum diverso venerat orbe,</span><span class="linebreak"></span>
<span class="line indent1">Graiaque in Iliacis moenibus uxor erat:</span><span class="linebreak"></span>
<span class="line">Iurabant omnes in laesi verba mariti:</span><span class="linebreak"></span>
<span class="line indent1">Nam dolor unius publica causa fuit.</span><span class="linebreak"></span>
</p><notes><section class="footnotes"><ul><li class="note text" id="note_LCL232_58_662"><sup class="lineRef">662</sup>uda <span class="italic">MSS.</span>: uncta <span class="italic">Heinsius.</span></li></ul></section></notes></section>