<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Nunc quoque qui puer es, quantus tum, Bacche, fuisti,</span><span class="linebreak"></span>
<span class="line indent1"><span class="br"></span><span class="lineNumber">190</span><span class="br"></span>Cum timuit thyrsos India victa tuos?</span><span class="linebreak"></span>
<span class="line">Auspiciis annisque patris, puer, arma movebis,</span><span class="linebreak"></span>
<span class="line indent1">Et vinces annis auspiciisque patris:</span><span class="linebreak"></span>
<span class="line">Tale rudimentum tanto sub nomine debes,</span><span class="linebreak"></span>
<span class="line indent1">Nunc iuvenum princeps, deinde future senum;</span><span class="linebreak"></span>
<span class="line"><span class="br"></span><span class="lineNumber">195</span><span class="br"></span>Cum tibi sint fratres, fratres ulciscere laesos:</span><span class="linebreak"></span>
<span class="line indent1">Cumque pater tibi sit, iura tuere patris.</span><span class="linebreak"></span>
<span class="line">Induit arma tibi genitor patriaeque tuusque:</span><span class="linebreak"></span>
<span class="line indent1">Hostis ab invito regna parente rapit;</span><span class="linebreak"></span>
<span class="line">Tu pia tela feres, sceleratas ille sagittas:</span><span class="linebreak"></span>
<span class="line indent1"><span class="br"></span><span class="lineNumber">200</span><span class="br"></span>Stabit pro signis iusque piumque tuis.</span><span class="linebreak"></span>
<span class="line">Vincuntur causa Parthi: vincantur et armis;</span><span class="linebreak"></span>
<span class="line indent1">Eoas Latio dux meus addat opes.</span><span class="linebreak"></span>
<span class="line">Marsque pater Caesarque pater, date numen eunti:</span><span class="linebreak"></span>
<span class="line indent1">Nam deus e vobis alter es, alter eris.</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>Auguror, en, vinces; votivaque carmina reddam,</span><span class="linebreak"></span>
<span class="line indent1">Et magno nobis ore sonandus eris.</span><span class="linebreak"></span>
<span class="line">Consistes, aciemque meis hortabere verbis;</span><span class="linebreak"></span>
<span class="line indent1">O desint animis ne mea verba tuis!</span><span class="linebreak"></span>
<span class="line">Tergaque Parthorum Romanaque pectora dicam,</span><span class="linebreak"></span>
<span class="line indent1"><span class="br"></span><span class="lineNumber">210</span><span class="br"></span>Telaque, ab averso quae iacit hostis equo.</span><span class="linebreak"></span>
<span class="line">Qui fugis ut vincas, quid victo, Parthe, relinquis?</span><span class="linebreak"></span>
<span class="line indent1">Parthe, malum iam nunc Mars tuus omen habet.</span><span class="linebreak"></span>
<span class="line">Ergo erit illa dies, qua tu, pulcherrime rerum,</span><span class="linebreak"></span>
<span class="line indent1">Quattuor in niveis aureus ibis equis.</span><span class="linebreak"></span>
</p><notes></notes></section>