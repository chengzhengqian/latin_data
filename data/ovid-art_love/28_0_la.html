<section class="div1 language" lang="la"><header><hgroup><h1>Ovid</h1></hgroup></header>
<span class="label"><span class="ac">Liber Secundus</span></span>
<p class="lineGroup">
<span class="line"><span class="sc">Dicite</span> “io Paean!” et “io” bis dicite “Paean!”</span><span class="linebreak"></span>
<span class="line indent1">Decidit in casses praeda petita meos;</span><span class="linebreak"></span>
<span class="line">Laetus amans donat viridi mea carmina palma,</span><span class="linebreak"></span>
<span class="line indent1">Praelata Ascraeo Maeonioque seni.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>Talis ab armiferis Priameïus hospes Amyclis</span><span class="linebreak"></span>
<span class="line indent1">Candida cum rapta coniuge vela dedit;</span><span class="linebreak"></span>
<span class="line">Talis erat qui te curru victore ferebat,</span><span class="linebreak"></span>
<span class="line indent1">Vecta peregrinis Hippodamia rotis.</span><span class="linebreak"></span>
<span class="line">Quid properas, iuvenis? mediis tua pinus in undis</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>Navigat, et longe quem peto portus abest.</span><span class="linebreak"></span>
<span class="line">Non satis est venisse tibi me vate puellam:</span><span class="linebreak"></span>
<span class="line indent1">Arte mea capta est, arte tenenda mea est.</span><span class="linebreak"></span>
<span class="line">Nec minor est virtus, quam quaerere, parta tueri:</span><span class="linebreak"></span>
<span class="line indent1">Casus inest illic; hoc erit artis opus.</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>Nunc mihi, siquando, puer et Cytherea, favete,</span><span class="linebreak"></span>
<span class="line indent1">Nunc Erato, nam tu nomen amoris habes.</span><span class="linebreak"></span>
<span class="line">Magna paro, quas possit Amor remanere per artes,</span><span class="linebreak"></span>
<span class="line indent1">Dicere, tam vasto pervagus orbe puer.</span><span class="linebreak"></span>
<span class="line">Et levis est, et habet geminas, quibus avolet, alas:</span><span class="linebreak"></span>
<span class="line indent1"><span class="br"></span><span class="lineNumber">20</span><span class="br"></span>Difficile est illis inposuisse modum.</span><span class="linebreak"></span>
</p>
<p class="lineGroup">
<span class="line">Hospitis effugio praestruxerat omnia Minos:</span><span class="linebreak"></span>
<span class="line indent1">Audacem pinnis repperit ille viam.</span><span class="linebreak"></span>
<span class="line">Daedalus ut clausit conceptum crimine matris</span><span class="linebreak"></span>
<span class="line indent1">Semibovemque virum semivirumque bovem,</span><span class="linebreak"></span>
</p><notes></notes></section>