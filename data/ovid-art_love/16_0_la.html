<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Cum bene vitaris, tamen auferet; invenit artem</span><span class="linebreak"></span>
<span class="line indent1"><span class="br"></span><span class="lineNumber">420</span><span class="br"></span>Femina, qua cupidi carpat amantis opes.</span><span class="linebreak"></span>
<span class="line">Institor ad dominam veniet discinctus emacem,</span><span class="linebreak"></span>
<span class="line indent1">Expediet merces teque sedente suas:</span><span class="linebreak"></span>
<span class="line">Quas illa, inspicias, sapere ut videare, rogabit:</span><span class="linebreak"></span>
<span class="line indent1">Oscula deinde dabit; deinde rogabit, emas.</span><span class="linebreak"></span>
<span class="line"><span class="br"></span><span class="lineNumber">425</span><span class="br"></span>Hoc fore contentam multos iurabit in annos,</span><span class="linebreak"></span>
<span class="line indent1">Nunc opus esse sibi, nunc bene dicet emi.</span><span class="linebreak"></span>
<span class="line">Si non esse domi, quos des, causabere nummos,</span><span class="linebreak"></span>
<span class="line indent1">Littera posceturâ€”ne didicisse iuvet.</span><span class="linebreak"></span>
<span class="line">Quid, quasi natali cum poscit munera libo,</span><span class="linebreak"></span>
<span class="line indent1"><span class="br"></span><span class="lineNumber">430</span><span class="br"></span>Et, quotiens opus est, nascitur illa, sibi?</span><span class="linebreak"></span>
<span class="line">Quid, cum mendaci damno maestissima plorat,</span><span class="linebreak"></span>
<span class="line indent1">Elapsusque cava fingitur aure lapis?</span><span class="linebreak"></span>
<span class="line">Multa rogant utenda dari, data reddere nolunt:</span><span class="linebreak"></span>
<span class="line indent1">Perdis, et in damno gratia nulla tuo.</span><span class="linebreak"></span>
<span class="line"><span class="br"></span><span class="lineNumber">435</span><span class="br"></span>Non mihi, sacrilegas meretricum ut persequar artes,</span><span class="linebreak"></span>
<span class="line indent1">Cum totidem linguis sint satis ora decem.</span><span class="linebreak"></span>
</p>
<p class="lineGroup">
<span class="line">Cera vadum temptet, rasis infusa tabellis:</span><span class="linebreak"></span>
<span class="line indent1">Cera tuae primum conscia mentis eat.</span><span class="linebreak"></span>
<span class="line">Blanditias ferat illa tuas imitataque amantem</span><span class="linebreak"></span>
<span class="line indent1"><span class="br"></span><span class="lineNumber">440</span><span class="br"></span>Verba; nec exiguas, quisquis es, adde preces.</span><span class="linebreak"></span>
<span class="line">Hectora donavit Priamo prece motus Achilles;</span><span class="linebreak"></span>
<span class="line indent1">Flectitur iratus voce rogante deus.</span><span class="linebreak"></span>
<span class="line">Promittas facito: quid enim promittere laedit?</span><span class="linebreak"></span>
<span class="line indent1">Pollicitis dives quilibet esse potest.</span><span class="linebreak"></span>
<span class="line"><span class="br"></span><span class="lineNumber">445</span><span class="br"></span>Spes tenet in tempus, semel est si credita, longum:</span><span class="linebreak"></span>
<span class="line indent1">Illa quidem fallax, sed tamen apta dea est.</span><span class="linebreak"></span>
<span class="line">Si dederis aliquid, poteris ratione relinqui:</span><span class="linebreak"></span>
<span class="line indent1">Praeteritum tulerit, perdideritque nihil.</span><span class="linebreak"></span>
</p><notes><section class="footnotes"><ul><li class="note text" id="note_LCL232_42_439"><sup class="lineRef">439</sup>amantem <span class="italic">Heinsius</span>: amantum <span class="italic">MSS.</span></li></ul></section></notes></section>