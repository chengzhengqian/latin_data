<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line"><span class="br"></span><span class="lineNumber">25</span><span class="br"></span>Nec tamen hae mentes nostra poscuntur ab arte:</span><span class="linebreak"></span>
<span class="line indent1">Conveniunt cumbae vela minora meae.</span><span class="linebreak"></span>
<span class="line">Nil nisi lascivi per me discuntur amores;</span><span class="linebreak"></span>
<span class="line indent1">Femina praecipiam quo sit amanda modo.</span><span class="linebreak"></span>
<span class="line">Femina nec flammas nec saevos excutit arcus;</span><span class="linebreak"></span>
<span class="line indent1"><span class="br"></span><span class="lineNumber">30</span><span class="br"></span>Parcius haec video tela nocere viris.</span><span class="linebreak"></span>
<span class="line">Saepe viri fallunt: tenerae non saepe puellae,</span><span class="linebreak"></span>
<span class="line indent1">Paucaque, si quaeras, crimina fraudis habent.</span><span class="linebreak"></span>
<span class="line">Phasida iam matrem fallax dimisit Iason:</span><span class="linebreak"></span>
<span class="line indent1">Venit in Aesonios altera nupta sinus.</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>Quantum in te, Theseu, volucres Ariadna marinas</span><span class="linebreak"></span>
<span class="line indent1">Pavit, in ignoto sola relicta loco!</span><span class="linebreak"></span>
<span class="line">Quaere, novem cur una viae dicantur, et audi</span><span class="linebreak"></span>
<span class="line indent1">Depositis silvas Phyllida flesse comis.</span><span class="linebreak"></span>
<span class="line">Et famam pietatis habet, tamen hospes et ensem</span><span class="linebreak"></span>
<span class="line indent1"><span class="br"></span><span class="lineNumber">40</span><span class="br"></span>Praebuit et causam mortis, Elissa, tuae.</span><span class="linebreak"></span>
<span class="line">Quid vos perdiderit, dicam? nescistis amare:</span><span class="linebreak"></span>
<span class="line indent1">Defuit ars vobis; arte perennat amor.</span><span class="linebreak"></span>
<span class="line">Nunc quoque nescirent: sed me Cytherea docere</span><span class="linebreak"></span>
<span class="line indent1">Iussit, et ante oculos constitit ipsa meos.</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>Tum mihi “Quid miserae” dixit “meruere puellae?</span><span class="linebreak"></span>
<span class="line indent1">Traditur armatis vulgus inerme viris.</span><span class="linebreak"></span>
<span class="line">Illos artifices gemini fecere libelli:</span><span class="linebreak"></span>
<span class="line indent1">Haec quoque pars monitis erudienda tuis.</span><span class="linebreak"></span>
<span class="line">Probra Therapnaeae qui dixerat ante maritae,</span><span class="linebreak"></span>
<span class="line indent1"><span class="br"></span><span class="lineNumber">50</span><span class="br"></span>Mox cecinit laudes prosperiore lyra.</span><span class="linebreak"></span>
<span class="line">Si bene te novi (cultas ne laede puellas!)</span><span class="linebreak"></span>
<span class="line indent1">Gratia, dum vives, ista petenda tibi est.”</span><span class="linebreak"></span>
</p><notes><section class="footnotes"><ul><li class="note text" id="note_LCL232_120_33"><sup class="lineRef">33</sup>Phasida iam <span class="italic">edd.</span>: Phasideam <span class="italic">MSS.</span></li><li class="note text" id="note_LCL232_120_37"><sup class="lineRef">37</sup>una viae <span class="italic">Heinsius</span>: una vice <span class="italic">R</span>: isse vias dicatur <span class="italic">MSS.</span></li></ul></section></notes></section>