<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Nec fuge linigerae Memphitica templa iuvencae:</span><span class="linebreak"></span>
<span class="line indent1">Multas illa facit, quod fuit ipsa lovi.</span><span class="linebreak"></span>
<span class="line">Et fora conveniunt (quis credere possit?) amori:</span><span class="linebreak"></span>
<span class="line indent1"><span class="br"></span><span class="lineNumber">80</span><span class="br"></span>Flammaque in arguto saepe reperta foro:</span><span class="linebreak"></span>
<span class="line">Subdita qua Veneris facto de marmore templo</span><span class="linebreak"></span>
<span class="line indent1">Appias expressis aera pulsat aquis,</span><span class="linebreak"></span>
<span class="line">Illo saepe loco capitur consultus Amori,</span><span class="linebreak"></span>
<span class="line indent1">Quique aliis cavit, non cavet ipse sibi:</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>Illo saepe loco desunt sua verba diserto,</span><span class="linebreak"></span>
<span class="line indent1">Resque novae veniunt, causaque agenda sua est.</span><span class="linebreak"></span>
<span class="line">Hunc Venus e templis, quae sunt confinia, ridet:</span><span class="linebreak"></span>
<span class="line indent1">Qui modo patronus, nunc cupit esse cliens.</span><span class="linebreak"></span>
</p>
<p class="lineGroup">
<span class="line">Sed tu praecipue curvis venare theatris:</span><span class="linebreak"></span>
<span class="line indent1"><span class="br"></span><span class="lineNumber">90</span><span class="br"></span>Haec loca sunt voto fertiliora tuo.</span><span class="linebreak"></span>
<span class="line">Illic invenies quod ames, quod ludere possis,</span><span class="linebreak"></span>
<span class="line indent1">Quodque semel tangas, quodque tenere velis.</span><span class="linebreak"></span>
<span class="line">Ut redit itque frequens longum formica per agmen,</span><span class="linebreak"></span>
<span class="line indent1">Granifero solitum cum vehit ore cibum,</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>Aut ut apes saltusque suos et olentia nactae</span><span class="linebreak"></span>
<span class="line indent1">Pascua per flores et thyma summa volant,</span><span class="linebreak"></span>
<span class="line">Sic ruit ad celebres cultissima femina ludos:</span><span class="linebreak"></span>
<span class="line indent1">Copia iudicium saepe morata meum est.</span><span class="linebreak"></span>
<span class="line">Spectatum veniunt, veniunt spectentur ut ipsae:</span><span class="linebreak"></span>
<span class="line indent1"><span class="br"></span><span class="lineNumber">100</span><span class="br"></span>Ille locus casti damna pudoris habet.</span><span class="linebreak"></span>
<span class="line">Primus sollicitos fecisti, Romule, ludos,</span><span class="linebreak"></span>
<span class="line indent1">Cum iuvit viduos rapta Sabina viros.</span><span class="linebreak"></span>
</p><notes></notes></section>