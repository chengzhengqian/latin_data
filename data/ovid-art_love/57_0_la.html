<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Latmius Endymion non est tibi, Luna, rubori,</span><span class="linebreak"></span>
<span class="line indent1">Nec Cephalus roseae praeda pudenda deae.</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>Ut Veneri, quem luget adhuc, donetur Adonis:</span><span class="linebreak"></span>
<span class="line indent1">Unde habet Aenean Harmoniamque suos?</span><span class="linebreak"></span>
<span class="line">Ite per exemplum, genus o mortale, dearum,</span><span class="linebreak"></span>
<span class="line indent1">Gaudia nec cupidis vestra negate viris.</span><span class="linebreak"></span>
<span class="line">Ut iam decipiant, quid perditis? omnia constant;</span><span class="linebreak"></span>
<span class="line indent1"><span class="br"></span><span class="lineNumber">90</span><span class="br"></span>Mille licet sumant, deperit inde nihil.</span><span class="linebreak"></span>
<span class="line">Conteritur ferrum, silices tenuantur ab usu:</span><span class="linebreak"></span>
<span class="line indent1">Sufficit et damni pars caret illa metu.</span><span class="linebreak"></span>
<span class="line">Quis vetet adposito lumen de lumine sumi?</span><span class="linebreak"></span>
<span class="line indent1">Quisve cavo vastas in mare servet aquas?</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>Et tamen ulla viro mulier “non expedit” inquit?</span><span class="linebreak"></span>
<span class="line indent1">Quid, nisi quam sumes, dic mihi, perdis aquam?</span><span class="linebreak"></span>
<span class="line">Nec vos prostituit mea vox, sed vana timere</span><span class="linebreak"></span>
<span class="line indent1">Damna vetat: damnis munera vestra carent.</span><span class="linebreak"></span>
<span class="line">Sed me flaminibus venti maioris iturum,</span><span class="linebreak"></span>
<span class="line indent1"><span class="br"></span><span class="lineNumber">100</span><span class="br"></span>Dum sumus in portu, provehat aura levis.</span><span class="linebreak"></span>
</p>
<p class="lineGroup">
<span class="line">Ordior a cultu; cultis bene Liber ab uvis</span><span class="linebreak"></span>
<span class="line indent1">Provenit, et culto stat seges alta solo.</span><span class="linebreak"></span>
<span class="line">Forma dei munus: forma quota quaeque superbit?</span><span class="linebreak"></span>
<span class="line indent1">Pars vestrum tali munere magna caret.</span><span class="linebreak"></span>
<span class="line"><span class="br"></span><span class="lineNumber">105</span><span class="br"></span>Cura dabit faciem; facies neglecta peribit,</span><span class="linebreak"></span>
<span class="line indent1">Idaliae similis sit licet illa deae.</span><span class="linebreak"></span>
<span class="line">Corpora si veteres non sic coluere puellae,</span><span class="linebreak"></span>
<span class="line indent1">Nee veteres cultos sic habuere viros;</span><span class="linebreak"></span>
<span class="line">Si fuit Andromache tunicas induta valentes,</span><span class="linebreak"></span>
<span class="line indent1"><span class="br"></span><span class="lineNumber">110</span><span class="br"></span>Quid mirum? duri militis uxor erat.</span><span class="linebreak"></span>
<span class="line">Scilicet Aiaci coniunx ornata venires,</span><span class="linebreak"></span>
<span class="line indent1">Cui tegumen septem terga fuere boum?</span><span class="linebreak"></span>
</p><notes></notes></section>