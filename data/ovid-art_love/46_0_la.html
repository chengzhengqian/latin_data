<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line"><span class="br"></span><span class="lineNumber">525</span><span class="br"></span>Forsitan et vultu mendax ancilla superbo</span><span class="linebreak"></span>
<span class="line indent1">Dicet “quid nostras obsidet iste fores?”</span><span class="linebreak"></span>
<span class="line">Postibus et durae supplex blandire puellae,</span><span class="linebreak"></span>
<span class="line indent1">Et capiti demptas in fore pone rosas.</span><span class="linebreak"></span>
<span class="line">Cum volet, accedes: cum te vitabit, abibis;</span><span class="linebreak"></span>
<span class="line indent1"><span class="br"></span><span class="lineNumber">530</span><span class="br"></span>Dedecet ingenuos taedia ferre sui.</span><span class="linebreak"></span>
<span class="line">“Effugere hunc non est” quare tibi possit amica</span><span class="linebreak"></span>
<span class="line indent1">Dicere? non omni tempore sensus obest.</span><span class="linebreak"></span>
<span class="line">Nec maledicta puta, nec verbera ferre puellae</span><span class="linebreak"></span>
<span class="line indent1">Turpe, nec ad teneros oscula ferre pedes.</span><span class="linebreak"></span>
</p>
<p class="lineGroup">
<span class="line"><span class="br"></span><span class="lineNumber">535</span><span class="br"></span>Quid moror in parvis? Animus maioribus instat;</span><span class="linebreak"></span>
<span class="line indent1">Magna canam: toto pectore, vulgus, ades.</span><span class="linebreak"></span>
<span class="line">Ardua molimur, sed nulla, nisi ardua, virtus:</span><span class="linebreak"></span>
<span class="line indent1">Difficilis nostra poscitur arte labor.</span><span class="linebreak"></span>
<span class="line">Rivalem patienter habe, victoria tecum</span><span class="linebreak"></span>
<span class="line indent1"><span class="br"></span><span class="lineNumber">540</span><span class="br"></span>Stabit: eris magni victor in arce Iovis.</span><span class="linebreak"></span>
<span class="line">Haec tibi non hominem, sed quercus crede Pelasgas</span><span class="linebreak"></span>
<span class="line indent1">Dicere: nil istis ars mea maius habet.</span><span class="linebreak"></span>
<span class="line">Innuet illa, feras; scribet, ne tange tabellas:</span><span class="linebreak"></span>
<span class="line indent1">Unde volet, veniat; quoque libebit, eat.</span><span class="linebreak"></span>
<span class="line"><span class="br"></span><span class="lineNumber">545</span><span class="br"></span>Hoc in legitima praestant uxore mariti,</span><span class="linebreak"></span>
<span class="line indent1">Cum, tener, ad partes tu quoque, somne, venis.</span><span class="linebreak"></span>
<span class="line">Hac ego, confiteor, non sum perfectus in arte;</span><span class="linebreak"></span>
<span class="line indent1">Quid faciam? monitis sum minor ipse meis.</span><span class="linebreak"></span>
<span class="line">Mene palam nostrae det quisquam signa puellae,</span><span class="linebreak"></span>
<span class="line indent1"><span class="br"></span><span class="lineNumber">550</span><span class="br"></span>Et patiar, nec me quo libet ira ferat?</span><span class="linebreak"></span>
<span class="line">Oscula vir dederat, memini, suus: oscula questus</span><span class="linebreak"></span>
<span class="line indent1">Sum data; barbaria noster abundat amor.</span><span class="linebreak"></span>
</p><notes><section class="footnotes"><ul><li class="note text" id="note_LCL232_102_532"><sup class="lineRef">532</sup>obest <span class="italic">MSS.</span>: adest <span class="italic">other MSS.</span></li><li class="note text" id="note_LCL232_102_540"><sup class="lineRef">540</sup>in arce <span class="italic">MSS.</span>: in orbe <span class="italic">R.</span></li></ul></section></notes></section>