<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Nec grave te tempus sitiensque Canicula tardet,</span><span class="linebreak"></span>
<span class="line indent1">Nec via per iactas candida facta nives.</span><span class="linebreak"></span>
</p>
<p class="lineGroup">
<span class="line">Militiae species amor est; discedite, segnes:</span><span class="linebreak"></span>
<span class="line indent1">Non sunt haec timidis signa tuenda viris.</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>Nox et hiems longaeque viae saevique dolores</span><span class="linebreak"></span>
<span class="line indent1">Mollibus his castris et labor omnis inest.</span><span class="linebreak"></span>
<span class="line">Saepe feres imbrem caelesti nube solutum,</span><span class="linebreak"></span>
<span class="line indent1">Frigidus et nuda saepe iacebis humo.</span><span class="linebreak"></span>
<span class="line">Cynthius Admeti vaccas pavisse Pheraei</span><span class="linebreak"></span>
<span class="line indent1"><span class="br"></span><span class="lineNumber">240</span><span class="br"></span>Fertur, et in parva delituisse casa.</span><span class="linebreak"></span>
<span class="line">Quod Phoebum decuit, quem non decet? exue fastus,</span><span class="linebreak"></span>
<span class="line indent1">Curam mansuri quisquis amoris habes.</span><span class="linebreak"></span>
<span class="line">Si tibi per tutum planumque negabitur ire,</span><span class="linebreak"></span>
<span class="line indent1">Atque erit opposita ianua fulta sera,</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>At tu per praeceps tecto delabere aperto:</span><span class="linebreak"></span>
<span class="line indent1">Det quoque furtivas alta fenestra vias.</span><span class="linebreak"></span>
<span class="line">Laeta erit, et causam tibi se sciet esse pericli;</span><span class="linebreak"></span>
<span class="line indent1">Hoc dominae certi pignus amoris erit.</span><span class="linebreak"></span>
<span class="line">Saepe tua poteras, Leandre, carere puella:</span><span class="linebreak"></span>
<span class="line indent1"><span class="br"></span><span class="lineNumber">250</span><span class="br"></span>Transnabas, animum nosset ut illa tuum.</span><span class="linebreak"></span>
</p>
<p class="lineGroup">
<span class="line">Nec pudor ancillas, ut quaeque erit ordine prima,</span><span class="linebreak"></span>
<span class="line indent1">Nec tibi sit servos demeruisse pudor.</span><span class="linebreak"></span>
<span class="line">Nomine quemque suo (nulla est iactura) saluta,</span><span class="linebreak"></span>
<span class="line indent1">Iunge tuis humiles, ambitiose, manus.</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>Sed tamen et servo (levis est inpensa) roganti</span><span class="linebreak"></span>
<span class="line indent1">Porrige Fortunae munera parva die:</span><span class="linebreak"></span>
<span class="line">Porrige et ancillae, qua poenas luce pependit</span><span class="linebreak"></span>
<span class="line indent1">Lusa maritali Gallica veste manus.</span><span class="linebreak"></span>
</p><notes></notes></section>