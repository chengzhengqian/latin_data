<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Ergo age, fallaci timide confide figurae,</span><span class="linebreak"></span>
<span class="line indent1">Quisquis es, aut aliquid corpore pluris habe.</span><span class="linebreak"></span>
<span class="line"><span class="br"></span><span class="lineNumber">145</span><span class="br"></span>Dextera praecipue capit indulgentia mentes;</span><span class="linebreak"></span>
<span class="line indent1">Asperitas odium saevaque bella movet.</span><span class="linebreak"></span>
<span class="line">Odimus accipitrem, quia vivit semper in armis,</span><span class="linebreak"></span>
<span class="line indent1">Et pavidum solitos in pecus ire lupos.</span><span class="linebreak"></span>
<span class="line">At caret insidiis hominum, quia mitis, hirundo,</span><span class="linebreak"></span>
<span class="line indent1"><span class="br"></span><span class="lineNumber">150</span><span class="br"></span>Quasque colat turres, Chaonis ales habet.</span><span class="linebreak"></span>
<span class="line">ste procul, lites et amarae proelia linguae:</span><span class="linebreak"></span>
<span class="line indent1">Dulcibus est verbis mollis alendus amor.</span><span class="linebreak"></span>
<span class="line">Lite fugent nuptaeque viros nuptasque mariti,</span><span class="linebreak"></span>
<span class="line indent1">Inque vicem credant res sibi semper agi;</span><span class="linebreak"></span>
<span class="line"><span class="br"></span><span class="lineNumber">155</span><span class="br"></span>Hoc decet uxores; dos est uxoria lites:</span><span class="linebreak"></span>
<span class="line indent1">Audiat optatos semper amica sonos.</span><span class="linebreak"></span>
<span class="line">Non legis iussu lectum venistis in unum:</span><span class="linebreak"></span>
<span class="line indent1">Fungitur in vobis munere legis amor.</span><span class="linebreak"></span>
<span class="line">Blanditias molles auremque iuvantia verba</span><span class="linebreak"></span>
<span class="line indent1"><span class="br"></span><span class="lineNumber">160</span><span class="br"></span>Adfer, ut adventu laeta sit illa tuo.</span><span class="linebreak"></span>
<span class="line">Non ego divitibus venio praeceptor amandi:</span><span class="linebreak"></span>
<span class="line indent1">Nil opus est illi, qui dabit, arte mea;</span><span class="linebreak"></span>
<span class="line">Secum habet ingenium, qui, cum libet, “accipe” dicit;</span><span class="linebreak"></span>
<span class="line indent1">Cedimus: inventis plus placet ille meis.</span><span class="linebreak"></span>
<span class="line"><span class="br"></span><span class="lineNumber">165</span><span class="br"></span>Pauperibus vates ego sum, quia pauper amavi;</span><span class="linebreak"></span>
<span class="line indent1">Cum dare non possem munera, verba dabam.</span><span class="linebreak"></span>
<span class="line">Pauper amet caute: timeat maledicere pauper,</span><span class="linebreak"></span>
<span class="line indent1">Multaque divitibus non patienda ferat.</span><span class="linebreak"></span>
<span class="line">Me memini iratum dominae turbasse capillos:</span><span class="linebreak"></span>
<span class="line indent1"><span class="br"></span><span class="lineNumber">170</span><span class="br"></span>Haec mihi quam multos abstulit ira dies!</span><span class="linebreak"></span>
<span class="line">Nec puto, nec sensi tunicam laniasse; sed ipsa</span><span class="linebreak"></span>
<span class="line indent1">Dixerat, et pretio est illa redempta meo.</span><span class="linebreak"></span>
</p><notes></notes></section>