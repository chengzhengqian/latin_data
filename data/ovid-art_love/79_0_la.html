<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Ut rediit animus, tenues a pectore vestes</span><span class="linebreak"></span>
<span class="line indent1">Rumpit, et indignas sauciat ungue genas;</span><span class="linebreak"></span>
<span class="line">Nec mora, per medias passis furibunda capillis</span><span class="linebreak"></span>
<span class="line indent1"><span class="br"></span><span class="lineNumber">710</span><span class="br"></span>Evolat, ut thyrso concita Baccha, vias.</span><span class="linebreak"></span>
<span class="line">Ut prope perventum, comites in valle relinquit,</span><span class="linebreak"></span>
<span class="line indent1">Ipsa nemus tacito clam pede fortis init.</span><span class="linebreak"></span>
<span class="line">Quid tibi mentis erat, cum sic male sana lateres,</span><span class="linebreak"></span>
<span class="line indent1">Procri? quis adtoniti pectoris ardor erat?</span><span class="linebreak"></span>
<span class="line"><span class="br"></span><span class="lineNumber">715</span><span class="br"></span>Iam iam venturam, quaecumque erat Aura, putabas</span><span class="linebreak"></span>
<span class="line indent1">Scilicet, atque oculis probra videnda tuis.</span><span class="linebreak"></span>
<span class="line">Nunc venisse piget (neque enim deprendere velles),</span><span class="linebreak"></span>
<span class="line indent1">Nunc iuvat: incertus pectora versat amor.</span><span class="linebreak"></span>
<span class="line">Credere quae iubeant, locus est et nomen et index,</span><span class="linebreak"></span>
<span class="line indent1"><span class="br"></span><span class="lineNumber">720</span><span class="br"></span>Et quia mens semper quod timet, esse putat.</span><span class="linebreak"></span>
<span class="line">Vidit ut oppressa vestigia corporis herba,</span><span class="linebreak"></span>
<span class="line indent1">Pulsantur trepidi corde micante sinus.</span><span class="linebreak"></span>
<span class="line">Iamque dies medius tenues contraxerat umbras,</span><span class="linebreak"></span>
<span class="line indent1">Inque pari spatio vesper et ortus erant:</span><span class="linebreak"></span>
<span class="line"><span class="br"></span><span class="lineNumber">725</span><span class="br"></span>Ecce, redit Cephalus silvis, Cyllenia proles,</span><span class="linebreak"></span>
<span class="line indent1">Oraque fontana fervida pulsat aqua.</span><span class="linebreak"></span>
<span class="line">Anxia, Procri, lates: solitas iacet ille per herbas,</span><span class="linebreak"></span>
<span class="line indent1">Et “zephyri molles auraque” dixit “ades!”</span><span class="linebreak"></span>
<span class="line">Ut patuit miserae iucundus nominis error,</span><span class="linebreak"></span>
<span class="line indent1"><span class="br"></span><span class="lineNumber">730</span><span class="br"></span>et rediit verus in ora color.</span><span class="linebreak"></span>
<span class="line">Surgit, et oppositas agitato corpore frondes</span><span class="linebreak"></span>
<span class="line indent1">Movit, in amplexus uxor itura viri:</span><span class="linebreak"></span>
<span class="line">Ille feram movisse ratus, iuvenaliter artus</span><span class="linebreak"></span>
<span class="line indent1">Corripit, in dextra tela fuere manu.</span><span class="linebreak"></span>
<span class="line"><span class="br"></span><span class="lineNumber">735</span><span class="br"></span>Quid facis, infelix? non est fera, supprime tela!</span><span class="linebreak"></span>
<span class="line indent1">Me miserum! iaculo fixa puella tuo est.</span><span class="linebreak"></span>
</p><notes><section class="footnotes"><ul><li class="note text" id="note_LCL232_168_720"><sup class="lineRef">720</sup>mens <span class="italic">R</span>: amans <span class="italic">MSS. and Heinsius.</span></li></ul></section></notes></section>