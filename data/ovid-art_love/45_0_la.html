<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line"><span class="br"></span><span class="lineNumber">495</span><span class="br"></span>In manibus laurus, sacris inducta capillis</span><span class="linebreak"></span>
<span class="line indent1">Laurus erat; vates ille videndus adit.</span><span class="linebreak"></span>
<span class="line">Is mihi “Lascivi” dixit “praeceptor Amoris,</span><span class="linebreak"></span>
<span class="line indent1">Duc, age, discipulos ad mea templa tuos,</span><span class="linebreak"></span>
<span class="line">Est ubi diversum fama celebrata per orbem</span><span class="linebreak"></span>
<span class="line indent1"><span class="br"></span><span class="lineNumber">500</span><span class="br"></span>Littera, cognosci quae sibi quemque iubet.</span><span class="linebreak"></span>
<span class="line">Qui sibi notus erit, solus sapienter amabit,</span><span class="linebreak"></span>
<span class="line indent1">Atque opus ad vires exiget omne suas.</span><span class="linebreak"></span>
<span class="line">Cui faciem natura dedit, spectetur ab illa:</span><span class="linebreak"></span>
<span class="line indent1">Cui color est, umero saepe patente cubet:</span><span class="linebreak"></span>
<span class="line"><span class="br"></span><span class="lineNumber">505</span><span class="br"></span>Qui sermone placet, taciturna silentia vitet:</span><span class="linebreak"></span>
<span class="line indent1">Qui canit arte, canat; qui bibit arte, bibat.</span><span class="linebreak"></span>
<span class="line">Sed neque declament medio sermone diserti,</span><span class="linebreak"></span>
<span class="line indent1">Nec sua non sanus scripta poeta legat!”</span><span class="linebreak"></span>
<span class="line">Sic monuit Phoebus: Phoebo parete monenti;</span><span class="linebreak"></span>
<span class="line indent1"><span class="br"></span><span class="lineNumber">510</span><span class="br"></span>Certa dei sacro est huius in ore fides.</span><span class="linebreak"></span>
</p>
<p class="lineGroup">
<span class="line">Ad propiora vocor. Quisquis sapienter amabit</span><span class="linebreak"></span>
<span class="line indent1">Vincet, et e nostra, quod petet, arte feret.</span><span class="linebreak"></span>
<span class="line">Credita non semper sulci cum faenore reddunt,</span><span class="linebreak"></span>
<span class="line indent1">Nec semper dubias adiuvat aura rates;</span><span class="linebreak"></span>
<span class="line"><span class="br"></span><span class="lineNumber">515</span><span class="br"></span>Quod iuvat, exiguum, plus est, quod laedat amantes;</span><span class="linebreak"></span>
<span class="line indent1">Proponant animo multa ferenda suo.</span><span class="linebreak"></span>
<span class="line">Quot lepores in Atho, quot apes pascuntur in Hybla,</span><span class="linebreak"></span>
<span class="line indent1">Caerula quot bacas Palladis arbor habet,</span><span class="linebreak"></span>
<span class="line">Litore quot conchae, tot sunt in amore dolores;</span><span class="linebreak"></span>
<span class="line indent1"><span class="br"></span><span class="lineNumber">520</span><span class="br"></span>Quae patimur, multo spicula felle madent.</span><span class="linebreak"></span>
<span class="line">Dicta erit isse foras: intus fortasse videre est:</span><span class="linebreak"></span>
<span class="line indent1">Isse foras, et te falsa videre puta.</span><span class="linebreak"></span>
<span class="line">Clausa tibi fuerit promissa ianua nocte:</span><span class="linebreak"></span>
<span class="line indent1">Perfer et inmunda ponere corpus humo.</span><span class="linebreak"></span>
</p><notes><section class="footnotes"><ul><li class="note text" id="note_LCL232_100_521"><sup class="lineRef">521</sup>intus <span class="italic">Bentley</span>: quam tu <span class="italic">MSS.</span></li></ul></section></notes></section>