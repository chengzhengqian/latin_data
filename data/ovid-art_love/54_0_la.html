<section class="div1 language" lang="la"><header><hgroup><h1>Ovid</h1></hgroup></header>
<span class="label"><span class="ac">Liber Tertius</span></span>
<p class="lineGroup">
<span class="line"><span class="sc">Arma</span> dedi Danais in Amazonas; arma supersunt,</span><span class="linebreak"></span>
<span class="line indent1">Quae tibi dem et turmae, Penthesilea, tuae.</span><span class="linebreak"></span>
<span class="line">Ite in bella pares; vincant, quibus alma Dione</span><span class="linebreak"></span>
<span class="line indent1">Faverit et toto qui volat orbe puer.</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>Non erat armatis aequum concurrere nudas;</span><span class="linebreak"></span>
<span class="line indent1">Sic etiam vobis vincere turpe, viri.</span><span class="linebreak"></span>
<span class="line">Dixerit e multis aliquis “quid virus in angues</span><span class="linebreak"></span>
<span class="line indent1">Adicis, et rabidae tradis ovile lupae?”</span><span class="linebreak"></span>
<span class="line">Parcite paucarum diffundere crimen in omnes;</span><span class="linebreak"></span>
<span class="line indent1"><span class="br"></span><span class="lineNumber">10</span><span class="br"></span>Spectetur meritis quaeque puella suis.</span><span class="linebreak"></span>
<span class="line">Si minor Atrides Helenen, Helenesque sororem</span><span class="linebreak"></span>
<span class="line indent1">Quo premat Atrides crimine maior habet,</span><span class="linebreak"></span>
<span class="line">Si scelere Oeclides Talaioniae Eriphylae</span><span class="linebreak"></span>
<span class="line indent1">Vivus et in vivis ad Styga venit equis,</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>Est pia Penelope lustris errante duobus</span><span class="linebreak"></span>
<span class="line indent1">Et totidem lustris bella gerente viro.</span><span class="linebreak"></span>
<span class="line">Respice Phylaciden et quae comes isse marito</span><span class="linebreak"></span>
<span class="line indent1">Fertur et ante annos occubuisse suos.</span><span class="linebreak"></span>
<span class="line">Fata Pheretiadae coniunx Pagasaea redemit:</span><span class="linebreak"></span>
<span class="line indent1"><span class="br"></span><span class="lineNumber">20</span><span class="br"></span>Proque viro est uxor funere lata viri.</span><span class="linebreak"></span>
<span class="line">“Accipe me, Capaneu! cineres miscebimus” inquit</span><span class="linebreak"></span>
<span class="line indent1">Iphias, in medios desiluitque rogos.</span><span class="linebreak"></span>
<span class="line">Ipsa quoque et cultu est et nomine femina Virtus:</span><span class="linebreak"></span>
<span class="line indent1">Non mirum, populo si placet illa suo.</span><span class="linebreak"></span>
</p><notes></notes></section>