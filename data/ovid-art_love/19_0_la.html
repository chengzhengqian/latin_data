<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Hippolytum Phaedra, nec erat bene cultus, amavit;</span><span class="linebreak"></span>
<span class="line indent1">Cura deae silvis aptus Adonis erat.</span><span class="linebreak"></span>
<span class="line">Munditie placeant, fuscentur corpora Campo:</span><span class="linebreak"></span>
<span class="line indent1">Sit bene conveniens et sine labe toga:</span><span class="linebreak"></span>
<span class="line"><span class="br"></span><span class="lineNumber">515</span><span class="br"></span>Lingula ne rigeat, careant rubigine dentes,</span><span class="linebreak"></span>
<span class="line indent1">Nec vagus in laxa pes tibi pelle natet:</span><span class="linebreak"></span>
<span class="line">Nec male deformet rigidos tonsura capillos:</span><span class="linebreak"></span>
<span class="line indent1">Sit coma, sit trita barba resecta manu.</span><span class="linebreak"></span>
<span class="line">Et nihil emineant, et sint sine sordibus ungues:</span><span class="linebreak"></span>
<span class="line indent1"><span class="br"></span><span class="lineNumber">520</span><span class="br"></span>Inque cava nullus stet tibi nare pilus.</span><span class="linebreak"></span>
<span class="line">Nec male odorati sit tristis anhelitus oris:</span><span class="linebreak"></span>
<span class="line indent1">Nec laedat naris virque paterque gregis.</span><span class="linebreak"></span>
<span class="line">Cetera lascivae faciant, concede, puellae,</span><span class="linebreak"></span>
<span class="line indent1">Et siquis male vir quaerit habere virum.</span><span class="linebreak"></span>
</p>
<p class="lineGroup">
<span class="line">Ecce, suum vatem Liber vocat; hic quoque amantes</span><span class="linebreak"></span>
<span class="line indent1"><span class="br"></span><span class="lineNumber">526</span><span class="br"></span>Adiuvat, et flammae, qua calet ipse, favet.</span><span class="linebreak"></span>
<span class="line">Cnosis in ignotis amens errabat harenis,</span><span class="linebreak"></span>
<span class="line indent1">Qua brevis aequoreis Dia feritur aquis.</span><span class="linebreak"></span>
<span class="line">Utque erat e somno tunica velata recincta,</span><span class="linebreak"></span>
<span class="line indent1"><span class="br"></span><span class="lineNumber">530</span><span class="br"></span>Nuda pedem, croceas inreligata comas,</span><span class="linebreak"></span>
<span class="line">Thesea crudelem surdas clamabat ad undas,</span><span class="linebreak"></span>
<span class="line indent1">Indigno teneras imbre rigante genas.</span><span class="linebreak"></span>
<span class="line">Clamabat, flebatque simul, sed utrumque decebat;</span><span class="linebreak"></span>
<span class="line indent1">Non facta est lacrimis turpior illa suis.</span><span class="linebreak"></span>
<span class="line"><span class="br"></span><span class="lineNumber">535</span><span class="br"></span>Iamque iterum tundens mollissima pectora palmis</span><span class="linebreak"></span>
<span class="line indent1">“Perfidus ille abiit; quid mihi fiet?” ait.</span><span class="linebreak"></span>
<span class="line">“Quid mihi fiet?” ait: sonuerunt cymbala toto</span><span class="linebreak"></span>
<span class="line indent1">Litore, et adtonita tympana pulsa manu.</span><span class="linebreak"></span>
</p><notes><section class="footnotes"><ul><li class="note text" id="note_LCL232_48_513"><sup class="lineRef">513</sup>munditie <span class="italic">R</span>: munditiae <span class="italic">MSS.</span></li><li class="note text" id="note_LCL232_48_515"><sup class="lineRef">515</sup>lingula <span class="italic">Palmer</span>: lingua <span class="italic">MSS.</span></li><li class="note text" id="note_LCL232_48_518"><sup class="lineRef">518</sup>trita <span class="italic">Housman</span>: tuta <span class="italic">RO</span>: docta <span class="italic">MSS.</span></li></ul></section></notes></section>