<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Turpe, nisi hoc matris precibus tribuisset, Achilles</span><span class="linebreak"></span>
<span class="line indent1"><span class="br"></span><span class="lineNumber">690</span><span class="br"></span>Veste virum longa dissimulatus erat.</span><span class="linebreak"></span>
<span class="line">Quid facis, Aeacide? non sunt tua munera lanae;</span><span class="linebreak"></span>
<span class="line indent1">Tu titulos alia Palladis arte petas.</span><span class="linebreak"></span>
<span class="line">Quid tibi cum calathis? clipeo manus apta ferendo est:</span><span class="linebreak"></span>
<span class="line indent1">Pensa quid in dextra, qua cadet Hector, habes?</span><span class="linebreak"></span>
<span class="line"><span class="br"></span><span class="lineNumber">695</span><span class="br"></span>Reice succinctos operoso stamine fusos!</span><span class="linebreak"></span>
<span class="line indent1">Quassanda est ista Pelias hasta manu.</span><span class="linebreak"></span>
<span class="line">Forte erat in thalamo virgo regalis eodem;</span><span class="linebreak"></span>
<span class="line indent1">Haec illum stupro comperit esse virum.</span><span class="linebreak"></span>
<span class="line">Viribus illa quidem victa est, ita credere oportet:</span><span class="linebreak"></span>
<span class="line indent1"><span class="br"></span><span class="lineNumber">700</span><span class="br"></span>Sed voluit vinci viribus illa tamen.</span><span class="linebreak"></span>
<span class="line">Saepe “mane!” dixit, cum iam properaret Achilles;</span><span class="linebreak"></span>
<span class="line indent1">Fortia nam posita sumpserat arma colo.</span><span class="linebreak"></span>
<span class="line">Vis ubi nunc illa est? Quid blanda voce moraris</span><span class="linebreak"></span>
<span class="line indent1">Auctorem stupri, Deïdamia, tui?</span><span class="linebreak"></span>
<span class="line"><span class="br"></span><span class="lineNumber">705</span><span class="br"></span>Scilicet ut pudor est quaedam coepisse priorem,</span><span class="linebreak"></span>
<span class="line indent1">Sic alio gratum est incipiente pati.</span><span class="linebreak"></span>
<span class="line">A! nimia est iuveni propriae fiducia formae,</span><span class="linebreak"></span>
<span class="line indent1">Expectat siquis, dum prior illa roget.</span><span class="linebreak"></span>
<span class="line">Vir prior accedat, vir verba precantia dicat:</span><span class="linebreak"></span>
<span class="line indent1"><span class="br"></span><span class="lineNumber">710</span><span class="br"></span>Excipiet blandas comiter illa preces.</span><span class="linebreak"></span>
<span class="line">Ut potiare, roga: tantum cupit illa rogari;</span><span class="linebreak"></span>
<span class="line indent1">Da causam voti principiumque tui.</span><span class="linebreak"></span>
<span class="line">Iuppiter ad veteres supplex heroïdas ibat:</span><span class="linebreak"></span>
<span class="line indent1">Corrupit magnum nulla puella Iovem.</span><span class="linebreak"></span>
<span class="line"><span class="br"></span><span class="lineNumber">715</span><span class="br"></span>Si tamen a precibus tumidos accedere fastus</span><span class="linebreak"></span>
<span class="line indent1">Senseris, incepto parce referque pedem.</span><span class="linebreak"></span>
<span class="line">Quod refugit, multae cupiunt: odere quod instat;</span><span class="linebreak"></span>
<span class="line indent1">Lenius instando taedia tolle tui.</span><span class="linebreak"></span>
<span class="line">Nec semper veneris spes est profitenda roganti:</span><span class="linebreak"></span>
<span class="line indent1"><span class="br"></span><span class="lineNumber">720</span><span class="br"></span>Intret amicitiae nomine tectus amor.</span><span class="linebreak"></span>
</p><notes></notes></section>