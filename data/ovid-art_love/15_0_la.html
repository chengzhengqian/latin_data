<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Saucius arrepto piscis teneatur ab hamo:</span><span class="linebreak"></span>
<span class="line indent1">Perprime temptatam, nec nisi victor abi.</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>Tunc neque te prodet communi noxia culpa,</span><span class="linebreak"></span>
<span class="line indent1">Factaque erunt dominae dictaque nota tibi.</span><span class="linebreak"></span>
<span class="line">Sed bene celetur: bene si celabitur index,</span><span class="linebreak"></span>
<span class="line indent1">Notitiae suberit semper amica tuae.</span><span class="linebreak"></span>
</p>
<p class="lineGroup">
<span class="line">Tempora qui solis operosa colentibus arva,</span><span class="linebreak"></span>
<span class="line indent1"><span class="br"></span><span class="lineNumber">400</span><span class="br"></span>Fallitur, et nautis aspicienda putat;</span><span class="linebreak"></span>
<span class="line">Nec semper credenda ceres fallacibus arvis,</span><span class="linebreak"></span>
<span class="line indent1">Nec semper viridi concava puppis aquae,</span><span class="linebreak"></span>
<span class="line">Nec teneras semper tutum captare puellas:</span><span class="linebreak"></span>
<span class="line indent1">Saepe dato melius tempore fiet idem.</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>Sive dies suberit natalis, sive Kalendae,</span><span class="linebreak"></span>
<span class="line indent1">Quas Venerem Marti continuasse iuvat,</span><span class="linebreak"></span>
<span class="line">Sive erit ornatus non ut fuit ante sigillis,</span><span class="linebreak"></span>
<span class="line indent1">Sed regum positas Circus habebit opes,</span><span class="linebreak"></span>
<span class="line">Differ opus: tunc tristis hiems, tunc Pliades instant,</span><span class="linebreak"></span>
<span class="line indent1"><span class="br"></span><span class="lineNumber">410</span><span class="br"></span>Tunc tener aequorea mergitur Haedus aqua;</span><span class="linebreak"></span>
<span class="line">Tunc bene desinitur: tunc siquis creditur alto,</span><span class="linebreak"></span>
<span class="line indent1">Vix tenuit lacerae naufraga membra ratis.</span><span class="linebreak"></span>
<span class="line">Tu licet incipias qua flebilis Allia luce</span><span class="linebreak"></span>
<span class="line indent1">Vulneribus Latiis sanguinolenta fluit,</span><span class="linebreak"></span>
<span class="line"><span class="br"></span><span class="lineNumber">415</span><span class="br"></span>Quaque die redeunt, rebus minus apta gerendis,</span><span class="linebreak"></span>
<span class="line indent1">Culta Palaestino septima festa Syro.</span><span class="linebreak"></span>
<span class="line">Magna superstitio tibi sit natalis amicae:</span><span class="linebreak"></span>
<span class="line indent1">Quaque aliquid dandum est, illa sit atra dies.</span><span class="linebreak"></span>
</p><notes></notes></section>