<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Quid de veste loquar? Nec vos, segmenta, requiro</span><span class="linebreak"></span>
<span class="line indent1"><span class="br"></span><span class="lineNumber">170</span><span class="br"></span>Nec te, quae Tyrio murice, lana, rubes.</span><span class="linebreak"></span>
<span class="line">Cum tot prodierint pretio leviore colores,</span><span class="linebreak"></span>
<span class="line indent1">Quis furor est census corpore ferre suos!</span><span class="linebreak"></span>
<span class="line">Aeris, ecce, color, tum cum sine nubibus aer,</span><span class="linebreak"></span>
<span class="line indent1">Nec tepidus pluvias concitat auster aquas:</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>Ecce, tibi similis, quae quondam Phrixon et Hellen</span><span class="linebreak"></span>
<span class="line indent1">Diceris Inois eripuisse dolis;</span><span class="linebreak"></span>
<span class="line">Hic undas imitatur, habet quoque nomen ab undis:</span><span class="linebreak"></span>
<span class="line indent1">Crediderim nymphas hac ego veste tegi.</span><span class="linebreak"></span>
<span class="line">Ille crocum simulat: croceo velatur amictu,</span><span class="linebreak"></span>
<span class="line"><span class="br"></span><span class="lineNumber">180</span><span class="br"></span>Roscida luciferos cum dea iungit equos:</span><span class="linebreak"></span>
<span class="line">Hic Paphias myrtos, hic purpureas amethystos,</span><span class="linebreak"></span>
<span class="line indent1">Albentesve rosas, Threiciamve gruem;</span><span class="linebreak"></span>
<span class="line">Nec glandes, Amarylli, tuae, nec amygdala desunt;</span><span class="linebreak"></span>
<span class="line indent1">Et sua velleribus nomina cera dedit.</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>Quot nova terra parit flores, cum vere tepenti</span><span class="linebreak"></span>
<span class="line indent1">Vitis agit gemmas pigraque fugit hiemps,</span><span class="linebreak"></span>
<span class="line">Lana tot aut plures sucos bibit; elige certos:</span><span class="linebreak"></span>
<span class="line indent1">Nam non conveniens omnibus omnis erit.</span><span class="linebreak"></span>
<span class="line">Pulla decent niveas: Briseida pulla decebant:</span><span class="linebreak"></span>
<span class="line indent1"><span class="br"></span><span class="lineNumber">190</span><span class="br"></span>Cum rapta est, pulla tum quoque veste fuit.</span><span class="linebreak"></span>
<span class="line">Alba decent fuscas: albis, Cephe√Ø, placebas:</span><span class="linebreak"></span>
<span class="line indent1">Sic tibi vestitae pressa Seriphos erat.</span><span class="linebreak"></span>
</p>
<p class="lineGroup">
<span class="line">Quam paene admonui, ne trux caper iret in alas,</span><span class="linebreak"></span>
<span class="line indent1">Neve forent duris aspera crura pilis!</span><span class="linebreak"></span>
</p><notes></notes></section>