<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">At quod non dederis, semper videare daturus:</span><span class="linebreak"></span>
<span class="line indent1"><span class="br"></span><span class="lineNumber">450</span><span class="br"></span>Sic dominum sterilis saepe fefellit ager:</span><span class="linebreak"></span>
<span class="line">Sic, ne perdiderit, non cessat perdere lusor,</span><span class="linebreak"></span>
<span class="line indent1">Et revocat cupidas alea saepe manus.</span><span class="linebreak"></span>
<span class="line">Hoc opus, hic labor est, primo sine munere iungi;</span><span class="linebreak"></span>
<span class="line indent1">Ne dederit gratis quae dedit, usque dabit.</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>Ergo eat et blandis peraretur littera verbi,</span><span class="linebreak"></span>
<span class="line indent1">Exploretque animos, primaque temptet iter.</span><span class="linebreak"></span>
<span class="line">Littera Cydippen pomo perlata fefellit,</span><span class="linebreak"></span>
<span class="line indent1">Insciaque est verbis capta puella suis.</span><span class="linebreak"></span>
</p>
<p class="lineGroup">
<span class="line">Disce bonas artes, moneo, Romana iuventus,</span><span class="linebreak"></span>
<span class="line indent1"><span class="br"></span><span class="lineNumber">460</span><span class="br"></span>Non tantum trepidos ut tueare reos;</span><span class="linebreak"></span>
<span class="line">Quam populus iudexque gravis lectusque senatus,</span><span class="linebreak"></span>
<span class="line indent1">Tam dabit eloquio victa puella manus.</span><span class="linebreak"></span>
<span class="line">Sed lateant vires, nec sis in fronte disertus;</span><span class="linebreak"></span>
<span class="line indent1">Effugiant voces verba molesta tuae.</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>Quis, nisi mentis inops, tenerae declamat amicae?</span><span class="linebreak"></span>
<span class="line indent1">Saepe valens odii littera causa fuit.</span><span class="linebreak"></span>
<span class="line">Sit tibi credibilis sermo consuetaque verba,</span><span class="linebreak"></span>
<span class="line indent1">Blanda tamen, praesens ut videare loqui.</span><span class="linebreak"></span>
<span class="line">Si non accipiet scriptum, inlectumque remittet,</span><span class="linebreak"></span>
<span class="line indent1"><span class="br"></span><span class="lineNumber">470</span><span class="br"></span>Lecturam spera, propositumque ten.</span><span class="linebreak"></span>
<span class="line">Tempore difficiles veniunt ad aratra iuvenci,</span><span class="linebreak"></span>
<span class="line indent1">Tempore lenta pati frena docentur equi:</span><span class="linebreak"></span>
<span class="line">Ferreus adsiduo consumitur anulus usu,</span><span class="linebreak"></span>
<span class="line indent1">Interit adsidua vomer aduncus humo.</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>Quid magis est saxo durum, quid mollius unda?</span><span class="linebreak"></span>
<span class="line indent1">Dura tamen molli saxa cavantur aqua.</span><span class="linebreak"></span>
<span class="line">Penelopen ipsam, persta modo, tempore vinces:</span><span class="linebreak"></span>
<span class="line indent1">Capta vides sero Pergama, capta tamen.</span><span class="linebreak"></span>
</p><notes></notes></section>