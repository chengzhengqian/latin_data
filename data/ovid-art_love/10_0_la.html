<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line"><span class="br"></span><span class="lineNumber">245</span><span class="br"></span>Hic tu fallaci nimium ne crede lucernae:</span><span class="linebreak"></span>
<span class="line indent1">Iudicio formae noxque merumque nocent.</span><span class="linebreak"></span>
<span class="line">Luce deas caeloque Paris spectavit aperto,</span><span class="linebreak"></span>
<span class="line indent1">Cum dixit Veneri “vincis utramque, Venus.”</span><span class="linebreak"></span>
<span class="line">Nocte latent mendae, vitioque ignoscitur omni,</span><span class="linebreak"></span>
<span class="line"><span class="br"></span><span class="lineNumber">250</span><span class="br"></span>Horaque formosam quamlibet illa facit.</span><span class="linebreak"></span>
<span class="line">Consule de gemmis, de tincta murice lana,</span><span class="linebreak"></span>
<span class="line indent1">Consule de facie corporibusque diem.</span><span class="linebreak"></span>
</p>
<p class="lineGroup">
<span class="line">Quid tibi femineos coetus venatibus aptos</span><span class="linebreak"></span>
<span class="line indent1">Enumerem? numero cedet harena meo.</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>Quid referam Baias, praetextaque litora velis,</span><span class="linebreak"></span>
<span class="line indent1">Et quae de calido sulpure fumat aqua?</span><span class="linebreak"></span>
<span class="line">Hinc aliquis vulnus referens in pectore dixit</span><span class="linebreak"></span>
<span class="line indent1">“Non haec, ut fama est, unda salubris erat.”</span><span class="linebreak"></span>
<span class="line">Ecce suburbanae templum nemorale Dianae</span><span class="linebreak"></span>
<span class="line indent1"><span class="br"></span><span class="lineNumber">260</span><span class="br"></span>Partaque per gladios regna nocente manu:</span><span class="linebreak"></span>
<span class="line">Illa, quod est virgo, quod tela Cupidinis odit,</span><span class="linebreak"></span>
<span class="line indent1">Multa dedit populo vulnera, multa dabit.</span><span class="linebreak"></span>
</p>
<p class="lineGroup">
<span class="line">Hactenus, unde legas quod ames, ubi retia ponas,</span><span class="linebreak"></span>
<span class="line indent1">Praecipit imparibus vecta Thalea rotis.</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>Nunc tibi, quae placuit, quas sit capienda per artes,</span><span class="linebreak"></span>
<span class="line indent1">Dicere praecipuae molior artis opus.</span><span class="linebreak"></span>
<span class="line">Quisquis ubique, viri, dociles advertite mentes,</span><span class="linebreak"></span>
<span class="line indent1">Pollicitisque favens, vulgus, adeste meis.</span><span class="linebreak"></span>
</p>
<p class="lineGroup">
<span class="line">Prima tuae menti veniat fiducia, cunctas</span><span class="linebreak"></span>
<span class="line indent1"><span class="br"></span><span class="lineNumber">270</span><span class="br"></span>Posse capi; capies, tu modo tende plagas.</span><span class="linebreak"></span>
<span class="line">Vere prius volucres taceant, aestate cicadae,</span><span class="linebreak"></span>
<span class="line indent1">Maenalius lepori det sua terga canis,</span><span class="linebreak"></span>
</p><notes><section class="footnotes"><ul><li class="note text" id="note_LCL232_30_255"><sup class="lineRef">255</sup>velis <span class="italic">MSS</span>: Baiis <span class="italic">O.</span></li><li class="note text" id="note_LCL232_30_269"><sup class="lineRef">269</sup>cunctas <span class="italic">MSS.</span>: formae <span class="italic">R</span>: ferme <span class="italic">Housman.</span></li></ul></section></notes></section>