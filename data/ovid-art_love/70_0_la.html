<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Vix mihi credetis, sed credite: Troia maneret,</span><span class="linebreak"></span>
<span class="line"><span class="br"></span><span class="lineNumber">440</span><span class="br"></span>Praeceptis Priamo si foret usa satae.</span><span class="linebreak"></span>
<span class="line">Sunt qui mendaci specie grassentur amoris,</span><span class="linebreak"></span>
<span class="line indent1">Perque aditus talis lucra pudenda petant.</span><span class="linebreak"></span>
<span class="line">Nec coma vos fallat liquido nitidissima nardo,</span><span class="linebreak"></span>
<span class="line indent1">Nec brevis in rugas lingula pressa suas:</span><span class="linebreak"></span>
<span class="line"><span class="br"></span><span class="lineNumber">445</span><span class="br"></span>Nec toga decipiat filo tenuissima, nec si</span><span class="linebreak"></span>
<span class="line indent1">Anulus in digitis alter et alter erit.</span><span class="linebreak"></span>
<span class="line">Forsitan ex horum numero cultissimus ille</span><span class="linebreak"></span>
<span class="line indent1">Fur sit, et uratur vestis amore tuae.</span><span class="linebreak"></span>
<span class="line">“Redde meum!” clamant spoliatae saepe puellae,</span><span class="linebreak"></span>
<span class="line indent1"><span class="br"></span><span class="lineNumber">450</span><span class="br"></span>“Redde meum!” toto voce boante foro.</span><span class="linebreak"></span>
<span class="line">Has, Venus, e templis multo radiantibus auro</span><span class="linebreak"></span>
<span class="line indent1">Lenta vides lites Appiadesque tuae.</span><span class="linebreak"></span>
<span class="line">Sunt quoque non dubia quaedam mala nomina fama:</span><span class="linebreak"></span>
<span class="line indent1">Deceptae multi crimen amantis habent.</span><span class="linebreak"></span>
<span class="line"><span class="br"></span><span class="lineNumber">455</span><span class="br"></span>Discite ab alterius vestras timuisse querellis;</span><span class="linebreak"></span>
<span class="line indent1">Ianua fallaci ne sit aperta viro.</span><span class="linebreak"></span>
<span class="line">Parcite, Cecropides, iuranti credere Theseo:</span><span class="linebreak"></span>
<span class="line indent1">Quos faciet testes, fecit et ante, deos.</span><span class="linebreak"></span>
<span class="line">Et tibi, Demophoon, Thesei criminis heres,</span><span class="linebreak"></span>
<span class="line indent1"><span class="br"></span><span class="lineNumber">460</span><span class="br"></span>Phyllide decepta nulla relicta fides.</span><span class="linebreak"></span>
<span class="line">Si bene promittent, totidem promittite verbis:</span><span class="linebreak"></span>
<span class="line indent1">Si dederint, et vos gaudia pacta date.</span><span class="linebreak"></span>
<span class="line">Illa potest vigiles flammas extinguere Vestae,</span><span class="linebreak"></span>
<span class="line indent1">Et rapere e templis, Inachi, sacra tuis,</span><span class="linebreak"></span>
<span class="line"><span class="br"></span><span class="lineNumber">465</span><span class="br"></span>Et dare mixta viro tritis aconita cicutis,</span><span class="linebreak"></span>
<span class="line indent1">Accepto venerem munere siqua negat.</span><span class="linebreak"></span>
</p><notes><section class="footnotes"><ul><li class="note text" id="note_LCL232_150_440"><sup class="lineRef">440</sup>Priamo . . . satae <span class="italic">Goold</span>: Priame . . . tuis <span class="italic">MSS.</span>: Priami . . . sui late <span class="italic">MSS.</span></li></ul></section></notes></section>