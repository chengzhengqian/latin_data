<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Conscius, ecce, duos accepit lectus amantes:</span><span class="linebreak"></span>
<span class="line indent1">Ad thalami clausas, Musa, resiste fores.</span><span class="linebreak"></span>
<span class="line"><span class="br"></span><span class="lineNumber">705</span><span class="br"></span>Sponte sua sine te celeberrima verba loquentur,</span><span class="linebreak"></span>
<span class="line indent1">Nec manus in lecto laeva iacebit iners.</span><span class="linebreak"></span>
<span class="line">Invenient digiti, quod agant in partibus illis,</span><span class="linebreak"></span>
<span class="line indent1">In quibus occulte spicula tingit Amor.</span><span class="linebreak"></span>
<span class="line">Fecit in Andromache prius hoc fortissimus Hector,</span><span class="linebreak"></span>
<span class="line indent1"><span class="br"></span><span class="lineNumber">710</span><span class="br"></span>Nec solum bellis utilis ille fuit.</span><span class="linebreak"></span>
<span class="line">Fecit et in capta Lyrneside magnus Achilles,</span><span class="linebreak"></span>
<span class="line indent1">Cum premeret mollem lassus ab hoste torum.</span><span class="linebreak"></span>
<span class="line">Illis te manibus tangi, Brise√Ø, sinebas,</span><span class="linebreak"></span>
<span class="line indent1">Imbutae Phrygia quae nece semper erant.</span><span class="linebreak"></span>
<span class="line"><span class="br"></span><span class="lineNumber">715</span><span class="br"></span>An fuit hoc ipsum, quod te, lasciva, iuvare,</span><span class="linebreak"></span>
<span class="line indent1">Ad tua victrices membra venire manus?</span><span class="linebreak"></span>
<span class="line">Crede mihi, non est veneris properanda voluptas,</span><span class="linebreak"></span>
<span class="line indent1">Sed sensim tarda prolicienda mora.</span><span class="linebreak"></span>
<span class="line">Cum loca reppereris, quae tangi femina gaudet,</span><span class="linebreak"></span>
<span class="line indent1"><span class="br"></span><span class="lineNumber">720</span><span class="br"></span>Non obstet, tangas quo minus illa, pudor.</span><span class="linebreak"></span>
<span class="line">Aspicies oculos tremulo fulgore micantes,</span><span class="linebreak"></span>
<span class="line indent1">Ut sol a liquida saepe refulget aqua.</span><span class="linebreak"></span>
<span class="line">Accedent questus, accedet amabile murmur,</span><span class="linebreak"></span>
<span class="line indent1">Et dulces gemitus aptaque verba ioco.</span><span class="linebreak"></span>
<span class="line"><span class="br"></span><span class="lineNumber">725</span><span class="br"></span>Sed neque tu dominam velis maioribus usus</span><span class="linebreak"></span>
<span class="line indent1">Desere, nec cursus anteat illa tuos;</span><span class="linebreak"></span>
<span class="line">Ad metam properate simul: tum plena voluptas,</span><span class="linebreak"></span>
<span class="line indent1">Cum pariter victi femina virque iacent.</span><span class="linebreak"></span>
<span class="line">Hic tibi versandus tenor est, cum libera dantur</span><span class="linebreak"></span>
<span class="line indent1"><span class="br"></span><span class="lineNumber">730</span><span class="br"></span>Otia, furtivum nec timor urget opus.</span><span class="linebreak"></span>
<span class="line">Cum mora non tuta est, totis incumbere remis</span><span class="linebreak"></span>
<span class="line indent1">Utile, et admisso subdere calcar equo.</span><span class="linebreak"></span>
</p>
<p class="lineGroup">
<span class="line">Finis adest operi: palmam date, grata iuventus,</span><span class="linebreak"></span>
<span class="line indent1">Sertaque odoratae myrtea ferte comae.</span><span class="linebreak"></span>
<span class="line"><span class="br"></span><span class="lineNumber">735</span><span class="br"></span>Quantus apud Danaos Podalirius arte medendi,</span><span class="linebreak"></span>
<span class="line indent1">Aeacides dextra, pectore Nestor erat,</span><span class="linebreak"></span>
</p><notes></notes></section>