<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Dixit, et e myrto (myrto nam vincta capillos</span><span class="linebreak"></span>
<span class="line indent1">Constiterat) folium granaque pauca dedit;</span><span class="linebreak"></span>
<span class="line"><span class="br"></span><span class="lineNumber">55</span><span class="br"></span>Sensimus acceptis numen quoque: purior aether</span><span class="linebreak"></span>
<span class="line indent1">Fulsit, et e toto pectore cessit onus.</span><span class="linebreak"></span>
<span class="line">Dum facit ingenium, petite hinc praecepta, puellae,</span><span class="linebreak"></span>
<span class="line indent1">Quas pudor et leges et sua iura sinunt.</span><span class="linebreak"></span>
<span class="line">Venturae memores iam nunc estote senectae:</span><span class="linebreak"></span>
<span class="line indent1"><span class="br"></span><span class="lineNumber">60</span><span class="br"></span>Sic nullum vobis tempus abibit iners.</span><span class="linebreak"></span>
<span class="line">Dum licet, et vernos etiamnum educitis annos,</span><span class="linebreak"></span>
<span class="line indent1">Ludite: eunt anni more fluentis aquae;</span><span class="linebreak"></span>
<span class="line">Nec quae praeteriit, iterum revocabitur unda,</span><span class="linebreak"></span>
<span class="line indent1">Nec quae praeteriit, hora redire potest.</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>Utendum est aetate: cito pede labitur aetas,</span><span class="linebreak"></span>
<span class="line indent1">Nec bona tam sequitur, quam bona prima fuit.</span><span class="linebreak"></span>
<span class="line">Hos ego, qui canent, frutices violaria vidi:</span><span class="linebreak"></span>
<span class="line indent1">Hac mihi de spina grata corona data est.</span><span class="linebreak"></span>
<span class="line">Tempus erit, quo tu, quae nunc excludis amantes,</span><span class="linebreak"></span>
<span class="line indent1"><span class="br"></span><span class="lineNumber">70</span><span class="br"></span>Frigida deserta nocte iacebis anus,</span><span class="linebreak"></span>
<span class="line">Nec tua frangetur nocturna ianua rixa,</span><span class="linebreak"></span>
<span class="line indent1">Sparsa nec invenies limina mane rosa.</span><span class="linebreak"></span>
<span class="line">Quam cito (me miserum!) laxantur corpora rugis,</span><span class="linebreak"></span>
<span class="line indent1">Et perit in nitido qui fuit ore color.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>Quasque fuisse tibi canas a virgine iuras,</span><span class="linebreak"></span>
<span class="line indent1">Spargentur subito per caput omne comae.</span><span class="linebreak"></span>
<span class="line">Anguibus exuitur tenui cum pelle vetustas,</span><span class="linebreak"></span>
<span class="line indent1">Nec faciunt cervos cornua iacta senes:</span><span class="linebreak"></span>
<span class="line">Nostra sine auxilio fugiunt bona; carpite florem,</span><span class="linebreak"></span>
<span class="line indent1"><span class="br"></span><span class="lineNumber">80</span><span class="br"></span>Qui, nisi carptus erit, turpiter ipse cadet.</span><span class="linebreak"></span>
<span class="line">Adde, quod et partus faciunt breviora iuventae</span><span class="linebreak"></span>
<span class="line indent1">Tempora: continua messe senescit ager.</span><span class="linebreak"></span>
</p><notes><section class="footnotes"><ul><li class="note text" id="note_LCL232_122_61"><sup class="lineRef">61</sup>vernos <span class="italic">Heinsius</span>: veros <span class="italic">R</span>: educitis <span class="italic">Housman</span>: editis <span class="italic">MSS.</span> (<span class="italic">with</span> etiamnunc).</li></ul></section></notes></section>