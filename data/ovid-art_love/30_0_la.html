<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Me pinnis sectare datis; ego praevius ibo:</span><span class="linebreak"></span>
<span class="line indent1">Sit tua cura sequi; me duce tutus eris.</span><span class="linebreak"></span>
<span class="line">Nam sive aetherias vicino sole per auras</span><span class="linebreak"></span>
<span class="line indent1"><span class="br"></span><span class="lineNumber">60</span><span class="br"></span>Ibimus, impatiens cera caloris erit:</span><span class="linebreak"></span>
<span class="line">Sive humiles propiore freto iactabimus alas,</span><span class="linebreak"></span>
<span class="line indent1">Mobilis aequoreis pinna madescet aquis.</span><span class="linebreak"></span>
<span class="line">Inter utrumque vola; ventos quoque, nate, timeto,</span><span class="linebreak"></span>
<span class="line indent1">Quaque ferent aurae, vela secunda dato.‚Äù</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>Dum monet, aptat opus puero, monstratque moveri,</span><span class="linebreak"></span>
<span class="line indent1">Erudit infirmas ut sua mater aves.</span><span class="linebreak"></span>
<span class="line">Inde sibi factas umeris accommodat alas,</span><span class="linebreak"></span>
<span class="line indent1">Perque novum timide corpora librat iter.</span><span class="linebreak"></span>
<span class="line">Iamque volaturus parvo dedit oscula nato,</span><span class="linebreak"></span>
<span class="line indent1"><span class="br"></span><span class="lineNumber">70</span><span class="br"></span>Nec patriae lacrimas continuere genae.</span><span class="linebreak"></span>
<span class="line">Monte minor collis, campis erat altior aequis:</span><span class="linebreak"></span>
<span class="line indent1">Hinc data sunt miserae corpora bina fugae.</span><span class="linebreak"></span>
<span class="line">Et movet ipse suas, et nati respicit alas</span><span class="linebreak"></span>
<span class="line indent1">Daedalus, et cursus sustinet usque suos.</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>Iamque novum delectat iter, positoque timore</span><span class="linebreak"></span>
<span class="line indent1">Icarus audaci fortius arte volat.</span><span class="linebreak"></span>
<span class="line">Hos aliquis, tremula dum captat arundine pisces,</span><span class="linebreak"></span>
<span class="line indent1">Vidit, et inceptum dextra reliquit opus.</span><span class="linebreak"></span>
<span class="line">Iam Samos a laeva (fuerant Naxosque relictae</span><span class="linebreak"></span>
<span class="line indent1"><span class="br"></span><span class="lineNumber">80</span><span class="br"></span>Et Paros et Clario Delos amata deo)</span><span class="linebreak"></span>
<span class="line">Dextra Lebinthos erat silvisque umbrosa Calymne</span><span class="linebreak"></span>
<span class="line indent1">Cinctaque piscosis Astypalaea vadis,</span><span class="linebreak"></span>
<span class="line">Cum puer, incautis nimium temerarius annis,</span><span class="linebreak"></span>
<span class="line indent1">Altius egit iter, deseruitque patrem.</span><span class="linebreak"></span>
<span class="line"><span class="br"></span><span class="lineNumber">85</span><span class="br"></span>Vincla labant, et cera deo propiore liquescit,</span><span class="linebreak"></span>
<span class="line indent1">Nec tenues ventos brachia mota tenent</span><span class="linebreak"></span>
</p><notes></notes></section>