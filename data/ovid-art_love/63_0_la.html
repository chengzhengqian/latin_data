<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Non mihi venistis, Semele Ledeve, docendae,</span><span class="linebreak"></span>
<span class="line indent1">Perque fretum falso, Sidoni, vecta bove,</span><span class="linebreak"></span>
<span class="line">Aut Helene, quam non stulte, MenelaÃ«, reposcis,</span><span class="linebreak"></span>
<span class="line indent1">Tu quoque non stulte, Troice raptor, habes.</span><span class="linebreak"></span>
<span class="line"><span class="br"></span><span class="lineNumber">255</span><span class="br"></span>Turba docenda venit, pulchrae turpesque puellae:</span><span class="linebreak"></span>
<span class="line indent1">Pluraque sunt semper deteriora bonis.</span><span class="linebreak"></span>
<span class="line">Formosae non artis opem praeceptaque quaerunt:</span><span class="linebreak"></span>
<span class="line indent1">Est illis sua dos, forma sine arte potens;</span><span class="linebreak"></span>
<span class="line">Cum mare compositum est, securus navita cessat:</span><span class="linebreak"></span>
<span class="line indent1"><span class="br"></span><span class="lineNumber">260</span><span class="br"></span>Cum tumet, auxiliis adsidet ille suis.</span><span class="linebreak"></span>
<span class="line">Rara tamen mendo facies caret: occule mendas,</span><span class="linebreak"></span>
<span class="line indent1">Quaque potes vitium corporis abde tui.</span><span class="linebreak"></span>
<span class="line">Si brevis es, sedeas, ne stans videare sedere:</span><span class="linebreak"></span>
<span class="line indent1">Inque tuo iaceas quantulacumque toro;</span><span class="linebreak"></span>
<span class="line"><span class="br"></span><span class="lineNumber">265</span><span class="br"></span>Hic quoque, ne possit fieri mensura cubantis,</span><span class="linebreak"></span>
<span class="line indent1">Iniecta lateant fac tibi veste pedes.</span><span class="linebreak"></span>
<span class="line">Quae nimium gracilis, pleno velamina filo</span><span class="linebreak"></span>
<span class="line indent1">Sumat, et ex umeris laxus amictus eat.</span><span class="linebreak"></span>
<span class="line">Pallida purpureis spargat sua corpora virgis,</span><span class="linebreak"></span>
<span class="line indent1"><span class="br"></span><span class="lineNumber">270</span><span class="br"></span>Nigrior ad Pharii confuge piscis opem.</span><span class="linebreak"></span>
<span class="line">Pes malus in nivea semper celetur aluta:</span><span class="linebreak"></span>
<span class="line indent1">Arida nec vinclis crura resolve suis.</span><span class="linebreak"></span>
<span class="line">Conveniunt tenues scapulis analemptrides altis:</span><span class="linebreak"></span>
<span class="line indent1">Angustum circa fascia pectus eat.</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>Exiguo signet gestu, quodcumque loquetur,</span><span class="linebreak"></span>
<span class="line indent1">Cui digiti pingues et scaber unguis erit.</span><span class="linebreak"></span>
<span class="line">Cui gravis oris odor numquam ieiuna loquatur,</span><span class="linebreak"></span>
<span class="line indent1">Et semper spatio distet ab ore viri.</span><span class="linebreak"></span>
<span class="line">Si niger aut ingens aut non erit ordine natus</span><span class="linebreak"></span>
<span class="line indent1"><span class="br"></span><span class="lineNumber">280</span><span class="br"></span>Dens tibi, ridendo maxima damna feres.</span><span class="linebreak"></span>
</p><notes></notes></section>