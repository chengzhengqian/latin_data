<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Anulus ut fiat, primo conliditur aurum;</span><span class="linebreak"></span>
<span class="line indent1">Quas geritis vestis, sordida lana fuit;</span><span class="linebreak"></span>
<span class="line">Cum fieret, lapis asper erat: nunc, nobile signum,</span><span class="linebreak"></span>
<span class="line indent1">Nuda Venus madidas exprimit imbre comas.</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>Tu quoque dum coleris, nos te dormire putemus;</span><span class="linebreak"></span>
<span class="line indent1">Aptius a summa conspiciere manu.</span><span class="linebreak"></span>
<span class="line">Cur mihi nota tuo causa est candoris in ore?</span><span class="linebreak"></span>
<span class="line indent1">Claude forem thalami! quid rude prodis opus?</span><span class="linebreak"></span>
<span class="line">Multa viros nescire decet; pars maxima rerum</span><span class="linebreak"></span>
<span class="line indent1"><span class="br"></span><span class="lineNumber">230</span><span class="br"></span>Offendat, si non interiora tegas.</span><span class="linebreak"></span>
<span class="line">Aurea quae splendent ornato signa theatro,</span><span class="linebreak"></span>
<span class="line indent1">Inspice, contemnes: brattea ligna tegit;</span><span class="linebreak"></span>
<span class="line">Sed neque ad illa licet populo, nisi facta, venire.</span><span class="linebreak"></span>
<span class="line indent1">Nec nisi summotis forma paranda viris.</span><span class="linebreak"></span>
<span class="line"><span class="br"></span><span class="lineNumber">235</span><span class="br"></span>At non pectendos coram praebere capillo,</span><span class="linebreak"></span>
<span class="line indent1">Ut iaceant fusi per tua terga, veto.</span><span class="linebreak"></span>
<span class="line">Illo praecipue ne sis morosa caveto</span><span class="linebreak"></span>
<span class="line indent1">Tempore, nec lapsas saepe resolve comas.</span><span class="linebreak"></span>
<span class="line">Tuta sit ornatrix; odi, quae sauciat ora</span><span class="linebreak"></span>
<span class="line"><span class="br"></span><span class="lineNumber">240</span><span class="br"></span>Unguibus et rapta brachia figit acu.</span><span class="linebreak"></span>
<span class="line">Devovet, ut tangit, dominae caput illa, simulque</span><span class="linebreak"></span>
<span class="line indent1">Plorat in invisas sanguinolenta comas.</span><span class="linebreak"></span>
<span class="line">Quae male crinita est, custodem in limine ponat,</span><span class="linebreak"></span>
<span class="line indent1">Orneturve Bonae semper in aede deae.</span><span class="linebreak"></span>
<span class="line"><span class="br"></span><span class="lineNumber">245</span><span class="br"></span>Dictus eram subito cuidam venisse puellae:</span><span class="linebreak"></span>
<span class="line indent1">Turbida perversas induit illa comas.</span><span class="linebreak"></span>
<span class="line">Hostibus eveniat tam foedi causa pudoris,</span><span class="linebreak"></span>
<span class="line indent1">Inque nurus Parthas dedecus illud eat.</span><span class="linebreak"></span>
<span class="line">Turpe pecus mutilum, turpis sine gramine campus,</span><span class="linebreak"></span>
<span class="line indent1"><span class="br"></span><span class="lineNumber">250</span><span class="br"></span>Et sine fronde frutex, et sine crine caput.</span><span class="linebreak"></span>
</p><notes><section class="footnotes"><ul><li class="note text" id="note_LCL232_134_228"><sup class="lineRef">228</sup>prodis <span class="italic">some MSS.</span>: cogis <span class="italic">R.</span></li><li class="note text" id="note_LCL232_134_231"><sup class="lineRef">231</sup>splendent <span class="italic">Burmann</span>: pendent <span class="italic">MSS.</span></li></ul></section></notes></section>