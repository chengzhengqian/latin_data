<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Femina quam iuveni blande temptata repugnet:</span><span class="linebreak"></span>
<span class="line indent1">Haec quoque, quam poteris credere nolle, volet.</span><span class="linebreak"></span>
<span class="line"><span class="br"></span><span class="lineNumber">275</span><span class="br"></span>Utque viro furtiva venus, sic grata puellae:</span><span class="linebreak"></span>
<span class="line indent1">Vir male dissimulat: tectius illa cupit.</span><span class="linebreak"></span>
<span class="line">Conveniat maribus, ne quam nos ante rogemus,</span><span class="linebreak"></span>
<span class="line indent1">Femina iam partes victa rogantis agat.</span><span class="linebreak"></span>
<span class="line">Mollibus in pratis admugit femina tauro:</span><span class="linebreak"></span>
<span class="line indent1"><span class="br"></span><span class="lineNumber">280</span><span class="br"></span>Femina cornipedi semper adhinnit equo.</span><span class="linebreak"></span>
<span class="line">Parcior in nobis nec tam furiosa libido:</span><span class="linebreak"></span>
<span class="line indent1">Legitimum finem flamma virilis habet.</span><span class="linebreak"></span>
<span class="line">Byblida quid referam, vetito quae fratris amore</span><span class="linebreak"></span>
<span class="line indent1">Arsit et est laqueo fortiter ulta nefas?</span><span class="linebreak"></span>
<span class="line"><span class="br"></span><span class="lineNumber">285</span><span class="br"></span>Myrrha patrem, sed non qua filia debet, amavit,</span><span class="linebreak"></span>
<span class="line indent1">Et nunc obducto cortice pressa latet:</span><span class="linebreak"></span>
<span class="line">Illius lacrimis, quas arbore fundit odora,</span><span class="linebreak"></span>
<span class="line indent1">Unguimur, et dominae nomina gutta tenet.</span><span class="linebreak"></span>
<span class="line">Forte sub umbrosis nemorosae vallibus Idae</span><span class="linebreak"></span>
<span class="line indent1"><span class="br"></span><span class="lineNumber">290</span><span class="br"></span>Candidus, armenti gloria, taurus erat,</span><span class="linebreak"></span>
<span class="line">Signatus tenui media inter cornua nigro:</span><span class="linebreak"></span>
<span class="line indent1">Una fuit labes, cetera lactis erant.</span><span class="linebreak"></span>
<span class="line">Illum Cnosiadesque Cydoneaeque iuvencae</span><span class="linebreak"></span>
<span class="line indent1">Optarunt tergo sustinuisse suo.</span><span class="linebreak"></span>
<span class="line"><span class="br"></span><span class="lineNumber">295</span><span class="br"></span>PasiphaÃ« fieri gaudebat adultera tauri;</span><span class="linebreak"></span>
<span class="line indent1">Invida formosas oderat illa boves.</span><span class="linebreak"></span>
<span class="line">Nota cano: non hoc, centum quae sustinet urbes,</span><span class="linebreak"></span>
<span class="line indent1">Quamvis sit mendax, Creta negare potest.</span><span class="linebreak"></span>
<span class="line">Ipsa novas frondes et prata tenerrima tauro</span><span class="linebreak"></span>
<span class="line indent1"><span class="br"></span><span class="lineNumber">300</span><span class="br"></span>Fertur inadsueta subsecuisse manu.</span><span class="linebreak"></span>
<span class="line">It comes armentis, nec ituram cura moratur</span><span class="linebreak"></span>
<span class="line indent1">Coniugis, et Minos a bove victus erat.</span><span class="linebreak"></span>
</p><notes></notes></section>