<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">At licet et prodest Pompeias ire per umbras,</span><span class="linebreak"></span>
<span class="line indent1">Virginis aetheriis cum caput ardet equis;</span><span class="linebreak"></span>
<span class="line">Visite laurigero sacrata Palatia Phoebo:</span><span class="linebreak"></span>
<span class="line indent1"><span class="br"></span><span class="lineNumber">390</span><span class="br"></span>Ille Paraetonicas mersit in alta rates;</span><span class="linebreak"></span>
<span class="line">Quaeque soror coniunxque ducis monimenta pararunt,</span><span class="linebreak"></span>
<span class="line indent1">Navalique gener cinctus honore caput;</span><span class="linebreak"></span>
<span class="line">Visite turicremas vaccae Memphitidos aras,</span><span class="linebreak"></span>
<span class="line indent1">Visite conspicuis terna theatra locis;</span><span class="linebreak"></span>
<span class="line"><span class="br"></span><span class="lineNumber">395</span><span class="br"></span>Spectentur tepido maculosae sanguine harenae,</span><span class="linebreak"></span>
<span class="line indent1">Metaque ferventi circueunda rota.</span><span class="linebreak"></span>
<span class="line">Quod latet, ignotum est: ignoti nulla cupido:</span><span class="linebreak"></span>
<span class="line indent1">Fructus abest, facies cum bona teste caret.</span><span class="linebreak"></span>
<span class="line">Tu licet et Thamyram superes et Amoebea cantu,</span><span class="linebreak"></span>
<span class="line indent1"><span class="br"></span><span class="lineNumber">400</span><span class="br"></span>Non erit ignotae gratia magna lyrae.</span><span class="linebreak"></span>
<span class="line">Si Venerem Cous nusquam posuisset Apelles,</span><span class="linebreak"></span>
<span class="line indent1">Mersa sub aequoreis illa lateret aquis.</span><span class="linebreak"></span>
<span class="line">Quid petitur sacris, nisi tantum fama, poetis?</span><span class="linebreak"></span>
<span class="line indent1">Hoc votum nostri summa laboris habet.</span><span class="linebreak"></span>
<span class="line"><span class="br"></span><span class="lineNumber">405</span><span class="br"></span>Cura deum fuerant olim regumque poetae:</span><span class="linebreak"></span>
<span class="line indent1">Praemiaque antiqui magna tulere chori.</span><span class="linebreak"></span>
<span class="line">Sanctaque maiestas et erat venerabile nomen</span><span class="linebreak"></span>
<span class="line indent1">Vatibus, et largae saepe dabantur opes.</span><span class="linebreak"></span>
</p><notes></notes></section>