<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line"><span class="br"></span><span class="lineNumber">585</span><span class="br"></span>Hic aliquis ridens “in me, fortissime Mavors,</span><span class="linebreak"></span>
<span class="line indent1">Si tibi sunt oneri, vincula transfer!” ait.</span><span class="linebreak"></span>
<span class="line">Vix precibus, Neptune, tuis captiva resolvit</span><span class="linebreak"></span>
<span class="line indent1">Corpora: Mars Thracen occupat, illa Paphon.</span><span class="linebreak"></span>
<span class="line">Hoc tibi pro facto, Vulcane: quod ante tegebant,</span><span class="linebreak"></span>
<span class="line indent1"><span class="br"></span><span class="lineNumber">590</span><span class="br"></span>Liberius faciunt, ut pudor omnis abest:</span><span class="linebreak"></span>
<span class="line">Saepe tamen demens stulte fecisse fateris,</span><span class="linebreak"></span>
<span class="line indent1">Teque ferunt artis paenituisse tuae.</span><span class="linebreak"></span>
<span class="line">Hoc vetiti vos este; vetat deprensa Dione</span><span class="linebreak"></span>
<span class="line indent1">Insidias illas, quas tulit ipsa, dare.</span><span class="linebreak"></span>
<span class="line"><span class="br"></span><span class="lineNumber">595</span><span class="br"></span>Nec vos rivali laqueos disponite, nec vos</span><span class="linebreak"></span>
<span class="line indent1">Excipite arcana verba notata manu.</span><span class="linebreak"></span>
<span class="line">Ista viri captent, si iam captanda putabunt,</span><span class="linebreak"></span>
<span class="line indent1">Quos faciet iustos ignis et unda viros.</span><span class="linebreak"></span>
<span class="line">En, iterum testor: nihil hic, nisi lege remissum</span><span class="linebreak"></span>
<span class="line indent1"><span class="br"></span><span class="lineNumber">600</span><span class="br"></span>Luditur: in nostris instita nulla iocis.</span><span class="linebreak"></span>
</p>
<p class="lineGroup">
<span class="line">Quis Cereris ritus ausit vulgare profanis,</span><span class="linebreak"></span>
<span class="line indent1">Magnaque Threïcia sacra reperta Samo?</span><span class="linebreak"></span>
<span class="line">Exigua est virtus praestare silentia rebus:</span><span class="linebreak"></span>
<span class="line indent1">At contra gravis est culpa tacenda loqui.</span><span class="linebreak"></span>
<span class="line"><span class="br"></span><span class="lineNumber">605</span><span class="br"></span>O bene, quod frustra captatis arbore pomis </span><span class="linebreak"></span>
<span class="line indent1">Garrulus in media Tantalus aret aqua!</span><span class="linebreak"></span>
<span class="line">Praecipue Cytherea iubet sua sacra taceri:</span><span class="linebreak"></span>
<span class="line indent1">Admoneo, veniat nequis ad illa loquax.</span><span class="linebreak"></span>
<span class="line">Condita si non sunt Veneris mysteria cistis,</span><span class="linebreak"></span>
<span class="line indent1"><span class="br"></span><span class="lineNumber">610</span><span class="br"></span>Nec cava vesanis ictibus aera sonant,</span><span class="linebreak"></span>
<span class="line">At sic inter nos medio versantur in usu,</span><span class="linebreak"></span>
<span class="line indent1">Se tamen inter nos ut latuisse velint.</span><span class="linebreak"></span>
</p><notes><section class="footnotes"><ul><li class="note text" id="note_LCL232_106_589"><sup class="lineRef">589</sup>pro facto <span class="italic">some MSS.</span>: profecto <span class="italic">most MSS.</span></li><li class="note text" id="note_LCL232_106_593"><sup class="lineRef">593</sup>vetiti vos esse (este <span class="italic">Ehwald</span>) <span class="italic">R</span>: vetui . . . vos ecce <span class="italic">MSS.</span></li></ul></section></notes></section>