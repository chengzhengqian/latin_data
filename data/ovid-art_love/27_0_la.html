<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Nil nisi turpe iuvat: curae sua cuique voluptas:</span><span class="linebreak"></span>
<span class="line indent1"><span class="br"></span><span class="lineNumber">750</span><span class="br"></span>Haec quoque ab alterius grata dolore veni.</span><span class="linebreak"></span>
<span class="line">Heu facinus! non est hostis metuendus amanti;</span><span class="linebreak"></span>
<span class="line indent1">Quos credis fidos, effuge, tutus eris.</span><span class="linebreak"></span>
<span class="line">Cognatum fratremque cave carumque sodalem:</span><span class="linebreak"></span>
<span class="line indent1">Praebebit veros haec tibi turba metus.</span><span class="linebreak"></span>
</p>
<p class="lineGroup">
<span class="line"><span class="br"></span><span class="lineNumber">755</span><span class="br"></span>Finiturus eram, sed sunt diversa puellis</span><span class="linebreak"></span>
<span class="line indent1">Pectora: mille animos excipe mille modis.</span><span class="linebreak"></span>
<span class="line">Nec tellus eadem parit omnia; vitibus illa</span><span class="linebreak"></span>
<span class="line indent1">Convenit, haec oleis; hac bene farra virent.</span><span class="linebreak"></span>
<span class="line">Pectoribus mores tot sunt, quot in ore figurae;</span><span class="linebreak"></span>
<span class="line indent1"><span class="br"></span><span class="lineNumber">760</span><span class="br"></span>Qui sapit, innumeris moribus aptus eri,</span><span class="linebreak"></span>
<span class="line">Utque leves Proteus modo se tenuabit in undas,</span><span class="linebreak"></span>
<span class="line indent1">Nunc leo, nunc arbor, nunc erit hirtus aper.</span><span class="linebreak"></span>
<span class="line">Hi iaculo pisces, illi capiuntur ab hamis:</span><span class="linebreak"></span>
<span class="line indent1">Hos cava contento retia fune trahunt.</span><span class="linebreak"></span>
<span class="line"><span class="br"></span><span class="lineNumber">765</span><span class="br"></span>Nec tibi conveniet cunctos modus unus ad annos:</span><span class="linebreak"></span>
<span class="line indent1">Longius insidias cerva videbit anus.</span><span class="linebreak"></span>
<span class="line">Si doctus videare rudi, petulansve pudenti,</span><span class="linebreak"></span>
<span class="line indent1">Diffidet miserae protinus illa sibi.</span><span class="linebreak"></span>
<span class="line">Inde fit, ut quae se timuit committere honesto,</span><span class="linebreak"></span>
<span class="line indent1"><span class="br"></span><span class="lineNumber">770</span><span class="br"></span>Vilis ad amplexus inferioris eat.</span><span class="linebreak"></span>
</p>
<p class="lineGroup">
<span class="line">Pars superat coepti, pars est exhausta laboris.</span><span class="linebreak"></span>
<span class="line indent1">Hic teneat nostras ancora iacta rates.</span><span class="linebreak"></span>
</p>
<notes></notes></section>