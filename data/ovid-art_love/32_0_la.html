<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Forma bonum fragile est, quantumque accedit ad annos</span><span class="linebreak"></span>
<span class="line indent1">Fit minor, et spatio carpitur ipsa suo.</span><span class="linebreak"></span>
<span class="line"><span class="br"></span><span class="lineNumber">115</span><span class="br"></span>Nec violae semper nec hiantia lilia florent,</span><span class="linebreak"></span>
<span class="line indent1">Et riget amissa spina relicta rosa.</span><span class="linebreak"></span>
<span class="line">Et tibi iam venient cani, formose, capilli,</span><span class="linebreak"></span>
<span class="line indent1">Iam venient rugae, quae tibi corpus arent.</span><span class="linebreak"></span>
<span class="line">Iam molire animum, qui duret, et adstrue formae:</span><span class="linebreak"></span>
<span class="line indent1"><span class="br"></span><span class="lineNumber">120</span><span class="br"></span>Solus ad extremos permanet ille rogo.</span><span class="linebreak"></span>
<span class="line">Nec levis ingenuas pectus coluisse per artes</span><span class="linebreak"></span>
<span class="line indent1">Cura sit et linguas edidicisse duas.</span><span class="linebreak"></span>
<span class="line">Non formosus erat, sed erat facundus Ulixes,</span><span class="linebreak"></span>
<span class="line indent1">Et tamen aequoreas torsit amore deas.</span><span class="linebreak"></span>
<span class="line"><span class="br"></span><span class="lineNumber">125</span><span class="br"></span>A quotiens illum doluit properare Calypso,</span><span class="linebreak"></span>
<span class="line indent1">Remigioque aptas esse negavit aquas!</span><span class="linebreak"></span>
<span class="line">Haec Troiae casus iterumque iterumque rogabat:</span><span class="linebreak"></span>
<span class="line indent1">Ille referre aliter saepe solebat idem.</span><span class="linebreak"></span>
<span class="line">Litore constiterant: illic quoque pulchra Calypso</span><span class="linebreak"></span>
<span class="line indent1"><span class="br"></span><span class="lineNumber">130</span><span class="br"></span>Exigit Odrysii fata cruenta duci.</span><span class="linebreak"></span>
<span class="line">Ille levi virga (virgam nam forte tenebat)</span><span class="linebreak"></span>
<span class="line indent1">Quod rogat, in spisso litore pingit opus.</span><span class="linebreak"></span>
<span class="line">“Haec” inquit “Troia est” (muros in litore fecit):</span><span class="linebreak"></span>
<span class="line indent1">“Hic tibi sit Simois; haec mea castra puta.</span><span class="linebreak"></span>
<span class="line">Campus erat” (campumque facit), “quem caede Dolonis</span><span class="linebreak"></span>
<span class="line indent1"><span class="br"></span><span class="lineNumber">136</span><span class="br"></span>Sparsimus, Haemonios dum vigil optat equos.</span><span class="linebreak"></span>
<span class="line">Illic Sithonii fuerant tentoria Rhesi:</span><span class="linebreak"></span>
<span class="line indent1">Hac ego sum captis nocte revectus equis.”</span><span class="linebreak"></span>
<span class="line">Pluraque pingebat, subitus cum Pergama fluctus</span><span class="linebreak"></span>
<span class="line indent1"><span class="br"></span><span class="lineNumber">140</span><span class="br"></span>Abstulit et Rhesi cum duce castra suo.</span><span class="linebreak"></span>
<span class="line">Tum dea “quas” inquit “fidas tibi credis ituro,</span><span class="linebreak"></span>
<span class="line indent1">Perdiderint undae nomina quanta, vides?”</span><span class="linebreak"></span>
</p><notes><section class="footnotes"><ul><li class="note text" id="note_LCL232_74_115"><sup class="lineRef">115</sup>semper nec hiantia <span class="italic">some MSS.</span> ianthina <span class="italic">conj. Brandt</span>: semperve hyacinthia <span class="italic">Heinsius</span> (nec hyaccintia <span class="italic">with</span> hyac <span class="italic">erased and</span> Apollinea <span class="italic">written over R</span>).</li></ul></section></notes></section>