<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Non semel hoc vitium nocuit mihi: doctior ille,</span><span class="linebreak"></span>
<span class="line indent1">Quo veniunt alii conciliante viri.</span><span class="linebreak"></span>
<span class="line"><span class="br"></span><span class="lineNumber">555</span><span class="br"></span>Sed melius nescisse fuit: sine furta tegantur,</span><span class="linebreak"></span>
<span class="line indent1">Ne fugiat ficto fassus ab ore pudor.</span><span class="linebreak"></span>
<span class="line">Quo magis, o iuvenes, deprendere parcite vestras:</span><span class="linebreak"></span>
<span class="line indent1">Peccent, peccantes verba dedisse putent.</span><span class="linebreak"></span>
<span class="line">Crescit amor prensis; ubi par fortuna duorum est,</span><span class="linebreak"></span>
<span class="line indent1"><span class="br"></span><span class="lineNumber">560</span><span class="br"></span>In causa damni perstat uterque sui.</span><span class="linebreak"></span>
<span class="line">Fabula narratur toto notissima caelo,</span><span class="linebreak"></span>
<span class="line indent1">Mulciberis capti Marsque Venusque dolis.</span><span class="linebreak"></span>
<span class="line">Mars pater, insano Veneris turbatus amore,</span><span class="linebreak"></span>
<span class="line indent1">De duce terribili factus amator erat.</span><span class="linebreak"></span>
<span class="line"><span class="br"></span><span class="lineNumber">565</span><span class="br"></span> Nec Venus oranti (neque enim dea mollior ulla est)</span><span class="linebreak"></span>
<span class="line indent1">Rustica Gradivo difficilisque fuit.</span><span class="linebreak"></span>
<span class="line">A, quotiens lasciva pedes risisse mariti</span><span class="linebreak"></span>
<span class="line indent1">Dicitur, et duras igne vel arte manus.</span><span class="linebreak"></span>
<span class="line">Marte palam simul est Vulcanum imitata, decebat,</span><span class="linebreak"></span>
<span class="line indent1"><span class="br"></span><span class="lineNumber">570</span><span class="br"></span>Multaque cum forma gratia mixta fuit.</span><span class="linebreak"></span>
<span class="line">Sed bene concubitus primos celare solebant.</span><span class="linebreak"></span>
<span class="line indent1">Plena verecundi culpa pudoris erat.</span><span class="linebreak"></span>
<span class="line">Indicio Solis (quis Solem fallere possit?)</span><span class="linebreak"></span>
<span class="line indent1">Cognita Vulcano coniugis acta suae.</span><span class="linebreak"></span>
<span class="line">Quam mala, Sol, exempla moves! Pete munus ab ipsa</span><span class="linebreak"></span>
<span class="line indent1"><span class="br"></span><span class="lineNumber">576</span><span class="br"></span>Et tibi, si taceas, quod dare possit, habet.</span><span class="linebreak"></span>
<span class="line">Mulciber obscuros lectum circaque superque</span><span class="linebreak"></span>
<span class="line indent1">Disponit laqueos: lumina fallit opus.</span><span class="linebreak"></span>
<span class="line">Fingit iter Lemnon; veniunt ad foedus amantes:</span><span class="linebreak"></span>
<span class="line indent1"><span class="br"></span><span class="lineNumber">580</span><span class="br"></span>Impliciti laqueis nudus uterque iacent.</span><span class="linebreak"></span>
<span class="line">Convocat ille deos; praebent spectacula capti:</span><span class="linebreak"></span>
<span class="line indent1">Vix lacrimas Venerem continuisse putant.</span><span class="linebreak"></span>
<span class="line">Non vultus texisse suos, non denique possunt</span><span class="linebreak"></span>
<span class="line indent1">Partibus obscenis opposuisse manus.</span><span class="linebreak"></span>
</p><notes><section class="footnotes"><ul><li class="note text" id="note_LCL232_104_556"><sup class="lineRef">556</sup>ficto <span class="italic">Madvig</span>: victo <span class="italic">MSS.</span> fassus <span class="italic">R</span>: laesus <span class="italic">MSS.</span></li></ul></section></notes></section>