<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line"><span class="br"></span><span class="lineNumber">465</span><span class="br"></span>Quae modo pugnarunt, iungunt sua rostra columbae,</span><span class="linebreak"></span>
<span class="line indent1">Quarum blanditias verbaque murmur habet.</span><span class="linebreak"></span>
<span class="line">Prima fuit rerum confusa sine ordine moles,</span><span class="linebreak"></span>
<span class="line indent1">Unaque erat facies sidera, terra, fretum;</span><span class="linebreak"></span>
<span class="line">Mox caelum impositum terris, humus aequore cincta est</span><span class="linebreak"></span>
<span class="line indent1"><span class="br"></span><span class="lineNumber">470</span><span class="br"></span>Inque suas partes cessit inane chaos;</span><span class="linebreak"></span>
<span class="line">Silva feras, volucres aer accepit habendas,</span><span class="linebreak"></span>
<span class="line indent1">In liquida, pisces, delituistis aqua.</span><span class="linebreak"></span>
<span class="line">Tum genus humanum solis errabat in agris,</span><span class="linebreak"></span>
<span class="line indent1">Idque merae vires et rude corpus erat;</span><span class="linebreak"></span>
<span class="line"><span class="br"></span><span class="lineNumber">475</span><span class="br"></span>Silva domus fuerat, cibus herba, cubilia frondes:</span><span class="linebreak"></span>
<span class="line indent1">Iamque diu nulli cognitus alter erat.</span><span class="linebreak"></span>
<span class="line">Blanda truces animos fertur mollisse voluptas:</span><span class="linebreak"></span>
<span class="line indent1">Constiterant uno femina virque loco;</span><span class="linebreak"></span>
<span class="line">Quid facerent, ipsi nullo didicere magistro:</span><span class="linebreak"></span>
<span class="line indent1"><span class="br"></span><span class="lineNumber">480</span><span class="br"></span>Arte Venus nulla dulce peregit opus.</span><span class="linebreak"></span>
<span class="line">Ales habet, quod amet; cum quo sua gaudia iungat,</span><span class="linebreak"></span>
<span class="line indent1">Invenit in media femina piscis aqua;</span><span class="linebreak"></span>
<span class="line">Cerva parem sequitur, serpens serpente tenetur,</span><span class="linebreak"></span>
<span class="line indent1">Haeret adulterio cum cane nexa canis;</span><span class="linebreak"></span>
<span class="line"><span class="br"></span><span class="lineNumber">485</span><span class="br"></span>Laeta salitur ovis: tauro quoque laeta iuvenca est:</span><span class="linebreak"></span>
<span class="line indent1">Sustinet inmundum sima capella marem;</span><span class="linebreak"></span>
<span class="line">In furias agitantur equae, spatioque remota</span><span class="linebreak"></span>
<span class="line indent1">Per loca dividuos amne sequuntur equos.</span><span class="linebreak"></span>
<span class="line">Ergo age et iratae medicamina fortia praebe:</span><span class="linebreak"></span>
<span class="line indent1"><span class="br"></span><span class="lineNumber">490</span><span class="br"></span>Illa feri requiem sola doloris habent:</span><span class="linebreak"></span>
<span class="line">Illa Machaonios superant medicamina sucos:</span><span class="linebreak"></span>
<span class="line indent1">His, ubi peccaris, restituendus eris.</span><span class="linebreak"></span>
</p>
<p class="lineGroup">
<span class="line">Haec ego cum canerem, subito manifestus Apollo</span><span class="linebreak"></span>
<span class="line indent1">Movit inauratae pollice fila lyrae.</span><span class="linebreak"></span>
</p><notes></notes></section>