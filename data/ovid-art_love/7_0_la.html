<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line"><span class="br"></span><span class="lineNumber">165</span><span class="br"></span>Illa saepe puer Veneris pugnavit harena,</span><span class="linebreak"></span>
<span class="line indent1">Et qui spectavit vulnera, vulnus habet.</span><span class="linebreak"></span>
<span class="line">Dum loquitur tangitque manum poscitque libellum</span><span class="linebreak"></span>
<span class="line indent1">Et quaerit posito pignore, vincat uter,</span><span class="linebreak"></span>
<span class="line">Saucius ingemuit telumque volatile sensit,</span><span class="linebreak"></span>
<span class="line indent1"><span class="br"></span><span class="lineNumber">170</span><span class="br"></span>Et pars spectati muneris ipse fui.</span><span class="linebreak"></span>
</p>
<p class="lineGroup">
<span class="line">Quid, modo cum belli navalis imagine Caesar</span><span class="linebreak"></span>
<span class="line indent1">Persidas induxit Cecropiasque rates?</span><span class="linebreak"></span>
<span class="line">Nempe ab utroque mari iuvenes, ab utroque puellae</span><span class="linebreak"></span>
<span class="line indent1">Venere, atque ingens orbis in Urbe fuit.</span><span class="linebreak"></span>
<span class="line"><span class="br"></span><span class="lineNumber">175</span><span class="br"></span>Quis non invenit turba, quod amaret, in illa?</span><span class="linebreak"></span>
<span class="line indent1">Eheu, quam multos advena torsit amor!</span><span class="linebreak"></span>
</p>
<p class="lineGroup">
<span class="line">Ecce, parat Caesar domito quod defuit orbi</span><span class="linebreak"></span>
<span class="line indent1">Addere: nunc, oriens ultime, noster eris.</span><span class="linebreak"></span>
<span class="line">Parthe, dabis poenas: Crassi gaudete sepulti,</span><span class="linebreak"></span>
<span class="line indent1"><span class="br"></span><span class="lineNumber">180</span><span class="br"></span>Signaque barbaricas non bene passa manu.</span><span class="linebreak"></span>
<span class="line">Ultor adest, primisque ducem profitetur in annis,</span><span class="linebreak"></span>
<span class="line indent1">Bellaque non puero tractat agenda puer.</span><span class="linebreak"></span>
<span class="line">Parcite natales timidi numerare deorum:</span><span class="linebreak"></span>
<span class="line indent1">Caesaribus virtus contigit ante diem.</span><span class="linebreak"></span>
<span class="line"><span class="br"></span><span class="lineNumber">185</span><span class="br"></span>Ingenium caeleste suis velocius annis</span><span class="linebreak"></span>
<span class="line indent1">Surgit, et ignavae fert male damna morae.</span><span class="linebreak"></span>
<span class="line">Parvus erat, manibusque duos Tirynthius angues</span><span class="linebreak"></span>
<span class="line indent1">Pressit, et in cunis iam Iove dignus erat.</span><span class="linebreak"></span>
</p><notes><section class="footnotes"><ul><li class="note text" id="note_LCL232_24_181"><sup class="lineRef">181</sup>annis <span class="italic">RO</span>: armis <span class="italic">MSS.</span></li></ul></section></notes></section>