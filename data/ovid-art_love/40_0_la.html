<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Cum tibi maior erit fiducia, posse requiri,</span><span class="linebreak"></span>
<span class="line indent1"><span class="br"></span><span class="lineNumber">360</span><span class="br"></span>Cum procul absenti cura futurus eris,</span><span class="linebreak"></span>
<span class="line">Da requiem: requietus ager bene credita reddit,</span><span class="linebreak"></span>
<span class="line indent1">Terraque caelestes arida sorbet aquas.</span><span class="linebreak"></span>
<span class="line">Phyllida Demophoon praesens moderatius ussit:</span><span class="linebreak"></span>
<span class="line indent1">Exarsit velis acrius illa datis.</span><span class="linebreak"></span>
<span class="line"><span class="br"></span><span class="lineNumber">355</span><span class="br"></span>Penelopen absens sollers torquebat Ulixes;</span><span class="linebreak"></span>
<span class="line indent1">Phylacides aberat, Laodamia, tuus.</span><span class="linebreak"></span>
<span class="line">Sed mora tuta brevis: lentescunt tempore curae,</span><span class="linebreak"></span>
<span class="line indent1">Vanescitque absens et novus intrat amor.</span><span class="linebreak"></span>
<span class="line">Dum Menelaus abest, Helene, ne sola iaceret,</span><span class="linebreak"></span>
<span class="line indent1"><span class="br"></span><span class="lineNumber">360</span><span class="br"></span>Hospitis est tepido nocte recepta sinu.</span><span class="linebreak"></span>
<span class="line">Quis stupor hic, Menelae, fuit? tu solus abibas,</span><span class="linebreak"></span>
<span class="line indent1">Isdem sub tectis hospes et uxor erant.</span><span class="linebreak"></span>
<span class="line">Accipitri timidas credis, furiose, columbas?</span><span class="linebreak"></span>
<span class="line indent1">Plenum montano credis ovile lupo?</span><span class="linebreak"></span>
<span class="line"><span class="br"></span><span class="lineNumber">365</span><span class="br"></span>Nil Helene peccat, nihil hic committit adulter:</span><span class="linebreak"></span>
<span class="line indent1">Quod tu, quod faceret quilibet, ille facit.</span><span class="linebreak"></span>
<span class="line">Cogis adulterium dando tempusque locumque;</span><span class="linebreak"></span>
<span class="line indent1">Quid nisi consilio est usa puella tuo?</span><span class="linebreak"></span>
<span class="line">Quid faciat? vir abest, et adest non rusticus hospes,</span><span class="linebreak"></span>
<span class="line indent1"><span class="br"></span><span class="lineNumber">370</span><span class="br"></span>Et timet in vacuo sola cubare toro.</span><span class="linebreak"></span>
<span class="line">Viderit Atrides: Helenen ego crimine solvo:</span><span class="linebreak"></span>
<span class="line indent1">Usa est humani commoditate viri.</span><span class="linebreak"></span>
</p>
<p class="lineGroup">
<span class="line">Sed neque fulvus aper media tam saevus in ira est,</span><span class="linebreak"></span>
<span class="line indent1">Fulmineo rabidos cum rotat ore canes,</span><span class="linebreak"></span>
<span class="line"><span class="br"></span><span class="lineNumber">375</span><span class="br"></span>Nec lea, cum catulis lactentibus ubera praebet,</span><span class="linebreak"></span>
<span class="line indent1">Nec brevis ignaro vipera laesa pede,</span><span class="linebreak"></span>
<span class="line">Femina quam socii deprensa paelice lecti:</span><span class="linebreak"></span>
<span class="line indent1">Ardet et in vultu pignora mentis habet.</span><span class="linebreak"></span>
</p><notes></notes></section>