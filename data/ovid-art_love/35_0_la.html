<section class="div1 language" lang="la"><header><hgroup><h1>Ovid</h1></hgroup></header><p class="lineGroup">
<span class="line">Seu ludet, numerosque manu iactabit eburnos,</span><span class="linebreak"></span>
<span class="line indent1">Tu male iactato, tu male iacta dato:</span><span class="linebreak"></span>
<span class="line"><span class="br"></span><span class="lineNumber">205</span><span class="br"></span>Seu iacies talos, victam ne poena sequatur,</span><span class="linebreak"></span>
<span class="line indent1">Damnosi facito stent tibi saepe canes:</span><span class="linebreak"></span>
<span class="line">Sive latrocinii sub imagine calculus ibit,</span><span class="linebreak"></span>
<span class="line indent1">Fac pereat vitreo miles ab hoste tuus.</span><span class="linebreak"></span>
<span class="line">Ipse tene distenta suis umbracula virgis,</span><span class="linebreak"></span>
<span class="line indent1"><span class="br"></span><span class="lineNumber">210</span><span class="br"></span>Ipse fac in turba, qua venit illa, locum.</span><span class="linebreak"></span>
<span class="line">Nec dubita tereti scamnum producere lecto,</span><span class="linebreak"></span>
<span class="line indent1">Et tenero soleam deme vel adde pedi.</span><span class="linebreak"></span>
<span class="line">Saepe etiam dominae, quamvis horrebis et ipse,</span><span class="linebreak"></span>
<span class="line indent1">Algenti manus est calfacienda sinu.</span><span class="linebreak"></span>
<span class="line"><span class="br"></span><span class="lineNumber">215</span><span class="br"></span>Nec tibi turpe puta (quamvis sit turpe, placebit),</span><span class="linebreak"></span>
<span class="line indent1">Ingenua speculum sustinuisse manu.</span><span class="linebreak"></span>
<span class="line">Ille, fatigata praebendo monstra noverca</span><span class="linebreak"></span>
<span class="line indent1">Qui meruit caelum, quod prior ipse tulit,</span><span class="linebreak"></span>
<span class="line">Inter Ioniacas calathum tenuisse puellas</span><span class="linebreak"></span>
<span class="line indent1"><span class="br"></span><span class="lineNumber">220</span><span class="br"></span>Creditur, et lanas excoluisse rudes.</span><span class="linebreak"></span>
<span class="line">Paruit imperio dominae Tirynthius heros:</span><span class="linebreak"></span>
<span class="line indent1">I nunc et dubita ferre, quod ille tulit.</span><span class="linebreak"></span>
<span class="line">Iussus adesse foro, iussa maturius hora</span><span class="linebreak"></span>
<span class="line indent1">Fac semper venias, nec nisi serus abi.</span><span class="linebreak"></span>
<span class="line"><span class="br"></span><span class="lineNumber">225</span><span class="br"></span>Occurras aliquo, tibi dixerit: omnia differ,</span><span class="linebreak"></span>
<span class="line indent1">Curre, nec inceptum turba moretur iter.</span><span class="linebreak"></span>
<span class="line">Nocte domum repetens epulis perfuncta redibit:</span><span class="linebreak"></span>
<span class="line indent1">Tum quoque pro servo, si vocat illa, veni.</span><span class="linebreak"></span>
<span class="line">Rure erit, et dicet “venias”: Amor odit inertes:</span><span class="linebreak"></span>
<span class="line indent1"><span class="br"></span><span class="lineNumber">230</span><span class="br"></span>Si rota defuerit, tu pede carpe viam.</span><span class="linebreak"></span>
</p><notes><section class="footnotes"><ul><li class="note text" id="note_LCL232_80_217"><sup class="lineRef">217</sup>fatigata . . . noverca <span class="italic">Madvig</span>: -ae . . . -ae <span class="italic">MSS.</span>: praebendo <span class="italic">R</span>: perdendo <span class="italic">MSS.</span></li></ul></section></notes></section>