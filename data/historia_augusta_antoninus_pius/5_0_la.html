<section class="div1 language" lang="la"><header><hgroup><h1>Antoninus Pius</h1></hgroup></header><section class="div2"><p class="noindent">

et in proconsulatu se sanctum gravemque praebuisset. <span class="br"></span><span class="lineNumber">4</span><span class="br"></span>ergo cum eum Hadrianus adoptare se velle publicasset, acceptum est spatium deliberandi, utrum adrogari ab <span class="br"></span><span class="lineNumber">5</span><span class="br"></span>Hadriano vellet. adoptionis lex huiusmodi data est, ut quemadmodum Antoninus ab Hadriano adoptabatur ita sibi ille adoptaret M. Antoninum, fratris uxoris suae filium, et L. Verum, Helii Veri, qui ab Hadriano adoptatus fuerat, filium, qui postea Verus <span class="br"></span><span class="lineNumber">6</span><span class="br"></span>Antoninus est dictus. adoptatus est V. kal. Mart. die, in senatu gratias agens quod de se ita sensisset <span class="br"></span><span class="lineNumber">7</span><span class="br"></span>Hadrianus, factusque est patri et in imperio proconsulari <span class="br"></span><span class="lineNumber">8</span><span class="br"></span>et in tribunicia potestate collega. huius primum hoc fertur quod, cum ab uxore<a class="footnoteLink" href="#note_LCL139_108_1" id="target_note_LCL139_108_1"><sup>1</sup></a> argueretur quasi parum nescio quid suis largiens, dixerit: “Stulta, posteaquam ad imperium transivimus, et <span class="br"></span><span class="lineNumber">9</span><span class="br"></span>illud quod habuimus ante perdidimus”. congiarium <span class="br"></span><span class="lineNumber">10</span><span class="br"></span>populo<a class="footnoteLink" href="#note_LCL139_108_2" id="target_note_LCL139_108_2"><sup>2</sup></a> de proprio dedit et ea quae pater promiserat. et ad opera Hadriani plurimum contulit et aurum coronarium, quod adoptionis suae causa oblatum fuerat, Italicis totum, medium provincialibus reddidit.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL139_108_1"><a class="footnoteCrossrefLink" href="#target_note_LCL139_108_1" title="Click to highlight in text"><sup class="lineRef">1</sup><span class="italic">ab uxore</span> P corr. (P<sup>1</sup> omits <span class="italic">ab); uxor</span> Mommsen; <span class="italic">cum ab uxore argueretur quasi carum</span> (or <span class="italic">rarum) nescio quid suis largiens</span> Salm.</a></li><script type="text/javascript">document.getElementById('note_LCL139_108_1').style.display = "none";</script><li class="note inline" id="note_LCL139_108_2"><a class="footnoteCrossrefLink" href="#target_note_LCL139_108_2" title="Click to highlight in text"><sup class="lineRef">2</sup><span class="italic">militibus</span>, before <span class="italic">populo</span> in P, deleted by Jordan; <span class="italic">militibus ac populo</span> vulg.</a></li><script type="text/javascript">document.getElementById('note_LCL139_108_2').style.display = "none";</script></ul></section></notes></section>