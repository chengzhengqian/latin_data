<section class="div1 language" lang="la"><header><hgroup><h1>Antoninus Pius</h1></hgroup></header><section class="div2"><p class="noindent">

Germanos et Dacos et multas gentes atque Iudaeos <span class="br"></span><span class="lineNumber">5</span><span class="br"></span>rebellantes contudit per praesides ac legatos. in Achaia etiam atque Aegypto rebelliones repressit. VI. Alanos molientis saepe refrenavit. procuratores suos et modeste suscipere tributa iussit et excedentes<a class="footnoteLink" href="#note_LCL139_112_1" id="target_note_LCL139_112_1"><sup>1</sup></a> modum rationem factorum suorum reddere praecepit, nec umquam ullo laetatus est lucro, quo provincialis <span class="br"></span><span class="lineNumber">2</span><span class="br"></span>oppressus est. contra procuratores suos conquerentes libenter audivit.</p>
<p><span class="br"></span><span class="lineNumber">3</span><span class="br"></span> Iis quos Hadrianus damnaverat in senatu indulgentias petiit, dicens etiam ipsum Hadrianum hoc <span class="br"></span><span class="lineNumber">4</span><span class="br"></span>fuisse facturum. imperatorium fastigium ad summam civilitatem deduxit, unde plus crevit, recusantibus aulicis ministris, qui illo nihil per internuntios agente nec terrere poterant homines aliquando nec ea <span class="br"></span><span class="lineNumber">5</span><span class="br"></span>quae occulta non erant vendere. senatui tantum detulit imperator quantum, cum privatus esset, deferri <span class="br"></span><span class="lineNumber">6</span><span class="br"></span>sibi ab alio principe optavit. patris patriae nomen delatum a senatu, quod primo distulerat, cum ingenti

<span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL139_112_1"><a class="footnoteCrossrefLink" href="#target_note_LCL139_112_1" title="Click to highlight in text"><sup class="lineRef">1</sup>So P corr.; <span class="italic">terdecentes</span> P<sup>1</sup>.</a></li><script type="text/javascript">document.getElementById('note_LCL139_112_1').style.display = "none";</script></ul></section></notes></section>