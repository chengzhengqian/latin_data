<section class="div1 language" lang="la"><header><hgroup><h1>Antoninus Pius</h1></hgroup></header><section class="div2">
</section>
<section class="div2">
<p>VIII. Congiarium populo dedit, militibus donativum addidit. puellas alimentarias in honorem Faustinae <span class="br"></span><span class="lineNumber">2</span><span class="br"></span>Faustinianas constituit. opera eius haec exstant: Romae templum Hadriani, honori patris dicatum, Graecostadium post incendium restitutum, instauratum Amphitheatrum, sepulchrum Hadriani, templum <span class="br"></span><span class="lineNumber">3</span><span class="br"></span>Agrippae, Pons Sublicius, Phari restitutio, Caietae portus, Tarracinensis portus restitutio, lavacrum Ostiense, Antiatum aquae ductus, templa Lanuviana. <span class="br"></span><span class="lineNumber">4</span><span class="br"></span>multas etiam civitates adiuvit pecunia, ut opera vel nova facerent vel vetera restituerent, ita ut et magistrate adiuvaret et senatores urbis ad functiones suas.</p>
<p><span class="br"></span><span class="lineNumber">5</span><span class="br"></span> Hereditates eorum qui filios habebant repudiavit. primus constituit, ne poenae causa legatum relictum <span class="br"></span><span class="lineNumber">6</span><span class="br"></span>maneret. successorem viventi bono iudici nulli dedit
<span class="br"></span><span class="lineNumber"></span><span class="br"></span>
</p></section><notes></notes></section>