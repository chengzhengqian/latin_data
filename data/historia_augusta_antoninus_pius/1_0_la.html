<section class="div1 language" lang="la"><header><hgroup><h1>Antoninus Pius</h1></hgroup></header>
<h1><span class="ac">Antoninus Pius</span></h1>
<h1><span class="ac">Iulii Capitolini</span></h1>
<section class="div2">
<p>I. Tito Aurelio Fulvo Boionio Antonino Pio paternum genus e Gallia Transalpina, Nemausense scilicet, <span class="br"></span><span class="lineNumber">2</span><span class="br"></span>avus Titus Aurelius Fulvus, qui per honores diversos ad secundum consulatum et praefecturam urbis 
pervenit, pater Aurelius Fulvus, qui et ipse fuit consul, <span class="br"></span><span class="lineNumber">3, 4</span><span class="br"></span>homo tristis et integer, avia materna Boionia Procilla, mater Arria Fadilla, avus maternus Arrius Antoninus, bis consul, homo sanctus et qui Nervam miseratus esset, quod imperare coepisset, soror <span class="br"></span><span class="lineNumber">5, 6</span><span class="br"></span>uterina Iulia Fadilla, vitricus Iulius Lupus consularis, <span class="br"></span><span class="lineNumber">7</span><span class="br"></span>socer Annius Verus, uxor Annia Faustina, filii mares duo, duae feminae, gener per maiorem filiam Lamia Silanus, per minorem Marcus Antoninus fuere.</p>
<span class="br"></span><span class="lineNumber"></span><span class="br"></span>
</section><notes></notes></section>