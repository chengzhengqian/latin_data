<section class="div1 language" lang="la"><header><hgroup><h1>Antoninus Pius</h1></hgroup></header><section class="div2"><p class="noindent noindent">

alia etiam hoc civilitatis eius praecipuum argumentum est quod, cum domum Homulli visens miransque columnas porphyreticas requisisset, unde eas haberet, atque Homullus ei dixisset, “cum in domum alienam veneris, et mutus et surdus esto,” patienter tulit. cuius Homulli multa ioca semper patienter accepit.</p>
</section>
<section class="div2">
<p>XII. Multa de iure sanxit ususque est iuris peritis Vindio Vero, Salvio Valente, Volusio Maeciano, Ulpio <span class="br"></span><span class="lineNumber">2</span><span class="br"></span>Marcello et Diavoleno. seditiones ubicumque factas non crudelitate sed modestia et gravitate compressit. <span class="br"></span><span class="lineNumber">3</span><span class="br"></span>intra urbes sepeliri mortuos vetuit. sumptum muneribus gladiatoriis instituit. vehicularium cursum summa diligentia sublevavit. omnium quae gessit et in senatu et per edicta rationem reddidit.</p>
<p><span class="br"></span><span class="lineNumber">4</span><span class="br"></span> Periit anno septuagensimo, sed quasi adulescens desideratus est. mors autem eius talis fuisse narratur: cum Alpinum caseum in cena edisset avidius, nocte <span class="br"></span><span class="lineNumber">5</span><span class="br"></span>reiectavit atque alia die febre commotus est. tertia die, cum se gravari videret, Marco Antonino rem publicam et filiam praesentibus praefectis commendavit Fortunamque auream, quae in cubiculo
<span class="br"></span><span class="lineNumber"></span><span class="br"></span>
</p></section><notes></notes></section>