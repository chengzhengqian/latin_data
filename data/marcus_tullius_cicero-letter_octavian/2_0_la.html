<section class="div1 language" lang="la"><header><hgroup><h1>Marcus Tullius Cicero</h1></hgroup></header><p class="noindent">

videre non potero; cedam vita, quae quamquam sollicita
est, tamen si profutura est rei publicae, spe<a class="footnoteLink" href="#note_LCL462_344_5" id="target_note_LCL462_344_5"><sup>5</sup></a> posteritatis
me consolatur, qua sublata non dubitanter occidam; atque
ita cedam ut Fortuna iudicio meo, non animus mihi defuisse
videatur. illud vero quod et praesentis doloris habet
indicium et praeteritae iniuriae testimonium et absentium
sensus significationem non praetermittam quin, quoniam
coram id facere prohibeor, absens pro me reque publica
expostulem tecum. atque ita dico ‘pro me’ si quidem mea
salus aut utilis rei publicae est aut coniuncta certe publicae
saluti. nam per deum immortalium fidem, nisi forte frustra
eos appello quorum aures atque animus a nobis abhorret,
perque Fortunam populi Romani, quae, quamquam nobis
infesta est, fuit aliquando propitia et, ut spero, futura est,
quis tam expers humanitatis, quis huius urbis nomini ac sedibus
usque eo est inimicus ut ista aut dissimulare possit
aut non dolere aut, si nulla ratione publicis incommodis
mederi queat, non morte proprium<a class="footnoteLink" href="#note_LCL462_344_6" id="target_note_LCL462_344_6"><sup>6</sup></a> malum<a class="footnoteLink" href="#note_LCL462_344_7" id="target_note_LCL462_344_7"><sup>7</sup></a> vitet?</p>
<p><span class="br"></span><span class="lineNumber">3</span><span class="br"></span>Nam ut ordiar ab initio et perducam ad extremum
et novissima conferam primis, quae non posterior dies
acerbior priore et quae non insequens hora antecedente
calamitosior populo Romano illuxit? M. Antonius, vir
animi maximi—quod<a class="footnoteLink" href="#note_LCL462_344_8" id="target_note_LCL462_344_8"><sup>8</sup></a> utinam etiam sapientis consili fuisset!—C. Caesare fortissime sed parum feliciter a rei publicae






</p><notes><section class="footnotes"><ul><li class="note" id="note_LCL462_344_5"><a class="footnoteCrossrefLink" href="#target_note_LCL462_344_5" title="Click to highlight in text"><sup class="lineRef">5</sup>spe χ: bona spe Ω</a></li><script type="text/javascript">document.getElementById('note_LCL462_344_5').style.display = "none";</script><li class="note" id="note_LCL462_344_6"><a class="footnoteCrossrefLink" href="#target_note_LCL462_344_6" title="Click to highlight in text"><sup class="lineRef">6</sup>proprium Ω: -ria χ</a></li><script type="text/javascript">document.getElementById('note_LCL462_344_6').style.display = "none";</script><li class="note" id="note_LCL462_344_7"><a class="footnoteCrossrefLink" href="#target_note_LCL462_344_7" title="Click to highlight in text"><sup class="lineRef">7</sup>malum χ: periculum Ω</a></li><script type="text/javascript">document.getElementById('note_LCL462_344_7').style.display = "none";</script><li class="note" id="note_LCL462_344_8"><a class="footnoteCrossrefLink" href="#target_note_LCL462_344_8" title="Click to highlight in text"><sup class="lineRef">8</sup>quod χ: <span class="italic">om.</span> Ω</a></li><script type="text/javascript">document.getElementById('note_LCL462_344_8').style.display = "none";</script></ul></section></notes></section>