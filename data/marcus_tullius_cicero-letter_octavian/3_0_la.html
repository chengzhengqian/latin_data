<section class="div1 language" lang="la"><header><hgroup><h1>Marcus Tullius Cicero</h1></hgroup></header><p class="noindent">

dominatione semoto concupierat magis regium quam
libera civitas pati poterat principatum: publicam dilapidabat
pecuniam, aerarium exhauriebat, minuebat vectigalia,
donabat civitates immunitate, nationes &lt;civitate&gt;,<a class="footnoteLink" href="#note_LCL462_346_9" id="target_note_LCL462_346_9"><sup>9</sup></a>
ex commentario; dictaturam gerebat, leges imponebat,
prohibebat dictatorem creari, legibus senatusconsultis
ipse repugnabat in senatu, provincias unus omnes concupiebat,
cui sordebat Macedonia provincia, quam victor sibi
sumpserat Caesar. Quid de hoc sperare aut expectare nos
oportebat?</p>
<p><span class="br"></span><span class="lineNumber">4</span><span class="br"></span>Exstitisti tu vindex nostrae libertatis, ut tunc quidem
optimus—quod utinam neque nostra nos opinio neque tua
fides fefellisset!—et veteranis in unum conductis et duabus
legionibus a pernicie patriae ad salutem avocatis subito
prope iam afflictam et prostratam rem publicam tuis
opibus extulisti. quae tibi non antequam postulares, maiora
quam velles, plura quam sperares, detulit senatus? dedit
fasces, ut cum auctoritate defensorem haberet, non ut imperio
se adversum armaret; appellavit imperatorem hostium
exercitu pulso tribuens honorem, non ut tua<a class="footnoteLink" href="#note_LCL462_346_10" id="target_note_LCL462_346_10"><sup>10</sup></a> caede






</p><notes><section class="footnotes"><ul><li class="note" id="note_LCL462_346_9"><a class="footnoteCrossrefLink" href="#target_note_LCL462_346_9" title="Click to highlight in text"><sup class="lineRef">9</sup>(<span class="italic">Lamacchia</span>)</a></li><script type="text/javascript">document.getElementById('note_LCL462_346_9').style.display = "none";</script><li class="note" id="note_LCL462_346_10"><a class="footnoteCrossrefLink" href="#target_note_LCL462_346_10" title="Click to highlight in text"><sup class="lineRef">10</sup>sua (<span class="italic">Wes.</span>)</a></li><script type="text/javascript">document.getElementById('note_LCL462_346_10').style.display = "none";</script></ul></section></notes></section>