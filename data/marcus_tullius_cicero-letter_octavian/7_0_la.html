<section class="div1 language" lang="la"><header><hgroup><h1>Marcus Tullius Cicero</h1></hgroup></header><p class="noindent">

hunc vocemus qui ne locum quidem relinquit exsilio?</p>
<p><span class="br"></span><span class="lineNumber">9</span><span class="br"></span>Itaque si quid illae maiorum nostrorum sepultae reliquiae
sapiunt, si non una cum corpore sensus omnis uno
atque eodem consumptus est igni, quid illis interrogantibus
quid agat nunc populus Romanus respondebit aliquis
nostrum qui proximus<a class="footnoteLink" href="#note_LCL462_354_23" id="target_note_LCL462_354_23"><sup>23</sup></a> illam aeternam domum discesserit?
aut quem accipient de suis posteris nuntium illi veteres
Africani, Maximi, Pauli<a class="footnoteLink" href="#note_LCL462_354_24" id="target_note_LCL462_354_24"><sup>24</sup></a>? quid de sua patria audient quam
spoliis triumphisque decorarunt? an esse quendam annos
<span class="sc">xviii</span>&lt;i&gt;<a class="footnoteLink" href="#note_LCL462_354_25" id="target_note_LCL462_354_25"><sup>25</sup></a> natum cuius avus fuerit argentarius, adstipulator
pater, uterque vero precarium quaestum fecerit, sed
alter usque ad senectutem ut non negaret, alter a pueritia
ut non posset non confiteri; eum agere rapere rem publicam,
cui nulla virtus, nullae bello subactae et ad imperium
adiunctae provinciae, nulla dignitas maiorum conciliasset
eam potentiam, sed forma per dedecus pecuniam et nomen
nobile consceleratum impudicitia dedisset; veteres
vulneribus et aetate confectos Iulianos gladiatores, egentes
reliquias Caesaris ludi, ad rudem compulisset, quibus








</p><notes><section class="footnotes"><ul><li class="note" id="note_LCL462_354_23"><a class="footnoteCrossrefLink" href="#target_note_LCL462_354_23" title="Click to highlight in text"><sup class="lineRef">23</sup>proximus Ω: -me χ</a></li><script type="text/javascript">document.getElementById('note_LCL462_354_23').style.display = "none";</script><li class="note" id="note_LCL462_354_24"><a class="footnoteCrossrefLink" href="#target_note_LCL462_354_24" title="Click to highlight in text"><sup class="lineRef">24</sup>pauli χ: -li scipiones Ω</a></li><script type="text/javascript">document.getElementById('note_LCL462_354_24').style.display = "none";</script><li class="note" id="note_LCL462_354_25"><a class="footnoteCrossrefLink" href="#target_note_LCL462_354_25" title="Click to highlight in text"><sup class="lineRef">25</sup><span class="sc">xiii</span> <span class="italic">vel</span> xvi (<span class="italic">Wes.</span>: xviii <span class="italic">vulg. ante Lamacchia</span>)</a></li><script type="text/javascript">document.getElementById('note_LCL462_354_25').style.display = "none";</script></ul></section></notes></section>