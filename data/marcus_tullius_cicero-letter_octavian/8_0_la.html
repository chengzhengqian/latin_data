<section class="div1 language" lang="la"><header><hgroup><h1>Marcus Tullius Cicero</h1></hgroup></header><p class="noindent">

ille saeptus omnia misceret, nulli parceret: qui tamquam in
dotali matrimonio rem publicam testamento legatam sibi
<span class="br"></span><span class="lineNumber">10</span><span class="br"></span>obtineret? audient duo Decii servire eos cives, qui ut hostibus
imperarent, victoriae se devoverunt, audiet C. Marius
impudico domino parere nos, qui ne militem quidem
habere voluit nisi pudicum; audiet Brutus eum populum,
quem ipse primo, post progenies eius a regibus liberavit,
pro turpi stupro datum in servitutem. quae quidem, si nullo
alio, me tamen internuntio celeriter ad illos deferentur;
nam si vivus ista subterfugere non potero, una cum istis
vitam simul fugere decrevi.</p>
<notes></notes></section>