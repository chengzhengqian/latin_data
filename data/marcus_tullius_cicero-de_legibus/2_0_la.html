<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<p class="noindent"><span class="br"></span><span class="lineNumber">2</span><span class="br"></span>nisi forte Athenae tuae sempiternam in arce oleam tenere potuerunt, aut, quod Homericus Ulixes Deli se proceram et teneram palmam vidisse dixit, hodie monstrant eandem; multaque alia multis locis diutius commemoratione manent quam natura stare potuerunt. quare “glandifera” illa quercus, ex qua olim evolavit</p>
<blockquote><p><span class="line">Nuntia fulva Iovis miranda visa figura,</span><span class="linebreak"></span></p></blockquote>
<p class="noindent">nunc sit haec. sed cum eam tempestas vetustasve consumpserit, tamen erit his in locis quercus, quam Marianam quercum vocabunt.<a class="footnoteLink" href="#note_LCL213_298_1" id="target_note_LCL213_298_1"><sup>1</sup></a></p>
<p><span class="br"></span><span class="lineNumber">3</span><span class="br"></span><span class="italic">A.</span> Non dubito id quidem; sed haec iam non<a class="footnoteLink" href="#note_LCL213_298_2" id="target_note_LCL213_298_2"><sup>2</sup></a> ex te, Quinte, quaero, verum ex ipso poeta, tuine versus hanc quercum severint, an ita factum de Mario, ut scribis, acceperis.</p>
<div class="sp inline"><p class="lineGroup"><span class="speaker"><span class="italic">M.</span></span> Respondebo tibi equidem, sed non ante quam mihi tu ipse responderis, Attice, certen non longe a tuis aedibus inambulans post excessum suum Romulus Proculo Iulio dixerit se deum esse et Quirinum vocari templumque sibi dedicari in eo loco iusserit, et verumne sit, ut<a class="footnoteLink" href="#note_LCL213_298_3" id="target_note_LCL213_298_3"><sup>3</sup></a> Athenis non longe item a tua illa antiqua domo Orithyiam Aquilo sustulerit; sic enim est traditum.</p></div>
</section><notes><section class="footnotes"><ul><li class="note" id="note_LCL213_298_1"><a class="footnoteCrossrefLink" href="#target_note_LCL213_298_1" title="Click to highlight in text"><sup class="lineRef">1</sup><span class="italic">vocabunt</span> R. Klotz; <span class="italic">vocant</span> A B H.</a></li><script type="text/javascript">document.getElementById('note_LCL213_298_1').style.display = "none";</script><li class="note" id="note_LCL213_298_2"><a class="footnoteCrossrefLink" href="#target_note_LCL213_298_2" title="Click to highlight in text"><sup class="lineRef">2</sup><span class="italic">non</span> H<sup>2</sup>; omitted in A B H<sup>1</sup>.</a></li><script type="text/javascript">document.getElementById('note_LCL213_298_2').style.display = "none";</script><li class="note" id="note_LCL213_298_3"><a class="footnoteCrossrefLink" href="#target_note_LCL213_298_3" title="Click to highlight in text"><sup class="lineRef">3</sup><span class="italic">ut</span> supplied by Rath; omitted in MSS.</a></li><script type="text/javascript">document.getElementById('note_LCL213_298_3').style.display = "none";</script></ul></section></notes></section>