<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
ab iniuriosa facinerosaque vita, nemo est iniustus,
<span class="br"></span><span class="lineNumber">41</span><span class="br"></span>aut incauti potius habendi sunt inprobi; tum autem, qui non ipso honesto movemur ut boni viri simus, sed utilitate aliqua atque fructu, callidi sumus, non boni; nam quid faciet is homo in tenebris, qui nihil timet nisi testem et iudicem? quid in deserto quo loco nactus, quem multo auro spoliare possit, inbecillum atque solum? noster quidem hic natura iustus vir ac bonus etiam conloquetur, iuvabit, in viam deducet; is vero, qui nihil alterius causa facit et metitur<a class="footnoteLink" href="#note_LCL213_342_1" id="target_note_LCL213_342_1"><sup>1</sup></a> suis commodis omnia, videtis, credo, quid sit acturus; quodsi negabit se illi vitam erepturum et aurum ablaturum, numquam ob eam causam negabit, quod id natura turpe iudicet, sed quod metuat, ne emanet, id est ne malum habeat. o rem dignam, in qua non modo docti, sed etiam agrestes erubescant!</p>
<p><span class="br"></span><span class="lineNumber">42</span><span class="br"></span>XV. Iam vero illud stultissimum, existimare omnia iusta esse, quae sita sint in populorum institutis aut legibus. etiamne si quae leges sint tyrannorum? si triginta illi Athenis leges inponere voluissent, aut si omnes Athenienses delectarentur tyrannicis legibus, num idcirco eae leges iustae haberentur? nihilo, credo, magis illa, quam interrex noster tulit,




</p></section><notes><section class="footnotes"><ul><li class="note" id="note_LCL213_342_1"><a class="footnoteCrossrefLink" href="#target_note_LCL213_342_1" title="Click to highlight in text"><sup class="lineRef">1</sup><span class="italic">facit et metitur</span> Victorius; <span class="italic">facit et mentietur</span> A; <span class="italic">facti et mentietur</span> B<sup>1</sup>; <span class="italic">faciet et mentietur</span> B<sup>2</sup>; <span class="italic">faciet emetietur</span> H; <span class="italic">faciet mentietur</span> dett.</a></li><script type="text/javascript">document.getElementById('note_LCL213_342_1').style.display = "none";</script></ul></section></notes></section>