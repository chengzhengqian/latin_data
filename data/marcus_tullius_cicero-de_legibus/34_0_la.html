<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><div class="sp"><p class="lineGroup">
velit virtute tamquam lege vivere. quapropter hoc diiudicari nescio an numquam, sed hoc sermone certe non potest, siquidem id, quod suscepimus, perfecturi sumus.</p></div>
<p><span class="br"></span><span class="lineNumber">57</span><span class="br"></span>XXII. <span class="italic"> A.</span> At ego huc declinabam nec invitus.</p>
<div class="sp inline"><p class="lineGroup"><span class="speaker"><span class="italic">Q.</span></span> Licebit alias; nunc id agamus, quod coepimus, cum praesertim ad id nihil pertineat haec de summo malo bonoque dissensio.</p></div>
<div class="sp inline"><p class="lineGroup"><span class="speaker"><span class="italic">M.</span></span> Prudentissime, Quinte, dicis; nam quae a me adhuc dicta sunt, ...<a class="footnoteLink" href="#note_LCL213_362_1" id="target_note_LCL213_362_1"><sup>1</sup></a></p></div>
<div class="sp inline"><p class="lineGroup"><span class="speaker"><span class="italic">Q.</span></span> . . . te Lycurgi leges neque Solonis neque Charondae neque Zaleuci nec nostras duodecim tabulas nec plebiscita desidero, sed te existimo cum populis, tum etiam singulis hodierno sermone leges vivendi et disciplinam daturum.</p></div>
<p><span class="br"></span><span class="lineNumber">58</span><span class="br"></span><span class="italic">M.</span> Est huius vero disputationis, Quinte, proprium id, quod expectas, atque utinam esset etiam facultatis meae! sed profecto ita se res habet, ut, quoniam vitiorum emendatricem legem esse oportet commendatricemque virtutum, ab ea vivendi doctrina ducatur. Ita fit ut mater omnium bonarum rerum sit<a class="footnoteLink" href="#note_LCL213_362_2" id="target_note_LCL213_362_2"><sup>2</sup></a> sapientia, cuius amore Graeco verbo philosophia nomen invenit, qua nihil a dis inmortalibus uberius, nihil florentius, nihil praestabilius hominum vitae datum est. haec enim una nos cum ceteras res




</p></section><notes><section class="footnotes"><ul><li class="note" id="note_LCL213_362_1"><a class="footnoteCrossrefLink" href="#target_note_LCL213_362_1" title="Click to highlight in text"><sup class="lineRef">1</sup>The last words of M.’s and the first of Q.’s speech are missing. Vahlen conjectures <span class="italic">neque vero a te</span> as the words immediately preceding <span class="italic">Lycurgi.</span></a></li><script type="text/javascript">document.getElementById('note_LCL213_362_1').style.display = "none";</script><li class="note" id="note_LCL213_362_2"><a class="footnoteCrossrefLink" href="#target_note_LCL213_362_2" title="Click to highlight in text"><sup class="lineRef">2</sup><span class="italic">sit</span> is commonly supplied; omitted in MSS.</a></li><script type="text/javascript">document.getElementById('note_LCL213_362_2').style.display = "none";</script></ul></section></notes></section>