<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<div class="sp inline"><p class="lineGroup"><span class="speaker"><span class="italic">M.</span></span> Quid ergo aget Iacchus Eumolpidaeque nostri<a class="footnoteLink" href="#note_LCL213_414_1" id="target_note_LCL213_414_1"><sup>1</sup></a> et augusta illa mysteria, siquidem sacra nocturna tollimus? non enim populo Romano, sed omnibus bonis firmisque populis leges damus.</p></div>
<span class="br"></span><span class="lineNumber">36</span><span class="br"></span><div class="sp inline"><p class="lineGroup"><span class="speaker"><span class="italic">A.</span></span> Excipis, credo, illa, quibus ipsi initiati sumus.</p></div>
<div class="sp inline"><p class="lineGroup"><span class="speaker"><span class="italic">M.</span></span> Ego vero excipiam; nam mihi cum multa
eximia divinaque videntur Athenae tuae peperisse atque in vitam hominum attulisse, tum nihil melius illis mysteriis, quibus ex agresti immanique vita exculti ad humanitatem et mitigati sumus, initiaque ut appellantur, ita re vera principia vitae cognovimus;
neque solum cum laetitia vivendi rationem accepimus, sed etiam cum spe meliore moriendi. Quid autem mihi displiceat in nocturnis, poetae indicant comici. qua licentia Romae data quidnam egisset ille, qui in sacrificium cogitatam libidinem intulit, quo ne inprudentiam quidem oculorum adici fas fuit?</p></div>
<div class="sp inline"><p class="lineGroup"><span class="speaker"><span class="italic">A.</span></span> Tu vero istam Romae legem rogato; nobis nostras ne ademeris.</p></div>
<p><span class="br"></span><span class="lineNumber">37</span><span class="br"></span>XV. <span class="italic">M.</span> Ad nostra igitur revertor; quibus profecto diligentissime sanciendum est, ut mulierum famam multorum oculis lux clara custodiat <span class="italic">initienturque eo</span>
</p></section><notes><section class="footnotes"><ul><li class="note" id="note_LCL213_414_1"><a class="footnoteCrossrefLink" href="#target_note_LCL213_414_1" title="Click to highlight in text"><sup class="lineRef">1</sup><span class="italic">nostri</span> ABH; <span class="italic">vostri</span> is the common reading.</a></li><script type="text/javascript">document.getElementById('note_LCL213_414_1').style.display = "none";</script></ul></section></notes></section>