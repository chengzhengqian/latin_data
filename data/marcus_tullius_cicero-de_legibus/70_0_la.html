<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

in donatione hoc idem secus interpretantur, et, quod pater familias in eius donatione, qui in ipsius potestate
est, adprobavit, ratum est; quod eo insciente factum est, si id is non adprobat, ratum non est.</p>
<p><span class="br"></span><span class="lineNumber">51</span><span class="br"></span>His propositis quaestiunculae multae nascuntur, quas quis qui intellegat<a class="footnoteLink" href="#note_LCL213_434_1" id="target_note_LCL213_434_1"><sup>1</sup></a> non, si ad caput referat, per se ipse facile perspiciat? veluti, si minus quis cepisset, ne sacris alligaretur, et post de eius heredibus
aliquis exegisset pro sua parte id, quod ab eo, cui ipse heres esset, praetermissum fuisset, eaque pecunia non minor esset facta cum superiore exactione,
quam heredibus omnibus esset relicta, qui eam pecuniam exegisset, solum sine coheredibus sacris alligari.
quin etiam cavent, ut, cui plus legatum sit, quam sine religione capere liceat, is per aes et libram heredes testamenti solvat, propterea quod eo loco res est ita soluta hereditate, quasi ea pecunia legata non esset.</p>
<p><span class="br"></span><span class="lineNumber">52</span><span class="br"></span>XXI. Hoc ego loco multisque aliis quaero a vobis, Scaevolae, pontifices maximi et homines meo quidem iudicio acutissimi, quid sit quod ad ius pontificium civile appetatis; civilis enim iuris scientia pontificium




</p></section><notes><section class="footnotes"><ul><li class="note" id="note_LCL213_434_1"><a class="footnoteCrossrefLink" href="#target_note_LCL213_434_1" title="Click to highlight in text"><sup class="lineRef">1</sup><span class="italic">quas quis qui inlellegat</span> suggested by Vahlen; <span class="italic">quas qui nascuntur intellegat</span> ABH.</a></li><script type="text/javascript">document.getElementById('note_LCL213_434_1').style.display = "none";</script></ul></section></notes></section>