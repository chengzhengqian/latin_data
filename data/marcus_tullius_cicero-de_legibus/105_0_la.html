<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

ut omnes leges tollat, quae postea latae sunt, quae tegunt omni ratione suffragium, ne quis inspieiat tabellam, ne roget, ne appellet; pontes etiam
<span class="br"></span><span class="lineNumber">39</span><span class="br"></span>lex Maria fecit angustos. quae si opposita sunt ambitiosis, ut sunt fere, non reprehendo; sin non<a class="footnoteLink" href="#note_LCL213_504_1" id="target_note_LCL213_504_1"><sup>1</sup></a> valuerint tamen leges ut ne sit ambitus, habeat sane populus tabellam quasi vindicem libertatis, dum modo haec optimo cuique et gravissimo civi ostendatur ultroque offeratur, ut in eo sit ipso libertas, in quo populo potestas honeste bonis gratificandi datur. eoque nunc fit illud, quod a te modo, Quinte, dictum est, ut minus multos tabella condemnet, quam solebat vox, quia populo licere satis est. hoc retento reliqua voluntas auctoritati aut gratiae traditur. itaque, ut omittam largitione corrupta suffragia, non vides, si quando ambitus sileat, quaeri in suffragiis quid optimi viri sentiant? quam ob rem lege nostra libertatis species datur, auctoritas bonorum retinetur, contentionis causa tollitur.</p>
<p><span class="br"></span><span class="lineNumber">40</span><span class="br"></span>XVIII. Deinde sequitur, quibus <span class="italic">ius sit cum populo agendi aut cum senatu.</span> tum<a class="footnoteLink" href="#note_LCL213_504_2" id="target_note_LCL213_504_2"><sup>2</sup></a> gravis et, ut arbitror, praeclara lex: <span class="italic">quae cum populo<a class="footnoteLink" href="#note_LCL213_504_3" id="target_note_LCL213_504_3"><sup>3</sup></a> quaeque in patribus</span>
</p></section><notes><section class="footnotes"><ul><li class="note" id="note_LCL213_504_1"><a class="footnoteCrossrefLink" href="#target_note_LCL213_504_1" title="Click to highlight in text"><sup class="lineRef">1</sup><span class="italic">non</span> supplied by Vahlen; omitted in MSS.</a></li><script type="text/javascript">document.getElementById('note_LCL213_504_1').style.display = "none";</script><li class="note" id="note_LCL213_504_2"><a class="footnoteCrossrefLink" href="#target_note_LCL213_504_2" title="Click to highlight in text"><sup class="lineRef">2</sup><span class="italic">tum</span> supplied by Vahlen; omitted in MSS.</a></li><script type="text/javascript">document.getElementById('note_LCL213_504_2').style.display = "none";</script><li class="note" id="note_LCL213_504_3"><a class="footnoteCrossrefLink" href="#target_note_LCL213_504_3" title="Click to highlight in text"><sup class="lineRef">3</sup><span class="italic">quae cum populo</span> supplied in dett. and by Turnebus; omitted in A B.</a></li><script type="text/javascript">document.getElementById('note_LCL213_504_3').style.display = "none";</script></ul></section></notes></section>