<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><div class="sp"><p class="lineGroup">

dicendi cogitationem auferat; sine qua ad nullam maiorem umquam causam sum ausus accedere.</p></div>
<span class="br"></span><span class="lineNumber">13</span><span class="br"></span><div class="sp inline"><p class="lineGroup"><span class="speaker"><span class="italic">A.</span></span> Quin igitur ista ipsa explicas nobis his subsicivis, ut ais, temporibus et conscribis de iure civili subtilius quam ceteri? nam a primo tempore aetatis iuri studere te memini, cum ipse etiam ad Scaevolam ventitarem, neque umquam mihi visus es ita te ad dicendum dedisse, ut ius civile contemneres.</p></div>
<div class="sp inline"><p class="lineGroup"><span class="speaker"><span class="italic">M.</span></span> In longum sermonem me vocas, Attice; quem tamen, nisi Quintus aliud quid nos agere mavult, suscipiam et, quoniam vacui sumus, dicam.</p></div>
<div class="sp inline"><p class="lineGroup"><span class="speaker"><span class="italic">Q.</span></span> Ego vero libenter audierim; quid enim agam potius aut in quo melius hunc consumam diem?</p></div>
<span class="br"></span><span class="lineNumber">14</span><span class="br"></span><div class="sp inline"><p class="lineGroup"><span class="speaker"><span class="italic">M.</span></span> Quin igitur ad illa spatia nostra sedesque pergimus? ubi, cum satis erit ambulatum, requiesce-mus, nec profecto nobis delectatio derit aliud ex alio quaerentibus.</p></div>
<div class="sp inline"><p class="lineGroup"><span class="speaker"><span class="italic">A.</span></span> Nos vero, et hac quidem ad Lirem,<a class="footnoteLink" href="#note_LCL213_310_1" id="target_note_LCL213_310_1"><sup>1</sup></a> si placet, per ripam et umbram. sed iam ordire explicare, quaeso, de iure civili quid sentias.</p></div>
<div class="sp inline"><p class="lineGroup"><span class="speaker"><span class="italic">M.</span></span> Egone? summos fuisse in civitate nostra viros, qui id interpretari populo et responsitare soliti sint, sed eos magna professos in parvis esse versatos.

</p></div></section><notes><section class="footnotes"><ul><li class="note" id="note_LCL213_310_1"><a class="footnoteCrossrefLink" href="#target_note_LCL213_310_1" title="Click to highlight in text"><sup class="lineRef">1</sup><span class="italic">ad Lirem</span> Bake; <span class="italic">adirem</span> AB <span class="italic">adire</span> H</a></li><script type="text/javascript">document.getElementById('note_LCL213_310_1').style.display = "none";</script></ul></section></notes></section>