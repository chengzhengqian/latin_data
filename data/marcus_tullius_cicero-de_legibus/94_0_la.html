<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
et P. Scipionem consules (quos et quantos viros!) homo omnium infimus et sordidissimus, tribunus plebis C. Curiatius, in vincula coniecit, quod ante factum non erat. C. vero Gracchi ruinis et iis sicis, quas ipse se proiecisse in forum dixit, quibus digladiarentur
inter se cives, nonne omnem rei publicae statum permutavit? quid iam de Saturnino, Sulpicio,
reliquis dicam, quos ne depellere quidem a
<span class="br"></span><span class="lineNumber">21</span><span class="br"></span>se sine ferro potuit res publica? cur autem aut vetera aut aliena proferam potius quam et nostra et recentia? quis umquam tam audax, tam nobis inimicus fuisset, ut cogitaret umquam de statu nostro labefactando, nisi mucronem aliquem tribunicium
exacuisset in nos? quem cum homines scelerati ac perditi non modo ulla in domo, sed nulla in gente reperirent, gentes sibi in tenebris rei publicae perturbandas putaverunt. quod nobis quidem egregium et ad inmortalitatem memoriae gloriosum, neminem in nos mercede ulla tribunum potuisse reperiri, nisi cui ne esse quidem licuisset
<span class="br"></span><span class="lineNumber">22</span><span class="br"></span>tribuno. sed ille quas strages edidit, eas videlicet, quas sine ratione ac sine ulla spe bona furor edere potuit inpurae beluae multorum inflammatus furoribus!
quam ob rem in ista quidem re vehementer Sullam probo, qui tribunis plebis sua lege iniuriae faciendae potestatem ademerit, auxilii ferendi reliquerit,




</p></section><notes></notes></section>