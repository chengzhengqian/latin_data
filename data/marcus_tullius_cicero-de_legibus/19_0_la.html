<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
maleficos, quae crudeles, quae ingratos non aspernatur, non odit? quibus ex rebus cum omne genus hominum sociatum inter se esse inteliegatur, illud extremum est, quod recte vivendi ratio meliores efficit.</p>
<p>Quae si adprobatis, pergam ad reliqua; sin quid requiritis, id explicemus prius.</p>
<div class="sp inline"><p class="lineGroup"><span class="speaker"><span class="italic">A</span>.</span> Nos vero nihil, ut pro utroque respondeam.</p></div>
<p><span class="br"></span><span class="lineNumber">33</span><span class="br"></span>XII. <span class="italic">M.</span> Sequitur igitur ad participandum alium alio communicandumque inter omnes ius nos natura esse factos. atque hoc in omni hac disputatione sic intellegi volo, quod dicam naturam . . .<a class="footnoteLink" href="#note_LCL213_332_1" id="target_note_LCL213_332_1"><sup>1</sup></a> esse, tantam autem esse corruptelam malae consuetudinis, ut ab ea tamquam igniculi extinguantur a natura dati exorianturque et confirmentur vitia contraria. quodsi, quo modo est natura, sic iudicio homines “humani,” ut ait poeta, “nihil a se alienum putarent,” coleretur ius aeque ab omnibus. quibus enim ratio natura data est, isdem etiam recta ratio data est, ergo et lex, quae est recta ratio in iubendo et vetando; si lex, ius quoque; et omnibus ratio; ius igitur datum est omnibus. recteque Socrates exsecrari eum solebat, qui primus utilitatem a iure



</p></section><notes><section class="footnotes"><ul><li class="note" id="note_LCL213_332_1"><a class="footnoteCrossrefLink" href="#target_note_LCL213_332_1" title="Click to highlight in text"><sup class="lineRef">1</sup><span class="italic">quod dicam naturam esse</span> ABH. <span class="italic">ingenitum nobis natura</span> is conjectured by Vahlen to fill the gap which he assumes at this point. <span class="italic">volo, ius quod dicam natura esse</span> is the common reading; it depends on emendations by Pearce and Turnebus.</a></li><script type="text/javascript">document.getElementById('note_LCL213_332_1').style.display = "none";</script></ul></section></notes></section>