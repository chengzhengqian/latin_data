<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
ac nostro quidem . . . cui cum res esset ad se delata, M. Scaurus consul: “Utinam,” inquit, “M. Cicero, isto animo atque virtute in summa re publica nobiscum versari quam in municipali maluisses!”</p>
<p><span class="br"></span><span class="lineNumber">37</span><span class="br"></span>Quam ob rem, quoniam non recognoscimus nunc leges populi Romani, sed aut repetimus ereptas aut novas scribimus, non quid hoc populo obtineri possit, sed quid optimum sit, tibi dicendum puto. nam Cassiae legis culpam Scipio tuus sustinet, quo auctore lata esse dicitur. tu si tabellariam tuleris, ipse praestabis; nec enim mihi placet nec Attico nostro, quantum e vultu eius intellego.</p>
<p>XVII. <span class="italic">A.</span> Mihi vero nihil umquam populare placuit, eamque optimam rem publicam esse dico, quam hic consul constituerat, quae sit in potestate optimorum.</p>
<p><span class="br"></span><span class="lineNumber">38</span><span class="br"></span><span class="italic">M.</span> Vos quidem, ut video, legem antiquastis sine tabella. sed ego, etsi satis dixit pro se in illis libris Scipio, tamen ita libertatem istam largior<a class="footnoteLink" href="#note_LCL213_502_1" id="target_note_LCL213_502_1"><sup>1</sup></a> populo, ut auctoritate et valeant et utantur boni. sic enim a me recitata lex est de suffragiis: <span class="italic">optimatibus nota, plebi libera sunto.</span> quae lex hanc sententiam continet,



</p></section><notes><section class="footnotes"><ul><li class="note" id="note_LCL213_502_1"><a class="footnoteCrossrefLink" href="#target_note_LCL213_502_1" title="Click to highlight in text"><sup class="lineRef">1</sup><span class="italic">tamen ita libertatem istam largior</span> Klotz; <span class="italic">tamen ista libertatem istam largior</span> A B; <span class="italic">tamen istam libertatem largior</span> Vahlen.</a></li><script type="text/javascript">document.getElementById('note_LCL213_502_1').style.display = "none";</script></ul></section></notes></section>