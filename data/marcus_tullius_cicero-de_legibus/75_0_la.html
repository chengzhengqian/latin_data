<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><div class="sp"><p class="lineGroup">

legibus consecuti sunt. sed ut<a class="footnoteLink" href="#note_LCL213_444_1" id="target_note_LCL213_444_1"><sup>1</sup></a> in urbe sepeliri lex vetat, sic decretum a pontificum collegio non esse ius in loco publico fieri sepulchrum. nostis extra portam Collinam aedem Honoris; aram in eo loco fuisse memoriae proditum est; ad eam cum lamina esset inventa et in ea scriptum lamina, “Honoris,” ea causa fuit, cur aedes haec dedicaretur.<a class="footnoteLink" href="#note_LCL213_444_2" id="target_note_LCL213_444_2"><sup>2</sup></a> sed cum multa in eo loco sepulchra fuissent, exarata sunt; statuit enim collegium locum publicum non potuisse privata religione obligari.</p></div>
<p><span class="br"></span><span class="lineNumber">59</span><span class="br"></span>Iam cetera in duodecim minuendi sumptus sunt lamentationisque funebris, translata de Solonis fere legibus. “Hoc plus,” inquit, “ne facito: rogum ascea ne polito.” nostis, quae sequuntur; discebamus enim pueri duodecim ut carmen necessarium; quas iam nemo discit. extenuato igitur sumptu “tribus riciniis
et tunicla purpurea et decem tibicinibus” tollit etiam lamentationem: “Mulieres genas ne radunto neve lessum funeris ergo habento.” hoc veteres interpretes Sex. Aelius, L. Acilius non satis se intellegere
dixerunt, sed suspicari vestimenti aliquod genus funebris, L. Aelius lessum quasi lugubrem eiulationem, ut vox ipsa significat; quod eo magis iudico verum esse, quia lex Solonis id ipsum vetat.





</p></section><notes><section class="footnotes"><ul><li class="note" id="note_LCL213_444_1"><a class="footnoteCrossrefLink" href="#target_note_LCL213_444_1" title="Click to highlight in text"><sup class="lineRef">1</sup><span class="italic">ut</span> supplied by Madvig; omitted in MSS.</a></li><script type="text/javascript">document.getElementById('note_LCL213_444_1').style.display = "none";</script><li class="note" id="note_LCL213_444_2"><a class="footnoteCrossrefLink" href="#target_note_LCL213_444_2" title="Click to highlight in text"><sup class="lineRef">2</sup><span class="italic">cur aedis haec dedicaretur</span> suggested by Vahlen; <span class="italic">aedis haec dedicare</span> ABH; <span class="italic">ut aedis haec dedicaretur</span> Huschke.</a></li><script type="text/javascript">document.getElementById('note_LCL213_444_2').style.display = "none";</script></ul></section></notes></section>