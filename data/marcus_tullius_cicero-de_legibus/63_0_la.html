<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

plures quam septem haberet, in Timothei fidibus incidi.</p>
<p><span class="br"></span><span class="lineNumber">40</span><span class="br"></span>XVI. Deinceps in lege est, ut <span class="italic">de ritibus patris colantur
optumi</span>; de quo cum consulerent Athenienses Apollinem Pythium, quas potissimum religiones tenerent, oraclum editum est: “eas, quae essent in more maiorum.” quo cum iterum venissent maiorumque morem dixissent saepe esse mutatum quaesissentque, quem morem potissimum sequerentur
e variis, respondit: “optumum.” et profecto
ita est, ut id habendum sit antiquissimum et deo proximum, quod sit optumum.</p>
<p><span class="italic">Slipem</span> sustulimus nisi eam, quam ad paucos dies propriam <span class="italic">Idaeae Matris</span> excepimus; implet enim superstitione animos et exhaurit domus.</p>
<p><span class="italic">Sacrilego poena est</span>, neque ei soli, <span class="italic">qui sacrum abstulerit,</span>
<span class="br"></span><span class="lineNumber">41</span><span class="br"></span>sed etiam <span class="italic">ei, qui sacro commendatum</span>; quod et nunc multis fit in fanis, et<a class="footnoteLink" href="#note_LCL213_420_1" id="target_note_LCL213_420_1"><sup>1</sup></a> Alexander in Cilicia deposuisse apud Solensis in delubro pecuniam dicitur et Atheniensis Clisthenes Iunoni Samiae, civis egregius,
cum rebus timeret suis, filiarum dotis credidisse.
lam de <span class="italic">periuriis</span>, de <span class="italic">incesto</span> nihil sane hoc quidem loco disputandum est.</p>
<p><span class="italic">Donis impii ne placare audeant deos</span>, Platonem audiant, qui vetat dubitare, qua sit mente futurus





</p></section><notes><section class="footnotes"><ul><li class="note" id="note_LCL213_420_1"><a class="footnoteCrossrefLink" href="#target_note_LCL213_420_1" title="Click to highlight in text"><sup class="lineRef">1</sup><span class="italic">et</span> supplied by Madvig; omitted in MSS.</a></li><script type="text/javascript">document.getElementById('note_LCL213_420_1').style.display = "none";</script></ul></section></notes></section>