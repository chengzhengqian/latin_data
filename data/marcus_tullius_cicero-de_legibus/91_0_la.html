<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><div class="sp"><p class="lineGroup">

studiis et regenda civitate princeps esset, quis facile praeter hunc inveniri potest?</p></div>
<div class="sp inline"><p class="lineGroup"><span class="speaker"><span class="italic">A.</span></span> Puto posse, et quidem aliquem de tribus nobis; sed perge, ut coeperas.</p></div>
<p><span class="br"></span><span class="lineNumber">15</span><span class="br"></span>VII. <span class="italic">M.</span> Quaesitum igitur ab illis est, placeretne<a class="footnoteLink" href="#note_LCL213_476_1" id="target_note_LCL213_476_1"><sup>1</sup></a> unum in civitate esse magistratum, cui reliqui parerent,
quod exactis regibus intellego placuisse nostris maioribus. sed quoniam regale civitatis genus probatum
quondam postea non tam regni quam regis vitiis repudiatum est, nomen tantum videbitur regis repudiatum, res manebit, si unus omnibus reliquis
<span class="br"></span><span class="lineNumber">16</span><span class="br"></span>magistratibus imperabit. quare nec ephori Lacedaemone
sine causa a Theopompo oppositi regibus nec apud nos consulibus tribuni. nam illud quidem ipsum, quod in iure positum est, habet consul, ut ei reliqui magistratus omnes pareant excepto tribuno, qui post extitit, ne id, quod fuerat,<a class="footnoteLink" href="#note_LCL213_476_2" id="target_note_LCL213_476_2"><sup>2</sup></a> esset. hoc enim primum minuit consulare ius, quod exstitit ipse qui eo non teneretur, deinde quod attulit auxilium reliquis non modo magistratibus, sed etiam privatis consuli non parentibus.</p>
<p><span class="br"></span><span class="lineNumber">17</span><span class="br"></span><span class="italic">Q.</span> Magnum dicis malum; nam ista potestate nata gravitas optimatium cecidit convaluitque vis multitudinis.</p>
</section><notes><section class="footnotes"><ul><li class="note" id="note_LCL213_476_1"><a class="footnoteCrossrefLink" href="#target_note_LCL213_476_1" title="Click to highlight in text"><sup class="lineRef">1</sup><span class="italic">-ne</span> is commonly supplied; omitted in MSS.</a></li><script type="text/javascript">document.getElementById('note_LCL213_476_1').style.display = "none";</script><li class="note" id="note_LCL213_476_2"><a class="footnoteCrossrefLink" href="#target_note_LCL213_476_2" title="Click to highlight in text"><sup class="lineRef">2</sup><span class="italic">fuerat</span> Turnebus; <span class="italic">fuerit</span> AB.</a></li><script type="text/javascript">document.getElementById('note_LCL213_476_2').style.display = "none";</script></ul></section></notes></section>