<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<div class="sp inline"><p class="lineGroup"><span class="speaker"><span class="italic">M.</span></span> Non est, Quinte, ita. non ius enim illud solum superbius populo et violentius videri necesse erat? quo posteaquam modica et sapiens temperatio accessit. . .<a class="footnoteLink" href="#note_LCL213_478_1" id="target_note_LCL213_478_1"><sup>1</sup></a></p><p class="lineGroup">. . . Qui poterit <span class="italic">socios tueri</span>, si dilectum rerum utilium et inutilium non habebit?. . . (Macrob., <span class="italic">De Differ. et Societ. Gr. Lat. Verbi</span> 17, 6.)</p><p class="lineGroup">. . . converte,<a class="footnoteLink" href="#note_LCL213_478_2" id="target_note_LCL213_478_2"><sup>2</sup></a> lex in omnis est.</p></div>
<p><span class="br"></span><span class="lineNumber">18</span><span class="br"></span>VIII. <span class="italic">Domum cum laude redeunto</span>. nihil enim praeter laudem bonis atque innocentibus neque ex hostibus neque a sociis reportandum.</p>
<p>Iam illud apertum est profecto, nihil esse turpius quam est quemquam <span class="italic">legari nisi rei publicae causa.</span> omitto quem ad modum isti se gerant atque gesserint, qui legatione hereditatis aut syngraphas suas persequuntur;
in hominibus est hoc fortasse vitium; sed quaero, quid reapse sit turpius quam sine procuratione
senator legatus, sine mandatis, sine ullo rei publicae munere. quod quidem genus legationis ego consul, quamquam ad commodum senatus pertinere
videbatur, tamen adprobante senatu frequentissimo,
nisi mihi levis tribunus plebis tum intercessisset,
sustulissem. minui tamen tempus et, quod erat infinitum, annuum feci. ita turpitudo manet diuturnitate sublata.</p>
<p>Sed iam, si placet, de provinciis decedatur in urbemque redeatur.</p>
</section><notes><section class="footnotes"><ul><li class="note" id="note_LCL213_478_1"><a class="footnoteCrossrefLink" href="#target_note_LCL213_478_1" title="Click to highlight in text"><sup class="lineRef">1</sup>See explanatory note.</a></li><script type="text/javascript">document.getElementById('note_LCL213_478_1').style.display = "none";</script><li class="note" id="note_LCL213_478_2"><a class="footnoteCrossrefLink" href="#target_note_LCL213_478_2" title="Click to highlight in text"><sup class="lineRef">2</sup><span class="italic">converte</span> Vahlen; <span class="italic">convertem</span> AB.</a></li><script type="text/javascript">document.getElementById('note_LCL213_478_2').style.display = "none";</script></ul></section></notes></section>