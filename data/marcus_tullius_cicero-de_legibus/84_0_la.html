<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
modus; nam et qui bene imperat, paruerit aliquando
necesse est, et qui modeste paret, videtur, qui aliquando imperet, dignus esse. itaque oportet et eum, qui paret, sperare se aliquo tempore imperaturum
et illum, qui imperat, cogitare brevi tempore sibi esse parendum. nec vero solum ut obtemperent oboediantque magistratibus, sed etiam ut eos colant diligantque, praescribimus, ut Charondas in suis facit legibus; noster vero Plato Titanum e genere statuit eos, qui, ut illi caelestibus, sic hi adversentur magistratibus.</p>
<p>Quae cum ita sint, ad ipsas Iam leges veniamus, si placet.</p>
<div class="sp inline"><p class="lineGroup"><span class="speaker"><span class="italic">A.</span></span> Mihi vero et istud et ordo iste rerum placet.</p></div>
<p><span class="br"></span><span class="lineNumber">6</span><span class="br"></span>III. <span class="italic">M.</span> <span class="italic">Iusta imperia sunto, isque civis modeste ac sine recusatione parento; magistratus nec oboedientem et noxium<a class="footnoteLink" href="#note_LCL213_462_1" id="target_note_LCL213_462_1"><sup>1</sup></a> civem multa vinculis verberibusve coherceto, ni par maiorve potestas populusve prohibessit, ad quos provocatio esto. quom magislratus iudicassit inrogassitve,<a class="footnoteLink" href="#note_LCL213_462_2" id="target_note_LCL213_462_2"><sup>2</sup></a> per populum multae poenae certatio esto. militiae ab eo, qui imperabit, provocatio nec esto, quodque is, qui bellum geret, imperassit, ius ratumque eslo.</span></p>
</section><notes><section class="footnotes"><ul><li class="note" id="note_LCL213_462_1"><a class="footnoteCrossrefLink" href="#target_note_LCL213_462_1" title="Click to highlight in text"><sup class="lineRef">1</sup><span class="italic">noxium</span> Victorius; <span class="italic">innoxium</span> ABH, Mommsen (see <span class="italic">Strafecht</span> p. 38, n. 1).</a></li><script type="text/javascript">document.getElementById('note_LCL213_462_1').style.display = "none";</script><li class="note" id="note_LCL213_462_2"><a class="footnoteCrossrefLink" href="#target_note_LCL213_462_2" title="Click to highlight in text"><sup class="lineRef">2</sup><span class="italic">inrogassitve</span> H; <span class="italic">inrogasitve</span> AB.</a></li><script type="text/javascript">document.getElementById('note_LCL213_462_2').style.display = "none";</script></ul></section></notes></section>