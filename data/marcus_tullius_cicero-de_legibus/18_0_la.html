<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><div class="sp"><p class="lineGroup">

quibus ante dixi, inchoatae intellegentiae, similiter in omnibus inprimuntur, interpresque mentis oratio verbis discrepat sententiis congruens; nec est quis-quam gentis ullius, qui ducem nactus ad virtutem pervenire non possit.</p></div>
<p><span class="br"></span><span class="lineNumber">31</span><span class="br"></span>XI. Nec solum in rectis, sed etiam in pravitatibus insignis est humani generis similitudo. nam et voluptate capiuntur omnes, quae etsi est inlecebra turpitudinis, tamen habet quiddam simile naturalis boni; levitate est enim et suavitate delectans; sic ab errore mentis tamquam salutare aliquid adsciscitur; similique inscitia mors fugitur quasi dissolutio naturae, vita expetitur, quia nos, in quo nati sumus, continet, dolor in maximis malis ducitur cum sua asperitate, tum quod naturae interitus videtur sequi;
<span class="br"></span><span class="lineNumber">32</span><span class="br"></span>propterque honestatis et gloriae similitudinem beati, qui honorati sunt, videntur, miseri autem, qui sunt inglorii. molestiae, laetitiae, cupiditates, timores similiter omnium mentes pervagantur, nec, si opiniones aliae sunt apud alios, idcirco, qui canem et faelem ut deos colunt, non eadem superstitione qua ceterae gentes conflictantur. quae autem natio non comitatem, non benignitatem, non gratum animum et beneficii memorem diligit? quae superbos, quae
</p></section><notes></notes></section>