<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><div class="sp"><p class="lineGroup">

quaedam a Theophrasto primum, deinde a Diogene<a class="footnoteLink" href="#note_LCL213_474_1" id="target_note_LCL213_474_1"><sup>1</sup></a> Stoico quaesita subtilius.</p></div>
<p><span class="br"></span><span class="lineNumber">14</span><span class="br"></span>VI. <span class="italic">A.</span> Ain tandem? etiam a Stoicis ista tractata sunt?</p>
<div class="sp inline"><p class="lineGroup"><span class="speaker"><span class="italic">M.</span></span> Non sane nisi ab eo, quem modo nominavi, et postea a magno homine et in primis erudito, Panaetio. nam veteres verbo tenus acute illi quidem,
sed non ad hunc usum popularem atque civilem de re publica disserebant. ab hac familia magis ista manarunt Platone principe; post Aristoteles inlustravit omnem hunc civilem in disputando locum Heraclidesque Ponticus profectus ab eodem Platone; Theophrastus vero institutus ab Aristotele habitavit, ut scitis, in eo genere rerum, ab eodemque Aristotele doctus Dicaearchus huic rationi studioque non defuit; post a Theophrasto Phalereus ille Demetrius, de quo feci supra mentionem, mirabiliter doctrinam ex umbraculis
eruditorum otioque non modo in solem atque in pulverem, sed in ipsum discrimen aciemque produxit. nam et mediocriter doctos magnos in re publica viros, et doctissimos homines non nimis in re publica versatos, multos commemorare possumus; qui vero utraque re excelleret, ut et doctrinae






</p></div></section><notes><section class="footnotes"><ul><li class="note" id="note_LCL213_474_1"><a class="footnoteCrossrefLink" href="#target_note_LCL213_474_1" title="Click to highlight in text"><sup class="lineRef">1</sup><span class="italic">Diogene</span> Turnebus; <span class="italic">Dione</span> AB.</a></li><script type="text/javascript">document.getElementById('note_LCL213_474_1').style.display = "none";</script></ul></section></notes></section>