<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><div class="sp"><p class="lineGroup">

hominum diriguntur, quae supplicio inprobos adficiunt,
defendunt ac tuentur bonos.</p></div>
<p>VI. <span class="italic">Q.</span> Praeclare intellego nec vero iam aliam esse ullam legem puto non modo habendam, sed ne appellandam quidem.</p>
<span class="br"></span><span class="lineNumber">14</span><span class="br"></span><div class="sp inline"><p class="lineGroup"><span class="speaker"><span class="italic">M.</span></span> Igitur tu Titias et Apuleias leges nullas putas?</p></div>
<div class="sp inline"><p class="lineGroup"><span class="speaker"><span class="italic">Q.</span></span> Ego vero ne Livias quidem.</p></div>
<div class="sp inline"><p class="lineGroup"><span class="speaker"><span class="italic">M.</span></span> Et recte, quae praesertim uno versiculo senatus puncto temporis sublatae sint; lex autem illa, cuius vim explicavi, neque tolli neque abrogari potest.</p></div>
<div class="sp inline"><p class="lineGroup"><span class="speaker"><span class="italic">Q.</span></span> Eas tu igitur leges rogabis videlicet, quae numquam abrogentur?</p></div>
<div class="sp inline"><p class="lineGroup"><span class="speaker"><span class="italic">M.</span></span> Certe, si modo acceptae a duobus vobis erunt. sed, ut vir doctissimus fecit Plato atque idem gravissimus philosophorum omnium, qui princeps de re publica conscripsit idemque separatim de legibus eius, id mihi credo esse faciundum, ut, prius quam ipsam legem recitem, de eius legis laude dicam. quod idem et Zaleucum et Charondam fecisse video, cum quidem illi non studii et delectationis,
sed rei publicae causa leges civitatibus suis scripserunt. quos imitatus Plato videlicet hoc quoque
legis putavit esse, persuadere aliquid, non omnia vi ac minis cogere.</p></div>
<span class="br"></span><span class="lineNumber">15</span><span class="br"></span><div class="sp inline"><p class="lineGroup"><span class="speaker"><span class="italic">Q.</span></span> Quid, quod Zaleucum istum negat ullum fuisse Timaeus?</p></div>
</section><notes></notes></section>