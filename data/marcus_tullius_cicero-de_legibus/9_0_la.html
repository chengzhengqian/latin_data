<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><div class="sp"><p class="lineGroup">
 
quid enim est tantum, quantum ius civitatis? quid autem tam exiguum, quam est munus hoc eorum, qui consuluntur? quamquam est populo necessarium. nec vero eos, qui ei muneri praefuerunt, universi iuris fuisse expertis existimo, sed hoc civile, quod vocant, eatenus exercuerunt, quoad populo praestare voluerunt. id autem in cognitione tenue est, in usu necessarium. quam ob rem quo me vocas aut quid hortaris? ut libellos conficiam de stillicidiorum ac de parietum iure? an ut stipulationum et iudiciorum formulas conponam? quae et conscripta a multis sunt diligenter et sunt humiliora quam illa, quae a nobis expectari puto.</p></div>
<p><span class="br"></span><span class="lineNumber">15</span><span class="br"></span>V. <span class="italic">A.</span> Atqui si quaeris<a class="footnoteLink" href="#note_LCL213_312_1" id="target_note_LCL213_312_1"><sup>1</sup></a> ego quid expectem, quoniam scriptum est a te de optimo rei publicae statu, consequens esse videtur ut scribas tu idem de legibus; sic enim fecisse video Platonem illum tuum, quem tu admiraris, quem omnibus anteponis, quem maxime diligis.</p>
<div class="sp inline"><p class="lineGroup"><span class="speaker"><span class="italic">M.</span></span> Visne igitur. ut ille Cretae cum Clinia et cum Lacedaemonio Megillo aestivo, quem ad modum describit, die in cupressetis Gnosiorum et spatiis silvestribus crebro insistens, interdum adquiescens de institutis rerum publicarum ac de optimis legibus disputat, sic nos inter has procerissimas populos in viridi opacaque ripa inambulantes, tum autem residentes quaeramus isdem




</p></div></section><notes><section class="footnotes"><ul><li class="note" id="note_LCL213_312_1"><a class="footnoteCrossrefLink" href="#target_note_LCL213_312_1" title="Click to highlight in text"><sup class="lineRef">1</sup><span class="italic">quaeris</span> Rath; <span class="italic">quaeres</span> AB; <span class="italic">queres</span> H.</a></li><script type="text/javascript">document.getElementById('note_LCL213_312_1').style.display = "none";</script></ul></section></notes></section>