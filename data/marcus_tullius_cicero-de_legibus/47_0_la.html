<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<div class="sp inline"><p class="lineGroup"><span class="speaker"><span class="italic">M.</span></span> At ait<a class="footnoteLink" href="#note_LCL213_388_1" id="target_note_LCL213_388_1"><sup>1</sup></a> Theophrastus, auctor haud deterior mea quidem sententia (meliorem multi nominant); commemorant vero ipsius cives, nostri clientes, Locri. sed sive fuit sive non fuit, nihil ad rem; loquimur quod traditum est.</p></div>
<p>VII. Sit igitur hoc iam a principio persuasum civibus, dominos esse omnium rerum ac moderatores deos, eaque, quae gerantur, eorum geri iudicio ac numine, eosdemque optime de genere hominum mereri et, qualis quisque sit, quid agat, quid in se admittat, qua mente, qua pietate colat religiones, intueri piorumque et impiorum habere rationem;
<span class="br"></span><span class="lineNumber">16</span><span class="br"></span>his enim rebus inbutae mentes haud sane abhorrebunt
ab utili aut a vera sententia. quid est enim verius quam neminem esse oportere tam stulte adrogantem,
ut in se rationem et mentem putet inesse, in caelo mundoque non putet, aut ut ea, quae vix summa ingenii ratione comprehendantur, nulla<a class="footnoteLink" href="#note_LCL213_388_2" id="target_note_LCL213_388_2"><sup>2</sup></a> ratione moveri putet? quem vero astrorum ordines, quem dierum noctiumque vicissitudines, quem mensum
temperatio quemque ea, quae gignuntur nobis ad fruendum, non gratum esse cogunt, hunc hominem omnino numerari qui decet? cumque omnia, quae rationem habent, praestent iis; quae sint rationis expertia, nefasque sit dicere ullam rem praestare naturae omnium rerum, rationem inesse in ea confitendum




</p></section><notes><section class="footnotes"><ul><li class="note" id="note_LCL213_388_1"><a class="footnoteCrossrefLink" href="#target_note_LCL213_388_1" title="Click to highlight in text"><sup class="lineRef">1</sup><span class="italic">ait</span> supplied by Mueller; omitted in MSS.</a></li><script type="text/javascript">document.getElementById('note_LCL213_388_1').style.display = "none";</script><li class="note" id="note_LCL213_388_2"><a class="footnoteCrossrefLink" href="#target_note_LCL213_388_2" title="Click to highlight in text"><sup class="lineRef">2</sup><span class="italic">ratione comprehendantur, nulla</span> supplied by Vahlen; omitted in MSS.; <span class="italic">ratione comprehendat, nulla</span> Victorius.</a></li><script type="text/javascript">document.getElementById('note_LCL213_388_2').style.display = "none";</script></ul></section></notes></section>