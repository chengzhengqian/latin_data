<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><div class="sp"><p class="lineGroup">

Graecorum copia, sed ex librariolis Latinis, in orationibus autem multas ineptias, elatio summam inpudentiam.<a class="footnoteLink" href="#note_LCL213_304_1" id="target_note_LCL213_304_1"><sup>1</sup></a> Sisenna, eius amicus, omnes adhuc nostros scriptores, nisi qui forte nondum ediderunt, de quibus existimare non possumus, facile superavit. is tamen neque orator in numero vestro umquam est habitus et in historia puerile quiddam consectatur, ut unum Clitarchum neque praeterea quemquam de Graecis legisse videatur, eum tamen velle dumtaxat imitari; quem si adsequi posset, aliquantum ab optumo tamen abesset. quare tuum est munus hoc, a te expectatur, nisi quid Quinto videtur secus.</p></div>
<span class="br"></span><span class="lineNumber">8</span><span class="br"></span><div class="sp inline"><p class="lineGroup"><span class="speaker">III. <span class="italic">Q.</span></span> Mihi vero nihil, et saepe de isto conlocuti sumus. sed est quaedam inter nos parva dissensio.</p></div>
<div class="sp inline"><p class="lineGroup"><span class="speaker"><span class="italic">A.</span></span> Quae tandem?</p></div>
<div class="sp inline"><p class="lineGroup"><span class="speaker"><span class="italic">Q.</span></span> A quibus temporibus scribendi capiat exordium. ego enim ab ultimis censeo, quoniam illa sic scripta sunt, ut ne legantur quidem, ipse autem aequalem aetatis suae memoriam deposcit, ut ea conplectatur, quibus ipse interfuit.</p></div>
<div class="sp inline"><p class="lineGroup"><span class="speaker"><span class="italic">A.</span></span> Ego vero huic potius adsentior. sunt enim maxumae res in hac memoria atque aetate nostra; tum autem hominis amicissimi, Cn. Pompei, laudes inlustrabit, incurret etiam in illum divinum<a class="footnoteLink" href="#note_LCL213_304_2" id="target_note_LCL213_304_2"><sup>2</sup></a> et memorabilem




</p></div></section><notes><section class="footnotes"><ul><li class="note" id="note_LCL213_304_1"><a class="footnoteCrossrefLink" href="#target_note_LCL213_304_1" title="Click to highlight in text"><sup class="lineRef">1</sup><span class="italic">multas ineptias, elatio summam inpudentiam</span>Vahlen; <span class="italic">multas ineptus datio summam inpudentiam</span>A<sup>1</sup>B<sup>1</sup>H; <span class="italic">multus et ineptus,</span>etc, A<sup>2</sup>B<sup>2</sup>; <span class="italic">multa set inepta elatio, summa inpudentia</span>Mommsen.</a></li><script type="text/javascript">document.getElementById('note_LCL213_304_1').style.display = "none";</script><li class="note" id="note_LCL213_304_2"><a class="footnoteCrossrefLink" href="#target_note_LCL213_304_2" title="Click to highlight in text"><sup class="lineRef">2</sup><span class="italic">divinum</span>supplied by Vahlen; omitted in MSS.</a></li><script type="text/javascript">document.getElementById('note_LCL213_304_2').style.display = "none";</script></ul></section></notes></section>