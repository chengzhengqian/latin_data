<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

tribus cubitis ne altiorem aut mensam aut labellum et huic procurationi certum magistratum praefecerat.</p>
<p><span class="br"></span><span class="lineNumber">67</span><span class="br"></span>XXVII. Haec igitur Athenienses tui. sed videamus
Platonem, qui iusta funerum reicit ad interpretes
religionum; quem nos morem tenemus. de sepulchris autem dicit haec: vetat ex agro culto eove, qui coli possit, ullam partem sumi sepulchro; sed quae natura agri tantum modo efficere possit, ut mortuorum corpora sine detrimento vivorum recipiat,
ea potissimum ut conpleatur; quae autem terra fruges ferre et ut mater cibos suppeditare possit, eam ne quis nobis minuat neve vivus neve
<span class="br"></span><span class="lineNumber">68</span><span class="br"></span>mortuus. extrui autem vetat sepulchrum altius, quam quod quinque homines<a class="footnoteLink" href="#note_LCL213_454_1" id="target_note_LCL213_454_1"><sup>1</sup></a> quinque diebus absolverint,
nec e lapide excitari plus nec inponi, quam quod capiat laudem mortui, incisam ne plus quattuor herois versibus, quos “longos” appellat Ennius. habemus igitur huius quoque auctoritatem de sepulchris summi viri, a quo item funerum sumptus praefinitur ex censibus a minis quinque usque ad minam. deinceps dicit eadem illa de inmortalitate animorum et reliqua post mortem tranquillitate bonorum, poenis impiorum.</p>
<p><span class="br"></span><span class="lineNumber">69</span><span class="br"></span>Habetis igitur explicatum omnem, ut arbitror, religionum locum.</p>
</section><notes><section class="footnotes"><ul><li class="note" id="note_LCL213_454_1"><a class="footnoteCrossrefLink" href="#target_note_LCL213_454_1" title="Click to highlight in text"><sup class="lineRef">1</sup><span class="italic">quinque homines</span> supplied by Turnebus (from Plato); omitted in MSS.</a></li><script type="text/javascript">document.getElementById('note_LCL213_454_1').style.display = "none";</script></ul></section></notes></section>