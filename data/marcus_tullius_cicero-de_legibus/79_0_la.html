<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
alienum inferat,” poenaque est, “si quis bustum” (nam id puto appellari τύμβον) “aut monimentum,” inquit, “aut columnam violarit, laeserit, fregerit.” sed post aliquanto propter has amplitudines sepulchrorum,
quas in Ceramico videmus, lege sanctum est, “ne quis sepulchrum faceret operosius quam
<span class="br"></span><span class="lineNumber">65</span><span class="br"></span>quod decem homines effecerint triduo”; neque id opere tectorio exornari nec hermas, quos vocant, licebat inponi, nec de mortui laude nisi in publicis sepulturis nec ab alio, nisi qui publice ad eam rem constitutus esset, dici licebat. sublata etiam erat celebritas virorum ac mulierum, quo lamentatio minueretur; auget enim luctum concursus hominum.
<span class="br"></span><span class="lineNumber">66</span><span class="br"></span>quocirca Pittacus omnino accedere quemquam vetat in funus aliorum. sed ait rursus idem Demetrius increbruisse eam funerum sepulchrorumque magnificentiam,
quae nunc fere Romae est; quam consuetudinem
lege minuit ipse; fuit enim hic vir, ut scitis, non solum eruditissimus, sed etiam civis e re publica maxime tuendaeque civitatis peritissimus. is igitur sumptum minuit non solum poena, sed etiam tempore; ante lucem enim iussit efferri. sepulchris autem novis finivit modum; nam super terrae tumulum noluit quicquam<a class="footnoteLink" href="#note_LCL213_452_1" id="target_note_LCL213_452_1"><sup>1</sup></a> statui nisi columellam



</p></section><notes><section class="footnotes"><ul><li class="note" id="note_LCL213_452_1"><a class="footnoteCrossrefLink" href="#target_note_LCL213_452_1" title="Click to highlight in text"><sup class="lineRef">1</sup><span class="italic">quicquam</span> Lambinus; <span class="italic">quod</span> ABH.</a></li><script type="text/javascript">document.getElementById('note_LCL213_452_1').style.display = "none";</script></ul></section></notes></section>