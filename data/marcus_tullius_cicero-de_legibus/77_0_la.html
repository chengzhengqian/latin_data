<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<p><span class="br"></span><span class="lineNumber">61</span><span class="br"></span>Duae sunt praeterea leges de sepulchris, quarum altera privatorum aedificiis, altera ipsis sepulchris cavet. nam quod “rogum bustumve novum” vetat
“propius sexaginta pedes adigi aedes alienas invito domino,” incendium veretur acerbum; quod<a class="footnoteLink" href="#note_LCL213_448_1" id="target_note_LCL213_448_1"><sup>1</sup></a> autem
“forum,” id est vestibulum sepulchri, “bustumve usu capi” vetat, tuetur ius sepulchrorum.</p>
<p>Haec habemus in duodecim sane secundum naturam, quae norma legis est; reliqua sunt in more: funus ut indicatur, si quid ludorum, dominusque
<span class="br"></span><span class="lineNumber">62</span><span class="br"></span>funeris utatur accenso atque lictoribus, honoratorum
virorum laudes in contione memorentur easque etiam cantus ad tibicinem prosequatur, cui nomen neniae, quo vocabulo etiam apud<a class="footnoteLink" href="#note_LCL213_448_2" id="target_note_LCL213_448_2"><sup>2</sup></a> Graecos cantus lugubres nominantur.</p>
<p>XXV. <span class="italic">A.</span> Gaudeo nostra iura ad naturam accommodari
maiorumque sapientia admodum delector; sed requiro, ut ceteri sumptus, sic etiam sepulchrorum
modum.</p>
<div class="sp inline"><p class="lineGroup"><span class="speaker"><span class="italic">M.</span></span> Recte requiris; quos enim ad sumptus progressa iam ista res sit, in C. Figuli sepulchro vidisse te<a class="footnoteLink" href="#note_LCL213_448_3" id="target_note_LCL213_448_3"><sup>3</sup></a> credo. minimam olim istius rei fuisse cupiditatem





</p></div></section><notes><section class="footnotes"><ul><li class="note" id="note_LCL213_448_1"><a class="footnoteCrossrefLink" href="#target_note_LCL213_448_1" title="Click to highlight in text"><sup class="lineRef">1</sup><span class="italic">acerbum</span> [<span class="italic">vetat</span>]; <span class="italic">quod</span> Vahlen; <span class="italic">acerbum vetat quod</span> ABH.</a></li><script type="text/javascript">document.getElementById('note_LCL213_448_1').style.display = "none";</script><li class="note" id="note_LCL213_448_2"><a class="footnoteCrossrefLink" href="#target_note_LCL213_448_2" title="Click to highlight in text"><sup class="lineRef">2</sup><span class="italic">apud</span> supplied by Wesenberg; omitted in MSS.</a></li><script type="text/javascript">document.getElementById('note_LCL213_448_2').style.display = "none";</script><li class="note" id="note_LCL213_448_3"><a class="footnoteCrossrefLink" href="#target_note_LCL213_448_3" title="Click to highlight in text"><sup class="lineRef">3</sup><span class="italic">te</span> supplied by Madvig; omitted in MSS.</a></li><script type="text/javascript">document.getElementById('note_LCL213_448_3').style.display = "none";</script></ul></section></notes></section>