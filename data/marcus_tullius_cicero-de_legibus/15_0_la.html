<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

hominem, quod habeat notitiam aliquam dei, ipsisque in hominibus nulla gens est neque tam mansueta neque tam fera, quae non, etiamsi ignoret qualem
<span class="br"></span><span class="lineNumber">25</span><span class="br"></span>habere deum deceat, tamen habendum sciat. ex quo efficitur illud, ut is agnoscat deum, qui unde ortus sit quasi recordetur et<a class="footnoteLink" href="#note_LCL213_324_1" id="target_note_LCL213_324_1"><sup>1</sup></a> agnoscat.</p>
<p>Iam vero virtus eadem in homine ac deo est neque alio ullo in genere praeterea; est autem virtus nihil aliud nisi perfecta et ad summum perducta natura; est igitur homini cum deo similitudo. quod cum ita sit, quae tandem esse potest propior certiorve cognatio? itaque ad hominum commoditates et usus tantam rerum ubertatem natura largita est, ut ea,quae gignuntur, donata consulto nobis, non fortuito nata videantur, nec solum ea, quae frugibus atque bacis terrae fetu profunduntur, sed etiam pecudes, quod perspicuum sit, partim esse ad usum hominum, partim ad
<span class="br"></span><span class="lineNumber">26</span><span class="br"></span>fructum, partim ad vescendum procreatas. artes vero innumerabiles repertae sunt docente natura; quam imitata ratio res ad vitam necessarias sollerter consecuta est.</p>
<p>IX. ipsum autem hominem eadem natura non solum celeritate mentis ornavit, sed et sensus tamquam satellites adtribuit ac nuntios et rerum plurimarum obscuras nec satis<a class="footnoteLink" href="#note_LCL213_324_2" id="target_note_LCL213_324_2"><sup>2</sup></a> . . . intellegentias enudavit quasi fundamenta quaedam scientiae figuramque corporis habilem et aptam ingenio humano dedit. nam cum ceteras animantes abiecisset ad


</p></section><notes><section class="footnotes"><ul><li class="note" id="note_LCL213_324_1"><a class="footnoteCrossrefLink" href="#target_note_LCL213_324_1" title="Click to highlight in text"><sup class="lineRef">1</sup><span class="italic">et</span> added by Turnebus; omitted in MSS.</a></li><script type="text/javascript">document.getElementById('note_LCL213_324_1').style.display = "none";</script><li class="note" id="note_LCL213_324_2"><a class="footnoteCrossrefLink" href="#target_note_LCL213_324_2" title="Click to highlight in text"><sup class="lineRef">2</sup><span class="italic">apertas</span> supplied by Lambinus; <span class="italic">claras</span> by Madvig; <span class="italic">inlustratas</span> by Beier (cf. ยง 59 extr.).</a></li><script type="text/javascript">document.getElementById('note_LCL213_324_2').style.display = "none";</script></ul></section></notes></section>