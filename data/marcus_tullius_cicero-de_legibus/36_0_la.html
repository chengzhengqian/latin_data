<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

quando, quo modo obitura, quid in iis mortale et caducum, quid divinum aeternumque sit, viderit ipsumque ea moderantem et regentem paene prenderit seseque non omnis<a class="footnoteLink" href="#note_LCL213_366_1" id="target_note_LCL213_366_1"><sup>1</sup></a> circumdatum moenibus popularem alicuius definiti loci, set civem totius mundi quasi unius urbis agnoverit, in hac ille magnificentia rerum atque in hoc conspectu et cognitione naturae, dii inmortales, quam se ipse noscet, quod Apollo praecepit Pythius! quam contemnet, quam despiciet, quam pro nihilo putabit ea, quae volgo dicuntur
<span class="br"></span><span class="lineNumber">62</span><span class="br"></span>amplissima!</p>
<p>XXIV. atque haec omnia quasi saepimento aliquo vallabit disserendi ratione, veri et falsi iudicandi scientia et arte quadam intellegendi quid quamque rem sequatur, et quid sit cuique contrarium. cumque se ad civilem societatem natum senserit, non solum illa subtili disputatione sibi utendum putabit, sed etiam fusa latius perpetua oratione, qua regat populos, qua stabiliat leges, qua castiget inprobos, qua tueatur bonos, qua laudet claros viros, qua praecepta salutis et laudis apte ad persuadendum edat suis civibus, qua hortari ad decus, revocare a flagitio, consolari possit adflictos factaque et consulta fortium et sapientium cum inproborum ignominia sempiternis monumentis prodere. quae cum tot res tantaeque sint, quae inesse



</p></section><notes><section class="footnotes"><ul><li class="note" id="note_LCL213_366_1"><a class="footnoteCrossrefLink" href="#target_note_LCL213_366_1" title="Click to highlight in text"><sup class="lineRef">1</sup><span class="italic">omnis</span> AB; <span class="italic">homines</span> H. <span class="italic">Omnis</span> is of course corrupt. Vahlen conjectures <span class="italic">communibus.</span></a></li><script type="text/javascript">document.getElementById('note_LCL213_366_1').style.display = "none";</script></ul></section></notes></section>