<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
refert, quaecumque agit, ita minime est vir bonus, ut qui virtutem praemio metiuntur, nullam virtutem nisi malitiam putent. ubi enim beneficus, si nemo alterius causa benigne facit? ubi gratus, si non eum ipsi<a class="footnoteLink" href="#note_LCL213_352_1" id="target_note_LCL213_352_1"><sup>1</sup></a> cernunt grati, cui referunt gratiam? ubi illa sancta amicitia, si non ipse amicus per se amatur toto pectore, ut dicitur? qui etiam deserendus et abiciendus est desperatis emolumentis et fructibus; quo quid potest dici immanius? quodsi amicitia per se colenda est, societas quoque hominum et aequalitas et iustitia per se expetenda; quod ni ita est, omnino iustitia nulla est; id enim iniustissimum ipsum est, iustitiae mercedem quaerere.</p>
<p>XIX.<span class="br"></span><span class="lineNumber">50</span><span class="br"></span>quid vero de modestia, quid de temperantia, quid de continentia, quid de verecundia, pudore pudicitiaque dicemus? infamiaene metu non esse petulantis an legum et iudiciorum? innocentes ergo et verecundi sunt, ut bene audiant, et ut rumorem bonum colligant, erubescunt; pudet etiam loqui de pudicitia. at me istorum philosophorum pudet, qui ullum iudicium vitare nisi vitio ipso vitato honestum<a class="footnoteLink" href="#note_LCL213_352_2" id="target_note_LCL213_352_2"><sup>2</sup></a> putant.</p>
</section><notes><section class="footnotes"><ul><li class="note" id="note_LCL213_352_1"><a class="footnoteCrossrefLink" href="#target_note_LCL213_352_1" title="Click to highlight in text"><sup class="lineRef">1</sup><span class="italic">ipsi</span> ABH; <span class="italic">ipsum</span> dett.</a></li><script type="text/javascript">document.getElementById('note_LCL213_352_1').style.display = "none";</script><li class="note" id="note_LCL213_352_2"><a class="footnoteCrossrefLink" href="#target_note_LCL213_352_2" title="Click to highlight in text"><sup class="lineRef">2</sup><span class="italic">ullum iudicium vitare nisi vitio ipso vitato honestum</span> Eussner; <span class="italic">ullum iuditium vitare nisi vicio ipso mutatum</span> A; <span class="italic">illum iudicium vitare nisi vitio ipso nutatum</span> B; <span class="italic">nullum iudicium vitare nisi vitio ipso notatum</span> H, Vahlen.</a></li><script type="text/javascript">document.getElementById('note_LCL213_352_2').style.display = "none";</script></ul></section></notes></section>