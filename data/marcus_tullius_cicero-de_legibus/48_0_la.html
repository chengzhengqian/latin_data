<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

est. utilis esse autem has opiniones quis neget, cum intellegat quam multa firmentur iure iurando, quantae saluti sint foederum religiones, quam multos divini supplici metus a scelere revocarit, quamque sancta sit societas civium inter ipsos diis inmortalibus
interpositis tum iudicibus, tum<a class="footnoteLink" href="#note_LCL213_390_1" id="target_note_LCL213_390_1"><sup>1</sup></a> testibus?</p>
<p>Habes legis prooemium; sic enim haec appellat Plato.</p>
<span class="br"></span><span class="lineNumber">17</span><span class="br"></span><div class="sp inline"><p class="lineGroup"><span class="speaker"><span class="italic">Q.</span></span> Habeo vero, frater, et in hoc admodum delector, quod in aliis rebus aliisque sententiis versaris atque ille. nihil enim tam dissimile quam vel ea, quae ante dixisti, vel hoc ipsum de deis exordium; unum illud mihi videris imitari, orationis genus.</p></div>
<div class="sp inline"><p class="lineGroup"><span class="speaker"><span class="italic">M.</span></span> Velle fortasse; quis enim id potest aut umquam poterit imitari? nam sententias interpretari perfacile
est; quod quidem ego facerem, nisi plane esse vellem meus. quid enim negotii est eadem prope verbis isdem conversa dicere?</p></div>
<div class="sp inline"><p class="lineGroup"><span class="speaker"><span class="italic">Q.</span></span> Prorsus adsentior; verum, ut modo tute dixisti, te esse malo tuum. sed iam exprome, si placet, istas leges de religione.</p></div>
<span class="br"></span><span class="lineNumber">18</span><span class="br"></span><div class="sp inline"><p class="lineGroup"><span class="speaker"><span class="italic">M.</span></span> Expromam equidem, ut potero, et, quoniam et locus et sermo familiaris est, legum leges voce proponam.</p></div>
<div class="sp inline"><p class="lineGroup"><span class="speaker"><span class="italic">Q.</span></span> Quidnam id est?</p></div>
<div class="sp inline"><p class="lineGroup"><span class="speaker"><span class="italic">M.</span></span> Sunt certa legum verba, Quinte, neque ita prisca, ut in veteribus duodecim sacratisque legibus, et tamen, quo plus auctoritatis habeant, paulo antiquiora




</p></div></section><notes><section class="footnotes"><ul><li class="note" id="note_LCL213_390_1"><a class="footnoteCrossrefLink" href="#target_note_LCL213_390_1" title="Click to highlight in text"><sup class="lineRef">1</sup><span class="italic">tum</span> supplied in editions; omitted in MSS.</a></li><script type="text/javascript">document.getElementById('note_LCL213_390_1').style.display = "none";</script></ul></section></notes></section>