<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<p><span class="italic">Prodigia portenta da ad Etruscos aruspices,<a class="footnoteLink" href="#note_LCL213_396_1" id="target_note_LCL213_396_1"><sup>1</sup></a> si senatus iussit, deferunto, Etruriaque principis disciplinam doceto. quibus divis creverint, procuranto, idemque fulgora atque obstita pianto.</span></p>
<p><span class="italic">Nocturna mulierum sacrificia ne sunto praeter olla, quae pro populo rite fient; neve quem initianto nisi, ut adsolet, Cereri Graeco sacro.</span></p>
<p><span class="br"></span><span class="lineNumber">22</span><span class="br"></span><span class="italic">Sacrum commissum, quod neque expiari poterit, impie commissum esto; quod expiari poterit, publici sacerdotes expianto.</span></p>
<p><span class="italic">Loedis publicis quod sine curriculo et sine certatione corporum fiat, popularem laetitiam in cantu et fidibus et tibiis moderanto eamque cum divum honore iungunto.</span></p>
<p><span class="italic">Ex patriis ritibus optuma colunto.</span></p>
<p><span class="italic">Praeter Idaeae matris famulos, eosque iustis diebus, ne quis stipem cogito.</span></p>
<p><span class="italic">Sacrum sacrove commendatum qui clepsil rapsitve parricida esto.</span></p>
<p><span class="italic">Periurii poena divina exitium, humana dedecus.</span></p>
<p><span class="italic">Incestum pontifices supremo supplicio sanciunto.</span></p>
<p><span class="italic">Impius ne audeto placare donis iram deoram.</span></p>
<p><span class="italic">Caute vota reddunto; poena violati iuris esto.</span></p>
</section><notes><section class="footnotes"><ul><li class="note" id="note_LCL213_396_1"><a class="footnoteCrossrefLink" href="#target_note_LCL213_396_1" title="Click to highlight in text"><sup class="lineRef">1</sup><span class="italic">Etruscos aruspices</span> Turnebus: <span class="italic">Etruscos et aruspices</span> ABH.</a></li><script type="text/javascript">document.getElementById('note_LCL213_396_1').style.display = "none";</script></ul></section></notes></section>