<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

natura, ratione, potestate, mente, numine, sive quod est aliud verbum, quo planius significem quod volo, naturam omnem regi? nam si hoc non probas, ab eo nobis causa ordienda est potissimum.</p>
<div class="sp inline"><p class="lineGroup"><span class="speaker"><span class="italic">A.</span></span> Do sane, si postulas; etenim propter hunc concentum avium strepitumque fluminum non vereor condiscipulorum ne quis exaudiat.</p></div>
<div class="sp inline"><p class="lineGroup"><span class="speaker"><span class="italic">M.</span></span> Atqui cavendum est; solent enim, id quod virorum bonorum est, admodum irasci, nec vero ferent, si audierint te primum caput libri optimi prodidisse, in quo scripsit “nihil curare deum nec sui nec alieni.”</p></div>
<span class="br"></span><span class="lineNumber">22</span><span class="br"></span><div class="sp inline"><p class="lineGroup"><span class="speaker"><span class="italic">A.</span></span> Perge, quaeso; nam id, quod tibi concessi, quorsus pertineat expecto.</p></div>
<div class="sp inline"><p class="lineGroup"><span class="speaker"><span class="italic">M.</span></span> Non faciam longius; huc enim pertinet, animal hoc providum, sagax, multiplex, acutum, memor, plenum rationis et consilii, quem vocamus hominem, praeclara quadam condicione generatum esse a supremo deo; solum est enim ex tot animantium generibus atque naturis particeps rationis et cogitationis, cum cetera sint omnia expertia. quid est autem non dicam in homine, sed in omni caelo atque terra ratione divinius? quae cum adolevit
<span class="br"></span><span class="lineNumber">23</span><span class="br"></span>atque perfecta est, nominatur rite sapientia. est igitur, quoniam nihil est ratione melius eaque est<a class="footnoteLink" href="#note_LCL213_320_1" id="target_note_LCL213_320_1"><sup>1</sup></a> et in homine et in deo, prima homini cum deo rationis societas; inter quos autem ratio, inter eos-




</p></div></section><notes><section class="footnotes"><ul><li class="note" id="note_LCL213_320_1"><a class="footnoteCrossrefLink" href="#target_note_LCL213_320_1" title="Click to highlight in text"><sup class="lineRef">1</sup><span class="italic">est</span> supplied by Madvig; omitted in MSS.</a></li><script type="text/javascript">document.getElementById('note_LCL213_320_1').style.display = "none";</script></ul></section></notes></section>