<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

pastum, solum hominem erexit et ad caeli quasi cognationis domiciliique pristini conspectum excitavit; tum speciem ita formavit oris, ut in ea penitus
<span class="br"></span><span class="lineNumber">27</span><span class="br"></span>reconditos mores effingeret; nam et oculi nimis arguti, quem ad modum animo affecti simus, loquuntur, et is, qui appellatur vultus, qui nullo in animante esse praeter hominem potest, indicat mores, cuius vim Graeci norunt, nomen omnino non habent. omitto opportunitates habilitatesque reliqui corporis, moderationem vocis, orationis vim, quae conciliatrix est humanae maxime societatis; neque enim omnia sunt huius disputationis ac temporis, et hunc locum satis, ut mihi videtur, in iis libris, quos legistis, expressit Scipio. nunc, quoniam hominem, quod principium reliquarum rerum esse voluit, generavit et ornavit deus, perspicuum sit illud, ne omnia disserantur, ipsam per se naturam longius progredi; quae etiam nullo docente profecta ab iis, quorum ex prima et inchoata intellegentia genera cognovit, confirmat ipsa per se rationem et perficit.</p>
<p><span class="br"></span><span class="lineNumber">28</span><span class="br"></span>X. <span class="italic">A.</span> Dii inmortales, quam tu longe iuris principia repetis! atque ita, ut ego non modo ad illa non properem, quae expectabam a te de iure civili, sed facile



</p></section><notes></notes></section>