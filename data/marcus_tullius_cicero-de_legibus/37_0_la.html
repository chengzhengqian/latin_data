<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

in homine perspiciantur ab iis, qui se ipsi velint nosse, earum parens est educatrixque sapientia.</p>
<div class="sp inline"><p class="lineGroup"><span class="speaker"><span class="italic">A.</span></span> Laudata quidem a te graviter et vere; sed quorsus hoc pertinet?</p></div>
<span class="br"></span><span class="lineNumber">63</span><span class="br"></span><div class="sp inline"><p class="lineGroup"><span class="speaker"><span class="italic">M.</span></span> Primum ad ea, Pomponi, de quibus acturi iam sumus, quae tanta esse volumus; non enim erunt, nisi ea fuerint, unde illa manant, amplissima. deinde facio et lubenter et, ut spero, recte, quod eam, cuius studio teneor quaeque me eum, quicumque sum, effecit, non possum silentio praeterire.</p></div>
<div class="sp inline"><p class="lineGroup"><span class="speaker"><span class="italic">A.</span></span> Vero facis et merito et pie, fuitque id, ut dicis, in hoc sermone faciundum.</p></div>
</section><notes></notes></section>