<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

non diuturnum beneficii mei patria fructum tulisset. atque haec rerum exitus indicavit; quis enim non modo liber, sed servus<a class="footnoteLink" href="#note_LCL213_488_1" id="target_note_LCL213_488_1"><sup>1</sup></a> libertate dignus
<span class="br"></span><span class="lineNumber">26</span><span class="br"></span>fuit, cui nostra salus cara non esset? quodsi is casus fuisset rerum, quas pro salute rei publicae gessimus, ut non omnibus gratus esset, et si nos multitudinis furentis inflammata invidia pepulisset tribuniciaque vis in me populum, sicut Gracchus in Laenatem, Saturninus in Metellum, incitasset, ferremus, o Quinte frater, consolarenturque nos non tam philosophi,
qui Athenis fuerunt, qui hoc facere debent, quam clarissimi viri, qui illa urbe pulsi carere ingrata civitate quam manere inprobam<a class="footnoteLink" href="#note_LCL213_488_2" id="target_note_LCL213_488_2"><sup>2</sup></a> maluerunt.</p>
<p>Pompeium vero quod una ista in re non ita valde probas, vix satis mihi illud videris attendere, non solum ei, quid esset optimum, videndum fuisse, sed etiam quid necessarium. sensit enim deberi non posse huic civitati illam potestatem; quippe quam tanto opere populus noster ignotam expetisset, qui posset carere cognita? sapientis autem civis fuit causam nec perniciosam et ita popularem, ut non posset obsisti, perniciose populari civi non relinquere.</p>
</section><notes><section class="footnotes"><ul><li class="note" id="note_LCL213_488_1"><a class="footnoteCrossrefLink" href="#target_note_LCL213_488_1" title="Click to highlight in text"><sup class="lineRef">1</sup><span class="italic">liber sed servus</span> Goerenz; <span class="italic">liber servus</span> AB; <span class="italic">liber sed etiam servus</span> dett.</a></li><script type="text/javascript">document.getElementById('note_LCL213_488_1').style.display = "none";</script><li class="note" id="note_LCL213_488_2"><a class="footnoteCrossrefLink" href="#target_note_LCL213_488_2" title="Click to highlight in text"><sup class="lineRef">2</sup><span class="italic">improbam</span> AB; <span class="italic">in improba</span> is the common reading.</a></li><script type="text/javascript">document.getElementById('note_LCL213_488_2').style.display = "none";</script></ul></section></notes></section>