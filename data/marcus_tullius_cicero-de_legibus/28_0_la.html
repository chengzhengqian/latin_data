<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

quos modo enumeravi, qui teneros et rudes cum acceperunt, inficiunt et flectunt, ut volunt, vel ab ea, quae penitus in omni sensu inplicata insidet, imitatrix boni, voluptas, malorum autem mater omnium; cuius blanditiis corrupti, quae natura bona sunt, quia dulcedine hac et scabie carent, non cernunt satis.</p>
<p><span class="br"></span><span class="lineNumber">48</span><span class="br"></span>XVIII. Sequitur, ut conclusa mihi iam haec sit omnis oratio, id quod ante oculos ex iis est, quae dicta sunt, et ius et omne honestum sua sponte esse expetendum; etenim omnes viri boni ipsam aequitatem et ius ipsum amant, nec est viri boni errare et diligere, quod per se non sit diligendum; per se igitur ius est expetendum et colendum; quodsi ius, etiam iustitia; sin ea, reliquae quoque virtutes per se colendae sunt. quid? liberalitas gratuitane est an mercennaria? si sine praemio benignus est, gratuita, si cum mercede, conducta; nec est dubium, quin is, qui liberalis benignusve dicitur, officium, non fructum sequatur; ergo item iustitia nihil expetit praemii, nihil pretii; per se igitur expetitur. eademque omnium virtutum causa atque sententia est.</p>
<p><span class="br"></span><span class="lineNumber">49</span><span class="br"></span>Atque etiam si emolumentis, non suapte vi<a class="footnoteLink" href="#note_LCL213_350_1" id="target_note_LCL213_350_1"><sup>1</sup></a> virtus expetitur, una erit virtus, quae malitia rectissime dicetur; ut enim quisque maxume ad suum commodum



</p></section><notes><section class="footnotes"><ul><li class="note" id="note_LCL213_350_1"><a class="footnoteCrossrefLink" href="#target_note_LCL213_350_1" title="Click to highlight in text"><sup class="lineRef">1</sup><span class="italic">vi</span> supplied by Moser; omitted in MSS.</a></li><script type="text/javascript">document.getElementById('note_LCL213_350_1').style.display = "none";</script></ul></section></notes></section>