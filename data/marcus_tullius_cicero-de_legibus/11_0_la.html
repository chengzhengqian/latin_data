<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><div class="sp"><p class="lineGroup">

nobis est eaque ab hominis repetenda natura, considerandae leges, quibus civitates regi debeant, tum haec tractanda, quae conposita sunt et descripta iura et iussa populorum, in quibus ne nostri quidem populi latebunt quae vocantur iura civilia.</p></div>
<p><span class="br"></span><span class="lineNumber">18</span><span class="br"></span>VI. <span class="italic">Q.</span> Alte vero et, ut oportet, a capite, frater, repetis quod quaerimus; et qui aliter ius civile tradunt non tam iustitiae quam litigandi tradunt vias.</p>
<div class="sp inline"><p class="lineGroup"><span class="speaker"><span class="italic">M.</span></span> Non ita est, Quinte, ac potius ignoratio iuris litigiosa est quam scientia. sed hoc posterius; nunc iuris principia videamus.</p><p class="lineGroup">Igitur doctissimis viris proficisci placuit a lege, haud scio an recte, si modo, ut idem definiunt, lex est ratio summa insita in natura, quae iubet ea, quae facienda sunt, prohibetque contraria. eadem ratio cum est in hominis mente confirmata et confecta,<a class="footnoteLink" href="#note_LCL213_316_1" id="target_note_LCL213_316_1"><sup>1</sup></a>
<span class="br"></span><span class="lineNumber">19</span><span class="br"></span>lex est. itaque arbitrantur prudentiam esse legem, cuius ea vis sit, ut recte facere iubeat, vetet delinquere; eamque rem illi Graeco putant nomine a<a class="footnoteLink" href="#note_LCL213_316_2" id="target_note_LCL213_316_2"><sup>2</sup></a> suum cuique tribuendo appellatam, ego nostro a legendo; nam ut illi aequitatis, sic nos dilectus vim in lege ponimus, et proprium tamen utrumque legis est. quod si ita recte dicitur, ut mihi quidem plerumque videri solet, a lege ducendum est iuris




</p></div></section><notes><section class="footnotes"><ul><li class="note" id="note_LCL213_316_1"><a class="footnoteCrossrefLink" href="#target_note_LCL213_316_1" title="Click to highlight in text"><sup class="lineRef">1</sup><span class="italic">confecta</span> A B H; <span class="italic">perfecta</span> Vahlen (cf. ยง 27 extr.).</a></li><script type="text/javascript">document.getElementById('note_LCL213_316_1').style.display = "none";</script><li class="note" id="note_LCL213_316_2"><a class="footnoteCrossrefLink" href="#target_note_LCL213_316_2" title="Click to highlight in text"><sup class="lineRef">2</sup><span class="italic">a</span> added by Turnebus; omitted in MSS.</a></li><script type="text/javascript">document.getElementById('note_LCL213_316_2').style.display = "none";</script></ul></section></notes></section>