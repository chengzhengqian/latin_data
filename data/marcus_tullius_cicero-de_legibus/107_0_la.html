<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

foedere), tenere consuetudinem decernendi, nosse exempla maiorum. videtis iam genus hoc omne scientiae, diligentiae, memoriae, sine quo paratus esse senator nullo pacto potest.</p>
<p><span class="br"></span><span class="lineNumber">42</span><span class="br"></span>Deinceps sunt cum populo actiones, in quibus primum et maximum: <span class="italic">vis abesto.</span> nihil est enim exitiosius civitatibus, nihil tam contrarium iuri ac legibus, nihil minus et civile est et humanum<a class="footnoteLink" href="#note_LCL213_508_1" id="target_note_LCL213_508_1"><sup>1</sup></a> quam composita et constituta re publica quicquam agi per vim. <span class="italic">parere</span> iubet <span class="italic">intercessori</span>, quo nihil praestantius; inpediri enim bonam rem melius quam concedi malae.</p>
<p>XIX. Quod vero <span class="italic">actoris</span> iubeo esse <span class="italic">fraudem,</span> id totum dixi ex Crassi, sapientissimi hominis, sententia; quem est senatus secutus, cum decrevisset C. Claudio consule de Cn. Carbonis seditione referente, invito eo, qui cum populo ageret, seditionem non posse fieri, quippe cui liceat concilium, simul atque intercessum turbarique coeptum sit, dimittere. quod qui permovet, cum agi nihil potest, vim quaerit, cuius



</p></section><notes><section class="footnotes"><ul><li class="note" id="note_LCL213_508_1"><a class="footnoteCrossrefLink" href="#target_note_LCL213_508_1" title="Click to highlight in text"><sup class="lineRef">1</sup><span class="italic">est et humanum</span> A<sup>2</sup>; <span class="italic">est humanum</span> A<sup>1</sup> B.</a></li><script type="text/javascript">document.getElementById('note_LCL213_508_1').style.display = "none";</script></ul></section></notes></section>