<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

inpunitatem amittit hac lege. sequitur illud: <span class="italic">intercessor</span>
<span class="br"></span><span class="lineNumber">43</span><span class="br"></span><span class="italic">rei malae salutaris civis esto.</span> quis non studiose rei publicae subvenerit hac tam praeclara legis voce laudatus?</p>
<p>Sunt deinde posita deinceps, quae habemus etiam in publicis institutis atque legibus: <span class="italic">auspicia servanto, auguri parento.</span> est autem boni auguris meminisse se<a class="footnoteLink" href="#note_LCL213_510_1" id="target_note_LCL213_510_1"><sup>1</sup></a> maximis rei publicae temporibus praesto esse debere, Iovique optimo maximo se consiliarium atque administrum datum, ut sibi eos, quos in auspicio esse iusserit, caelique partes sibi definitas esse traditas, e quibus saepe opem rei publicae ferre possit.</p>
<p>Deinde de <span class="italic">promulgatione</span>, de <span class="italic">singulis rebus agendis,</span> de <span class="italic">privatis magistratibusve audiendis.</span></p>
<p><span class="br"></span><span class="lineNumber">44</span><span class="br"></span>Tum leges praeclarissimae de duodecim tabulis tralatae<a class="footnoteLink" href="#note_LCL213_510_2" id="target_note_LCL213_510_2"><sup>2</sup></a> duae, quarum altera <span class="italic">privilegia tollit,</span> altera <span class="italic">de capite civis rogari nisi maximo comitiatu vetat.</span> et nondum inventis seditiosis tribunis plebis, ne cogitatis quidem, admirandum tantum maiores in posterum providisse. in privatos homines leges ferri noluerunt; id est enim privilegium; quo quid est
 


</p></section><notes><section class="footnotes"><ul><li class="note" id="note_LCL213_510_1"><a class="footnoteCrossrefLink" href="#target_note_LCL213_510_1" title="Click to highlight in text"><sup class="lineRef">1</sup><span class="italic">se</span> supplied by Lambinus; omitted in MSS.</a></li><script type="text/javascript">document.getElementById('note_LCL213_510_1').style.display = "none";</script><li class="note" id="note_LCL213_510_2"><a class="footnoteCrossrefLink" href="#target_note_LCL213_510_2" title="Click to highlight in text"><sup class="lineRef">2</sup><span class="italic">tralatae</span> A; <span class="italic">traslatae</span> B.</a></li><script type="text/javascript">document.getElementById('note_LCL213_510_2').style.display = "none";</script></ul></section></notes></section>