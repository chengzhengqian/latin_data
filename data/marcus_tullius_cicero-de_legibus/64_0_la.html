<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
deus, cum vir nemo bonus ab inprobo se donari velit.</p>
<p><span class="italic">Diligentiam votorum</span> satis in lege dictum est. . .<a class="footnoteLink" href="#note_LCL213_422_1" id="target_note_LCL213_422_1"><sup>1</sup></a> ac votis sponsio, qua obligamur deo. <span class="italic">poena</span> vero <span class="italic">violatae religionis</span> iustam recusationem non habet. quid ego hic sceleratorum utar exemplis, quorum plenae tragoediae? quae ante oculos sunt, ea potius adtingam. etsi haec commemoratio vereor ne supra hominis fortunam esse videatur, tamen, quoniam sermo mihi est apud vos, nihil reticebo volamque hoc, quod loquar, diis inmortalibus gratum potius
<span class="br"></span><span class="lineNumber">42</span><span class="br"></span>videri quam grave.</p>
<p>XVII. omnia tum perditorum civium scelere discessu meo religionum iura polluta sunt, vexati nostri Lares familiares, in eorum sedibus exaedificatum templum Licentiae, pulsus a delubris is, qui illa servarat. circumspicite celeriter animo (nihil enim attinet quemquam nominari), qui sint rerum exitus consecuti. nos, qui illam custodem urbis omnibus ereptis nostris rebus ac perditis violari ab impiis passi non sumus eamque ex nostra domo in ipsius patris domum detulimus, iudicia senatus, Italiae, gentium denique omnium conservatae patriae consecuti sumus; quo quid accidere potuit homini praeclarius? quorum scelere religiones tum prostratae





</p></section><notes><section class="footnotes"><ul><li class="note" id="note_LCL213_422_1"><a class="footnoteCrossrefLink" href="#target_note_LCL213_422_1" title="Click to highlight in text"><sup class="lineRef">1</sup><span class="italic">dictum est ac votis sponsio</span> ABH; <span class="italic">dictum est</span> (<span class="italic">servari oportere si quidem est</span>) <span class="italic">haec voti vis, sponsio</span> is suggested by Vahlen.</a></li><script type="text/javascript">document.getElementById('note_LCL213_422_1').style.display = "none";</script></ul></section></notes></section>