<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<p>Scis solere, frater, in huius modi sermone, ut transiri alio possit, dici “admodum” aut “prorsus ita est.”</p>
<div class="sp inline"><p class="lineGroup"><span class="speaker"><span class="italic">Q.</span></span> Haud equidem adsentior, tu tamen ad reliqua pergas velim.</p></div>
<div class="sp inline"><p class="lineGroup"><span class="speaker"><span class="italic">M.</span></span> Perseveras tu quidem et in tua vetere sententia permanes?</p></div>
<div class="sp inline"><p class="lineGroup"><span class="speaker"><span class="italic">A.</span></span> Nec mehercule ego sane a Quinto nostro dissentio,
sed ea, quae restant, audiamus.</p></div>
<p><span class="br"></span><span class="lineNumber">27</span><span class="br"></span>XII. <span class="italic">M.</span> Deinceps igitur <span class="italic">omnibus magistratibus auspicia et iudicia</span> dantur, iudicia, ut esset populi potestas, ad quam provocaretur, auspicia, ut multos inutiles comitiatus probabiles inpedirent morae; saepe enim populi impetum iniustum auspiciis di immortales represserunt.</p>
<p><span class="italic">Ex iis</span> autem, qui magistratum ceperunt, quod <span class="italic">senatus efficitur</span>, populare sane neminem in summum locum nisi per populum venire sublata cooptatione censoria. sed praesto est huius viti temperatio, quod senatus lege nostra confirmatur auctoritas;
<span class="br"></span><span class="lineNumber">28</span><span class="br"></span>sequitur enim: <span class="italic">Eius decreta rata sunto</span>. nam ita se res habet, ut, si senatus dominus sit publici consilii, quodque is creverit, defendant omnes, et si ordines reliqui principis ordinis consilio rem publicam gubernari
</p></section><notes></notes></section>