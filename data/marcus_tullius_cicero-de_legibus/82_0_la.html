<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
</section>
<section class="div2">
<h2><span class="ac">De Legibus</span></h2>
<h2><span class="ac">Liber Tertius</span></h2>
<p><span class="br"></span><span class="lineNumber">1</span><span class="br"></span>I. <span class="italic">M.</span> Sequar igitur, ut institui, divinum illum virum, quem quadam admiratione commotus saepius fortasse laudo, quam necesse est.</p>
<div class="sp inline"><p class="lineGroup"><span class="speaker"><span class="italic">A.</span></span> Platonem videlicet dicis.<a class="footnoteLink" href="#note_LCL213_458_1" id="target_note_LCL213_458_1"><sup>1</sup></a></p></div>
<div class="sp inline"><p class="lineGroup"><span class="speaker"><span class="italic">M.</span></span> Istum ipsum, Attice.</p></div>
<div class="sp inline"><p class="lineGroup"><span class="speaker"><span class="italic">A.</span></span> Tu vero eum nec nimis valde umquam nec nimis saepe laudaveris; nam hoc mihi etiam nostri illi, qui neminem nisi suum laudari volunt, concedunt,
ut eum arbitratu meo diligam.</p></div>
<div class="sp inline"><p class="lineGroup"><span class="speaker"><span class="italic">M.</span></span> Bene hercle faciunt. quid enim est elegantia tua dignius, cuius et vita et oratio consecuta mihi videtur difficillimam illam societatem gravitatis cum humanitate?</p></div>
<div class="sp inline"><p class="lineGroup"><span class="speaker"><span class="italic">A.</span></span> Sane gaudeo, quod te interpellavi, quoniam quidem tam praeclarum mihi dedisti iudicii tui testimonium. sed perge, ut coeperas.</p></div>
<span class="br"></span><span class="lineNumber">2</span><span class="br"></span><div class="sp inline"><p class="lineGroup"><span class="speaker"><span class="italic">M.</span></span> Laudemus igitur prius legem ipsam veris et propriis generis sui laudibus.</p></div>
<div class="sp inline"><p class="lineGroup"><span class="speaker"><span class="italic">A.</span></span> Sane quidem, sicut de religionum lege fecisti.</p></div>
<div class="sp inline"><p class="lineGroup"><span class="speaker"><span class="italic">M.</span></span> Videtis igitur magistratus hanc esse vim, ut praesit praescribatque recta et utilia et coniuncta



</p></div></section><notes><section class="footnotes"><ul><li class="note" id="note_LCL213_458_1"><a class="footnoteCrossrefLink" href="#target_note_LCL213_458_1" title="Click to highlight in text"><sup class="lineRef">1</sup><span class="italic">dicis</span> dett.; <span class="italic">diligis</span> ABH.</a></li><script type="text/javascript">document.getElementById('note_LCL213_458_1').style.display = "none";</script></ul></section></notes></section>