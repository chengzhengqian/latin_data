<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<span class="br"></span><span class="lineNumber">4</span><span class="br"></span><div class="sp inline"><p class="lineGroup"><span class="speaker"><span class="italic">A.</span></span> Quorsum tandem aut cur ista quaeris?</p></div>
<div class="sp inline"><p class="lineGroup"><span class="speaker"><span class="italic">M.</span></span> Nihil sane, nisi ne nimis diligenter inquiras in ea, quae isto modo memoriae sint prodita.</p></div>
<div class="sp inline"><p class="lineGroup"><span class="speaker"><span class="italic">A.</span></span> Atqui multa quaeruntur in Mario fictane an vera sint, et a non nullis, quod et in recenti memoria et in Arpinati homine versere, veritas a te postulatur.</p></div>
<div class="sp inline"><p class="lineGroup"><span class="speaker"><span class="italic">M.</span></span> Et mehercule ego me cupio non mendacem putari; sed tamen non nulli isti, Tite noster, faciunt imperite, qui in isto periculo non ut a poeta, sed ut a teste veritatem exigant; nec dubito quin idem et cum Egeria conlocutum Numam et ab aquila Tarquinio apicem inpositum putent.</p></div>
<span class="br"></span><span class="lineNumber">5</span><span class="br"></span><div class="sp inline"><p class="lineGroup"><span class="speaker"><span class="italic">Q.</span></span> Intellego te, frater, alias in historia leges observandas putare, alias in poÃ«mate.</p></div>
<div class="sp inline"><p class="lineGroup"><span class="speaker"><span class="italic">M.</span></span> Quippe, cum in illa omnia<a class="footnoteLink" href="#note_LCL213_300_1" id="target_note_LCL213_300_1"><sup>1</sup></a> ad veritatem, Quinte, referantur, in hoc ad delectationem pleraque; quamquam et apud Herodotum, patrem historiae, et apud Theopompum sunt innumerabiles fabulae.</p></div>
<div class="sp inline"><p class="lineGroup"><span class="speaker">II. <span class="italic">A.</span></span> Teneo quam optabam occasionem neque omittam.</p></div>
<div class="sp inline"><p class="lineGroup"><span class="speaker"><span class="italic">M.</span></span> Quam tandem, Tite?</p></div>
<div class="sp inline"><p class="lineGroup"><span class="speaker"><span class="italic">A.</span></span> Postulatur a te iam diu vel flagitatur potius historia. sic enim putant, te illam tractante effici




</p></div></section><notes><section class="footnotes"><ul><li class="note" id="note_LCL213_300_1"><a class="footnoteCrossrefLink" href="#target_note_LCL213_300_1" title="Click to highlight in text"><sup class="lineRef">1</sup><span class="italic">omnia</span>supplied by Vahlen; omitted in MSS.</a></li><script type="text/javascript">document.getElementById('note_LCL213_300_1').style.display = "none";</script></ul></section></notes></section>