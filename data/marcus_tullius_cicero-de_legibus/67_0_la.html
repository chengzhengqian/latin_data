<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<div class="sp inline"><p class="lineGroup"><span class="speaker"><span class="italic">M.</span></span> O miram memoriam, Pomponi, tuam! at mihi ista exciderant.</p></div>
<span class="br"></span><span class="lineNumber">46</span><span class="br"></span><div class="sp inline"><p class="lineGroup"><span class="speaker"><span class="italic">A.</span></span> Ita credo, sed tamen hoc magis eas res et memini et expecto, quod et ad pontificium ius et ad civile pertinent.</p></div>
<div class="sp inline"><p class="lineGroup"><span class="speaker"><span class="italic">M.</span></span> Vero, et a peritissimis sunt istis de rebus et responsa et scripta multa, et ego in hoc omni sermone
nostro, quod ad cumque legis genus me disputatio
nostra deduxerit, tractabo, quoad potero, eius ipsius generis ius civile nostrum, sed ita, locus ut ipse notus sit, ex quo ducatur quaeque pars iuris, ut non difficile sit, qui modo ingenio possit moveri, quaecumque nova causa consultatiove acciderit, eius tenere ius, cum scias a quo sit capite repetendum.</p></div>
<p><span class="br"></span><span class="lineNumber">47</span><span class="br"></span>XIX. Sed iuris consulti sive erroris obiciundi causa, quo plura et difficiliora scire videantur, sive, quod similius veri est, ignoratione docendi (nam non solum scire aliquid artis est, sed quaedam ars<a class="footnoteLink" href="#note_LCL213_428_1" id="target_note_LCL213_428_1"><sup>1</sup></a> etiam docendi) saepe, quod positum est in una cognitione, id in infinitam<a class="footnoteLink" href="#note_LCL213_428_2" id="target_note_LCL213_428_2"><sup>2</sup></a> dispertiuntur, velut in hoc ipso genere quam magnum illud Scaevolae faciunt, pontifices ambo et eidem iuris peritissimi! “Saepe,” inquit Publii filius, “ex patre audivi pontificem bonum neminem esse, nisi qui ius civile cognosset.”




</p></section><notes><section class="footnotes"><ul><li class="note" id="note_LCL213_428_1"><a class="footnoteCrossrefLink" href="#target_note_LCL213_428_1" title="Click to highlight in text"><sup class="lineRef">1</sup><span class="italic">ars etiam</span> ABH? <span class="italic">ars est etiam</span> Lambinus.</a></li><script type="text/javascript">document.getElementById('note_LCL213_428_1').style.display = "none";</script><li class="note" id="note_LCL213_428_2"><a class="footnoteCrossrefLink" href="#target_note_LCL213_428_2" title="Click to highlight in text"><sup class="lineRef">2</sup><span class="italic">id in infinitam</span> Halm? <span class="italic">id infinita</span> AH; <span class="italic">infinita</span> (<span class="italic">id</span> omitted) B.</a></li><script type="text/javascript">document.getElementById('note_LCL213_428_2').style.display = "none";</script></ul></section></notes></section>