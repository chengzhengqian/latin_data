<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

ut dictator, quem vellet civium, aut indicta<a class="footnoteLink" href="#note_LCL213_344_1" id="target_note_LCL213_344_1"><sup>1</sup></a> causa inpune posset occidere. est enim unum ius, quo devincta est hominum societas, et quod lex constituit una; quae lex est recta ratio imperandi atque prohibendi; quam qui ignorat, is est iniustus, sive est illa scripta uspiam sive nusquam.</p>
<p>Quodsi iustitia est obtemperatio scriptis legibus institutisque populorum, et si, ut eidem dicunt, utilitate omnia metienda sunt, negleget leges easque perrumpet, si poterit, is, qui sibi eam rem fructuosam putabit fore. ita fit, ut nulla sit omnino iustitia, si neque natura est, eaque quae propter<a class="footnoteLink" href="#note_LCL213_344_2" id="target_note_LCL213_344_2"><sup>2</sup></a> utilitatem
<span class="br"></span><span class="lineNumber">43</span><span class="br"></span>constituitur, utilitate illa convellitur. atque si natura confirmatura ius non erit, tollantur<a class="footnoteLink" href="#note_LCL213_344_3" id="target_note_LCL213_344_3"><sup>3</sup></a> . . ; ubi enim liberalitas, ubi patriae caritas, ubi pietas, ubi aut bene merendi de altero aut referendae gratiae voluntas poterit existere? nam haec nascuntur ex eo, quia natura propensi sumus ad diligendos homines, quod fundamentum iuris est. neque solum in homines obsequia, sed etiam in deos caerimoniae religionesque tolluntur, quas non metu, sed ea coniunctione, quae est homini cum deo, conservandas puto.</p>
<p>XVI. quodsi populorum iussis, si principum decretis, si sententiis iudicum iura constituerentur, ius esset latrocinari, ius adulterare, ius



</p></section><notes><section class="footnotes"><ul><li class="note" id="note_LCL213_344_1"><a class="footnoteCrossrefLink" href="#target_note_LCL213_344_1" title="Click to highlight in text"><sup class="lineRef">1</sup><span class="italic">civium aut. indicta</span> B H; <span class="italic">civium vindicta</span> A: <span class="italic">civium indemnatum aut indicta</span> is conjectured by Vahlen.</a></li><script type="text/javascript">document.getElementById('note_LCL213_344_1').style.display = "none";</script><li class="note" id="note_LCL213_344_2"><a class="footnoteCrossrefLink" href="#target_note_LCL213_344_2" title="Click to highlight in text"><sup class="lineRef">2</sup><span class="italic">eaque quae propter</span> dett.; <span class="italic">eaque propter</span> A H; <span class="italic">aeaquae propter</span> B.</a></li><script type="text/javascript">document.getElementById('note_LCL213_344_2').style.display = "none";</script><li class="note" id="note_LCL213_344_3"><a class="footnoteCrossrefLink" href="#target_note_LCL213_344_3" title="Click to highlight in text"><sup class="lineRef">3</sup><span class="italic">erit tollantur</span> A B H; <span class="italic">erit virtutes omnes tollentur</span> dett. Although probably only a conjecture, the reading of the dett. seems to complete the sense accurately.</a></li><script type="text/javascript">document.getElementById('note_LCL213_344_3').style.display = "none";</script></ul></section></notes></section>