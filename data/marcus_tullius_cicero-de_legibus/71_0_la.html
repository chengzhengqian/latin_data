<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

quodam modo tollitis. nam sacra cum pecunia pontificum auctoritate, nulla lege coniuncta sunt. itaque si vos tantum modo pontifices essetis, pontificalis
maneret auctoritas, sed quod idem iuris civilis estis peritissimi, hac scientia illam eluditis. placuit P. Scaevolae et Ti. Coruncanio, pontificibus maximis, itemque ceteris, eos, qui tantundem caperent, quantum
<span class="br"></span><span class="lineNumber">53</span><span class="br"></span>omnes heredes, sacris alligari. habeo ius pontificium;
quid huc accessit ex iure civili? partitionis caput scriptum caute, ut centum nummi deducerentur;
inventa est ratio cur pecunia sacrorum molestia liberaretur. quasi<a class="footnoteLink" href="#note_LCL213_436_1" id="target_note_LCL213_436_1"><sup>1</sup></a> hoc, qui testamentum faciebat, cavere noluisset, admonet iuris consultus hic quidem ipse Mucius, pontifex idem, ut minus capiat, quam omnibus heredibus relinquatur; super dicebant quicquid cepisset, adstringi; rursus sacris liberantur. hoc vero nihil ad pontificium ius et e medio est iure civili, ut per aes et libram heredem testamenti solvant
et eodem loco res sit, quasi ea pecunia legata non esset, si is, cui legatum est, stipulatus est id ipsum, quod legatum est, ut ea pecunia ex stipulatione
debeatur, sitque ea non. . .<a class="footnoteLink" href="#note_LCL213_436_2" id="target_note_LCL213_436_2"><sup>2</sup></a></p>
</section><notes><section class="footnotes"><ul><li class="note" id="note_LCL213_436_1"><a class="footnoteCrossrefLink" href="#target_note_LCL213_436_1" title="Click to highlight in text"><sup class="lineRef">1</sup><span class="italic">quasi</span> Vahlen; <span class="italic">quid si</span> AH; <span class="italic">quisi</span> B; <span class="italic">quodsi</span> Stephanus.</a></li><script type="text/javascript">document.getElementById('note_LCL213_436_1').style.display = "none";</script><li class="note" id="note_LCL213_436_2"><a class="footnoteCrossrefLink" href="#target_note_LCL213_436_2" title="Click to highlight in text"><sup class="lineRef">2</sup>To complete the sentence, Turnebus suggests <span class="italic">legata</span> or <span class="italic">sacris non astricta.</span></a></li><script type="text/javascript">document.getElementById('note_LCL213_436_2').style.display = "none";</script></ul></section></notes></section>