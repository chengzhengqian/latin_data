<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">
<span class="italic">deos</span> ita placet <span class="italic">coli</span>, si huic legi paruerint ipsi patres.</p>
<p><span class="italic">Delubra esse in urbibus</span> censeo, nec sequor magos Persarum, quibus auctoribus Xerxes inflammasse templa Graeciae dicitur, quod parietibus includerent deos, quibus omnia deberent esse patentia ac libera, quorumque hic mundus omnis templum esset et domus.</p>
<p>XI. melius Graii atque nostri, qui ut augerent pietatem in deos, easdem illos urbis quas nos incolere voluerunt; adfert enim haec opinio religionem utilem civitatibus, siquidem et illud bene dictum est a Pythagora, doctissimo viro, tum maxume et pietatem et religionem versari in animis, cum rebus divinis operam daremus, et quod Thales, qui sapientissimus in septem fuit, homines existimare oportere omnia, quae<a class="footnoteLink" href="#note_LCL213_402_1" id="target_note_LCL213_402_1"><sup>1</sup></a> cernerent, deorum esse plena; fore enim omnis castiores, veluti cum in fanis essent, maxime religiosos.<a class="footnoteLink" href="#note_LCL213_402_2" id="target_note_LCL213_402_2"><sup>2</sup></a> est enim quaedam opinione species deorum in oculis, non solum in mentibus.
<span class="br"></span><span class="lineNumber">27</span><span class="br"></span>eandemque rationem <span class="italic">luci</span> habent <span class="italic">in agris</span>. neque ea, quae a maioribus prodita est cum dominis, tum famulis posita in fundi villaeque conspectu, religio <span class="italic">Larum,</span> repudianda est.</p>
<p>Iam <span class="italic">ritus familiae patrumque servare</span> id est, quoniam antiquitas proxume accedit ad deos, a dis quasi traditam
religionem tueri.</p>
</section><notes><section class="footnotes"><ul><li class="note" id="note_LCL213_402_1"><a class="footnoteCrossrefLink" href="#target_note_LCL213_402_1" title="Click to highlight in text"><sup class="lineRef">1</sup><span class="italic">quae</span> supplied in an old edition; omitted in MSS.</a></li><script type="text/javascript">document.getElementById('note_LCL213_402_1').style.display = "none";</script><li class="note" id="note_LCL213_402_2"><a class="footnoteCrossrefLink" href="#target_note_LCL213_402_2" title="Click to highlight in text"><sup class="lineRef">2</sup><span class="italic">religiosos</span> A<sup>1</sup>H; <span class="italic">religiosus</span> A<sup>2</sup>B; <span class="italic">religiosis</span> Lambinus.</a></li><script type="text/javascript">document.getElementById('note_LCL213_402_2').style.display = "none";</script></ul></section></notes></section>