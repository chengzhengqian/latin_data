<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

Totumne? quid ita? quid enim ad pontificem de iure parietum aut aquarum aut ullo omnino nisi eo, quod cum religione coniunctum est? id autem quantulum est! de sacris, credo, de votis, de feriis et de sepulchris, et si quid eius modi est. cur igitur haec tanta facimus, cum cetera perparva sint, de sacris autem, qui locus patet latius, haec sit una sententia, ut conserventur semper et deinceps familiis prodantur et, ut in lege posui, <span class="italic">perpetua sint sacra?</span></p>
<p><span class="br"></span><span class="lineNumber">48</span><span class="br"></span>Exposite<a class="footnoteLink" href="#note_LCL213_430_1" id="target_note_LCL213_430_1"><sup>1</sup></a> haec iura pontificum auctoritate consecuta
sunt, ut, ne morte patris familias sacrorum memoria
occideret, iis essent ea adiuncta, ad quos eiusdem morte pecunia venerit. hoc uno posito, quod est ad cognitionem disciplinae satis, innumerabilia
nascuntur, quibus implentur iuris consultorum libri. quaeruntur enim, qui astringantur sacris. heredum causa iustissima est? nulla est enim persona,
quae ad vicem eius, qui e vita emigrarit, propius accedat. deinde, qui morte testamentove eius tantundem capiat, quantum omnes heredes. id quoque ordine; est enim ad id, quod propositum est, adcommodatum. tertio loco, si nemo sit heres,




</p></section><notes><section class="footnotes"><ul><li class="note" id="note_LCL213_430_1"><a class="footnoteCrossrefLink" href="#target_note_LCL213_430_1" title="Click to highlight in text"><sup class="lineRef">1</sup><span class="italic">exposite</span> Baiter; <span class="italic">haec posite</span> AH; omitted in B.</a></li><script type="text/javascript">document.getElementById('note_LCL213_430_1').style.display = "none";</script></ul></section></notes></section>