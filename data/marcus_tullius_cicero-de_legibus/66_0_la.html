<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

mortuorum, ut eorum exitium et iudicio vivorum et gaudio conprobetur.</p>
<p><span class="br"></span><span class="lineNumber">45</span><span class="br"></span>XVIII. <span class="italic">Agri autem ne consecrentur</span>, Platoni prorsus adsentior, qui, si modo interpretari potuero, his fere verbis utitur: “Terra igitur, ut focus domiciliorum, sacra deorum omnium est? quocirca ne quis iterum idem consecrato. <span class="italic">aurum</span> autem et <span class="italic">argentum</span> in urbibus et privatim et in fanis invidiosa res est. tum <span class="italic">ebur</span> ex inani corpore extractum haud satis castum donum deo. iam aes atque ferrum duelli instrumenta,
non fani. ligneum autem, quod quisque<a class="footnoteLink" href="#note_LCL213_426_1" id="target_note_LCL213_426_1"><sup>1</sup></a> voluerit, uno e ligno dicato itemque lapideum in delubris communibus, textile ne operosius quam mulieris
opus menstruum. color autem albus praecipue
decorus deo est cum in cetero, tum maxime in textili; tincta vero absint nisi a bellicis insignibus. divinissima autem dona aves et formae ab uno pictore uno absolutae die; itemque cetera huius exempli dona sunto.” haec illi placent? sed ego cetera non tam restricte praefinio vel hominum vitiis vel subsidiis
temporum victus; terrae cultum segniorem suspicor fore, si ad eam utendam ferroque subigendam
superstitionis aliquid accesserit.</p>
<div class="sp inline"><p class="lineGroup"><span class="speaker"><span class="italic">A.</span></span> Habeo ista; nunc <span class="italic">de sacris perpetuis</span> et <span class="italic">de Manium iure</span> restat.</p></div>
</section><notes><section class="footnotes"><ul><li class="note" id="note_LCL213_426_1"><a class="footnoteCrossrefLink" href="#target_note_LCL213_426_1" title="Click to highlight in text"><sup class="lineRef">1</sup><span class="italic">quod quisque</span> Mueller? <span class="italic">quodque</span> ABH.</a></li><script type="text/javascript">document.getElementById('note_LCL213_426_1').style.display = "none";</script></ul></section></notes></section>