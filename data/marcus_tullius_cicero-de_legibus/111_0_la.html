<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<div class="sp inline"><p class="lineGroup"><span class="speaker"><span class="italic">M.</span></span> Quid tandem hoc loco est quod requiras?</p></div>
<div class="sp inline"><p class="lineGroup"><span class="speaker"><span class="italic">A.</span></span> Egone? quod ignorari ab iis, qui in re publica versantur, turpissimum puto. nam ut modo a te dictum est leges a librariis peti,<a class="footnoteLink" href="#note_LCL213_516_1" id="target_note_LCL213_516_1"><sup>1</sup></a> sic animadverto plerosque in magistratibus ignoratione iuris sui tantum sapere, quantum apparitores velint. quam ob rem, si de sacrorum alienatione dicendum putasti,cum<a class="footnoteLink" href="#note_LCL213_516_2" id="target_note_LCL213_516_2"><sup>2</sup></a> de religione leges proposueras, faciendum tibi est,ut magistratibus lege constitutis de potestatum iure disputes.</p></div>
<span class="br"></span><span class="lineNumber">49</span><span class="br"></span><div class="sp inline"><p class="lineGroup"><span class="speaker"><span class="italic">M.</span></span> Faciam breviter, si consequi potuero; nam pluribus verbis scripsit ad patrem tuum M. Iunius sodalis perite meo quidem iudicio et diligenter; nos autem de iure naturae cogitare per nos atque dicere debemus, de iure populi Romani quae relicta sunt et tradita.</p></div>
<div class="sp inline"><p class="lineGroup"><span class="speaker"><span class="italic">A.</span></span> Sic prorsum censeo et id ipsum, quod dicis, expecto . . .</p></div>
</section><notes><section class="footnotes"><ul><li class="note" id="note_LCL213_516_1"><a class="footnoteCrossrefLink" href="#target_note_LCL213_516_1" title="Click to highlight in text"><sup class="lineRef">1</sup><span class="italic">peti</span> Manutius: <span class="italic">lego</span> A B.</a></li><script type="text/javascript">document.getElementById('note_LCL213_516_1').style.display = "none";</script><li class="note" id="note_LCL213_516_2"><a class="footnoteCrossrefLink" href="#target_note_LCL213_516_2" title="Click to highlight in text"><sup class="lineRef">2</sup><span class="italic">cum</span> or <span class="italic">quom</span> dett.; <span class="italic">quoniam</span> AB.</a></li><script type="text/javascript">document.getElementById('note_LCL213_516_2').style.display = "none";</script></ul></section></notes></section>