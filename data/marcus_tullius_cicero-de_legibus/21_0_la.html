<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><div class="sp"><p class="lineGroup">

esse instructos et ornatos, secundo autem loco unam esse hominum inter ipsos vivendi parem communemque rationem, deinde omnes inter se naturali quadam indulgentia et benivolentia, tum etiam societate iuris contineri? quae cum vera esse recte, ut arbitror, concesserimus, qui iam licet nobis a natura leges et iura seiungere?</p></div>
<span class="br"></span><span class="lineNumber">36</span><span class="br"></span><div class="sp inline"><p class="lineGroup"><span class="speaker"><span class="italic">M</span>.</span> Recte dicis, et res se sic habet. verum philosophorum more, non veterum quidem illorum, sed eorum, qui quasi officinas instruxerunt sapientiae, quae fuse olim disputabantur ac libere, ea nunc articulatim distincta dicuntur; nec enim satis fieri censent huic loco, qui nunc est in manibus, nisi separatim hoc ipsum, natura<a class="footnoteLink" href="#note_LCL213_336_1" id="target_note_LCL213_336_1"><sup>1</sup></a> esse ius, disputarint.</p></div>
<div class="sp inline"><p class="lineGroup"><span class="speaker"><span class="italic">A.</span></span> Et scilicet tua libertas disserendi amissa est, aut tu is es, qui in disputando non tuum iudicium sequare, set auctoritati aliorum pareas!</p></div>
<span class="br"></span><span class="lineNumber">37</span><span class="br"></span><div class="sp inline"><p class="lineGroup"><span class="speaker"><span class="italic">M.</span></span> Non semper, Tite; sed iter huius sermonis quod sit vides: ad res publicas firmandas et ad stabiliendas urbes sanandosque<a class="footnoteLink" href="#note_LCL213_336_2" id="target_note_LCL213_336_2"><sup>2</sup></a> populos omnis nostra pergit oratio. quocirca vereor committere, ut non bene provisa et diligenter explorata principia ponantur, nec tamen ut omnibus probentur (nam id fieri




</p></div></section><notes><section class="footnotes"><ul><li class="note" id="note_LCL213_336_1"><a class="footnoteCrossrefLink" href="#target_note_LCL213_336_1" title="Click to highlight in text"><sup class="lineRef">1</sup><span class="italic">natura</span> Turnebus; <span class="italic">naturae</span> A B H.</a></li><script type="text/javascript">document.getElementById('note_LCL213_336_1').style.display = "none";</script><li class="note" id="note_LCL213_336_2"><a class="footnoteCrossrefLink" href="#target_note_LCL213_336_2" title="Click to highlight in text"><sup class="lineRef">2</sup>-<span class="italic">que</span> added by Feldhuegel; omitted in MSS.</a></li><script type="text/javascript">document.getElementById('note_LCL213_336_2').style.display = "none";</script></ul></section></notes></section>