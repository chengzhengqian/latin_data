<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

et perpetua ratio vitae, quae virtus est, itemque inconstantia, quod est vitium, sua natura<a class="footnoteLink" href="#note_LCL213_348_1" id="target_note_LCL213_348_1"><sup>1</sup></a> . . . .
<span class="br"></span><span class="lineNumber">46</span><span class="br"></span>probavit, nos ingenia iuvenum non item? an ingenia natura, virtutes et vitia, quae existunt ab ingeniis, aliter iudicabuntur? an ea non aliter, honesta et turpia non ad naturam referri necesse erit? quod laudabile bonum est, in se habeat quod laudetur necesse est; ipsum enim bonum non est opinionibus, sed natura. nam ni ita esset, beati quoque opinione essent; quo quid dici potest stultius? quare cum et bonum et malum natura iudicetur et ea sint principia naturae, certe honesta quo-que et turpia simili ratione diiudicanda et ad
<span class="br"></span><span class="lineNumber">47</span><span class="br"></span>naturam referenda sunt. sed perturbat nos opinio-num varietas hominumque dissensio, et quia non idem contingit in sensibus, hos natura certos putamus, illa, quae aliis sic, aliis secus nec isdem semper uno modo videntur, ficta esse dicimus; quod est longe aliter. nam sensus nostros non parens, non nutrix, non magister, non poeta, non scena depravat, non multitudinis consensus abducit; at vero<a class="footnoteLink" href="#note_LCL213_348_2" id="target_note_LCL213_348_2"><sup>2</sup></a> animis omnes tenduntur insidiae vel ab iis,


</p></section><notes><section class="footnotes"><ul><li class="note" id="note_LCL213_348_1"><a class="footnoteCrossrefLink" href="#target_note_LCL213_348_1" title="Click to highlight in text"><sup class="lineRef">1</sup><span class="italic">natura probavit</span> A B H; <span class="italic">natura probabit</span> dett.; Vahlen conjectures <span class="italic">natura</span> (<span class="italic">iudicabitur. an agricola surculi ingenium natura</span>) <span class="italic">probabit.</span></a></li><script type="text/javascript">document.getElementById('note_LCL213_348_1').style.display = "none";</script><li class="note" id="note_LCL213_348_2"><a class="footnoteCrossrefLink" href="#target_note_LCL213_348_2" title="Click to highlight in text"><sup class="lineRef">2</sup><span class="italic">abducit at vero</span> A<sup>1</sup> H; <span class="italic">abducit ad vero</span> B; <span class="italic">abducit a vero</span> A<sup>2</sup> The latter is the common reading, but <span class="italic">abducit at vero</span> appears to have stood in the MSS. originally.</a></li><script type="text/javascript">document.getElementById('note_LCL213_348_2').style.display = "none";</script></ul></section></notes></section>