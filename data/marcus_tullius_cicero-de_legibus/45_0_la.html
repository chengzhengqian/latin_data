<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

honeste beateque viverent; quaeque ita conposita sanctaque essent, eas leges videlicet nominarent. ex quo intellegi par est eos, qui perniciosa et iniusta populis iussa descripserint, cum contra fecerint quam polliciti professique sint, quidvis potius tulisse quam leges; ut perspicuum esse possit in ipso nomine legis interpretando inesse vim et sententiam iusti et
<span class="br"></span><span class="lineNumber">12</span><span class="br"></span>veri legendi. quaero igitur a te, Quinte, sicut illi solent: quo si civitas careat, ob eam ipsam causam, quod eo careat, pro nihilo habenda sit, id estne numerandum in bonis?</p>
<div class="sp inline"><p class="lineGroup"><span class="speaker"><span class="italic">Q.</span></span> Ac maxumis quidem.</p></div>
<div class="sp inline"><p class="lineGroup"><span class="speaker"><span class="italic">M.</span></span> Lege autem carens civitas estne ob id<a class="footnoteLink" href="#note_LCL213_384_1" id="target_note_LCL213_384_1"><sup>1</sup></a> ipsum habenda nullo loco?</p></div>
<div class="sp inline"><p class="lineGroup"><span class="speaker"><span class="italic">Q.</span></span> Dici aliter non potest.</p></div>
<div class="sp inline"><p class="lineGroup"><span class="speaker"><span class="italic">M.</span></span> Necesse est igitur legem haberi in rebus optimis.</p></div>
<div class="sp inline"><p class="lineGroup"><span class="speaker"><span class="italic">Q.</span></span> Prorsus adsentior.</p></div>
<span class="br"></span><span class="lineNumber">13</span><span class="br"></span><div class="sp inline"><p class="lineGroup"><span class="speaker"><span class="italic">M.</span></span> Quid, quod multa perniciose, multa pestifere sciscuntur in populis? quae non magis legis nomen adtingunt, quam si latrones aliquas consessu suo sanxerint. nam neque medicorum praecepta dici vere possunt, si quae inscii inperitique pro salutaribus mortifera conscripserunt, neque in populo lex, cuicuimodi
fuerit illa, etiamsi perniciosum aliquid populus acceperit. ergo est lex iustorum iniustorumque
distinctio ad illam antiquissimam et rerum omnium principem expressa naturam, ad quam leges




</p></div></section><notes><section class="footnotes"><ul><li class="note" id="note_LCL213_384_1"><a class="footnoteCrossrefLink" href="#target_note_LCL213_384_1" title="Click to highlight in text"><sup class="lineRef">1</sup><span class="italic">id</span> supplied by Lambinus; omitted in MSS.</a></li><script type="text/javascript">document.getElementById('note_LCL213_384_1').style.display = "none";</script></ul></section></notes></section>