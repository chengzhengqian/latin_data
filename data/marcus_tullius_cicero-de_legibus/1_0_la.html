<section class="div1 language" lang="la"><header><hgroup><h1>Marcus Tullius Cicero</h1></hgroup></header>
<h1><span class="ac">De Legibus</span></h1>
<section class="div2">
<h2><span class="ac">Liber Primus</span></h2>
<span class="br"></span><span class="lineNumber">1</span><span class="br"></span><div class="sp inline"><p class="lineGroup"><span class="speaker">I. <span class="italic">A.</span></span> Lucus quidem ille et haec Arpinatium quercus agnoscitur saepe a me lectus in Mario. si manet illa quercus, haec est profecto; etenim est sane vetus.</p></div>
<div class="sp inline"><p class="lineGroup"><span class="speaker"><span class="italic">Q.</span></span> Manet vero, Attice noster, et semper mane bit; sata est enim ingenio. nullius autem agricolae cultu stirps tam diuturna quam poetae versu seminari potest.</p></div>
<div class="sp inline"><p class="lineGroup"><span class="speaker"><span class="italic">A.</span></span> Quo tandem modo, Quinte, aut quale est istuc, quod poetae serunt? mihi enim videris fratrem laudando suffragari tibi.</p></div>
<div class="sp inline"><p class="lineGroup"><span class="speaker"><span class="italic">Q.</span></span> Sit ita sane; verum tamen, dum Latinae loquentur litterae, quercus huic loco non deerit, quae Mariana dicatur, eaque, ut ait Scaevola de fratris mei Mario,</p></div>
<blockquote><p><span class="line">Canescet saeclis innumerabilibus;</span><span class="linebreak"></span></p></blockquote>
</section><notes></notes></section>