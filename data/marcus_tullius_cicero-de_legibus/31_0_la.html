<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<p>XX. <span class="italic">Q.</span> Quo tandem? libenter enim, frater, quod istam orationem tecum prolaberer.<a class="footnoteLink" href="#note_LCL213_356_1" id="target_note_LCL213_356_1"><sup>1</sup></a></p>
<div class="sp inline"><p class="lineGroup"><span class="speaker"><span class="italic">M.</span></span> Ad finem bonorum, quo referuntur et cuius apiscendi causa sunt facienda omnia, controversam rem et plenam dissensionis inter doctissimos, sed aliquando iam iudicandam.</p></div>
<span class="br"></span><span class="lineNumber">63</span><span class="br"></span><div class="sp inline"><p class="lineGroup"><span class="speaker"><span class="italic">A.</span></span> Qui istuc fieri potest L. Gellio mortuo?</p></div>
<div class="sp inline"><p class="lineGroup"><span class="speaker"><span class="italic">M.</span></span> Quid tandem id ad rem?</p></div>
<div class="sp inline"><p class="lineGroup"><span class="speaker"><span class="italic">A.</span></span> Quia me Athenis audire ex Phaedro meo memini Gellium, familiarem tuum, cum pro consule ex praetura in Graeciam venisset essetque<a class="footnoteLink" href="#note_LCL213_356_2" id="target_note_LCL213_356_2"><sup>2</sup></a> Athenis, philosophos, qui tum erant, in locum unum convocasse ipsisque magno opere auctorem fuisse, ut aliquando controversiarum aliquem facerent modum; quodsi essent eo animo, ut nollent aetatem in litibus conterere, posse rem convenire; et simul operam suam illis esse pollicitum, si posset inter eos aliquid convenire.</p></div>
<div class="sp inline"><p class="lineGroup"><span class="speaker"><span class="italic">M.</span></span> loculare istuc quidem, Pomponi, et a multis saepe derisum; sed ego plane vellem me arbitrum inter antiquam Academiam et Zenonem datum.</p></div>
<div class="sp inline"><p class="lineGroup"><span class="speaker"><span class="italic">A.</span></span> Quo tandem istuc modo?</p></div>
<div class="sp inline"><p class="lineGroup"><span class="speaker"><span class="italic">M.</span></span> Quia de re una solum dissident, de ceteris mirifice congruunt.</p></div>
<div class="sp inline"><p class="lineGroup"><span class="speaker"><span class="italic">A.</span></span> Ain tandem? unane est solum dissensio?</p></div>
<span class="br"></span><span class="lineNumber">54</span><span class="br"></span><div class="sp inline"><p class="lineGroup"><span class="speaker"><span class="italic">M.</span></span> Quae quidem ad rem pertineat, una, quippe


</p></div></section><notes><section class="footnotes"><ul><li class="note" id="note_LCL213_356_1"><a class="footnoteCrossrefLink" href="#target_note_LCL213_356_1" title="Click to highlight in text"><sup class="lineRef">1</sup>The text of this clause is evidently corrupt, but its meaning is clear.</a></li><script type="text/javascript">document.getElementById('note_LCL213_356_1').style.display = "none";</script><li class="note" id="note_LCL213_356_2"><a class="footnoteCrossrefLink" href="#target_note_LCL213_356_2" title="Click to highlight in text"><sup class="lineRef">2</sup><span class="italic">venisset essetque Athenis</span> Vahlen; <span class="italic">venissetque Athenis</span> ABH.</a></li><script type="text/javascript">document.getElementById('note_LCL213_356_2').style.display = "none";</script></ul></section></notes></section>