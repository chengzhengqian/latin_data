<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<p><span class="italic">Rei suae ergo ne quis legatus esto.</span></p>
<p><span class="italic">Plebes quos pro se contra vim auxilii ergo decem creassit, ei tribuni eius sunto, quodque i prohibessint quodque plebem rogassint, ratum eslo; sanctique sunto neve plebem orbam tribunis relinquunto.</span></p>
<p><span class="br"></span><span class="lineNumber">10</span><span class="br"></span><span class="italic">Omnes magistratus auspicium iudiciumque habento, exque is senatus esto; eius decreta rata sunto; ast potestas par maiorve prohibessit, perscripta servanto.</span></p>
<p><span class="italic">Is ordo vitio vacato, ceteris specimen esto.</span></p>
<p><span class="italic">Creatio magistratuum, iudicia populi, iussa vetita quom suffragio cosciscentur, optumatibus nota, plebi libera sunto.</span></p>
<p>IV. <span class="italic">Ast quid erit, quod extra magistratus coerari oesus sit, qui coeret populus creato eique ius coerandi dato.</span></p>
<p><span class="italic">Cum populo patribusque agendi ius esto consuli, praetori, magistro populi equitumque eique quem patres produnt<a class="footnoteLink" href="#note_LCL213_468_1" id="target_note_LCL213_468_1"><sup>1</sup></a> consulum rogandorum ergo; tribunisque, quos sibi plebes creassit,<a class="footnoteLink" href="#note_LCL213_468_2" id="target_note_LCL213_468_2"><sup>2</sup></a> ius esto cum patribus agendi; idem ad plebem quod oesus erit ferunto.</span></p>
<p><span class="italic">Quae cum populo quaeque in patribus agentur, modica sunto.</span></p>
</section><notes><section class="footnotes"><ul><li class="note" id="note_LCL213_468_1"><a class="footnoteCrossrefLink" href="#target_note_LCL213_468_1" title="Click to highlight in text"><sup class="lineRef">1</sup><span class="italic">produnt</span> ABH; <span class="italic">prodent</span> Moaer.</a></li><script type="text/javascript">document.getElementById('note_LCL213_468_1').style.display = "none";</script><li class="note" id="note_LCL213_468_2"><a class="footnoteCrossrefLink" href="#target_note_LCL213_468_2" title="Click to highlight in text"><sup class="lineRef">2</sup><span class="italic">creassit</span> Bake; <span class="italic">rogassit</span> ABH.</a></li><script type="text/javascript">document.getElementById('note_LCL213_468_2').style.display = "none";</script></ul></section></notes></section>