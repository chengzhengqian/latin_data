<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

tam facile in animos teneros atque molles influere quam varios canendi sonos, quorum dici vix potest quanta sit vis in utramque partem; namque et incitat languentes et languefacit excitatos et tum remittit animos, tum contrahit, civitatiumque hoc multarum in Graecia interfuit, antiquum vocum conservare modum; quarum mores lapsi ad mollitiam<a class="footnoteLink" href="#note_LCL213_418_1" id="target_note_LCL213_418_1"><sup>1</sup></a>
mollitis pariter sunt inmutati cum cantibus, aut hac dulcedine corruptelaque depravati, ut quidam
putant, aut, cum severitas eorum ob alia vitia cecidisset, tum fuit in auribus animisque mutatis
<span class="br"></span><span class="lineNumber">39</span><span class="br"></span>etiam huic mutationi locus. quam ob rem ille quidem sapientissimus Graeciae vir longeque doctissimus
valde hanc labem veretur; negat enim mutari posse musicas leges sine mutatione legum publicarum. ego autem nec tam valde id timendum nec plane contemnendum puto; illud quidem video,<a class="footnoteLink" href="#note_LCL213_418_2" id="target_note_LCL213_418_2"><sup>2</sup></a> quae solebant quondam conpleri severitate iucunda Livianis et Naevianis modis, nunc ut eadem exultent
et cervices oculosque pariter cum modorum flexionibus torqueant. graviter olim ista vindicabat vetus illa Graecia, longe providens quam sensim pernicies inlapsa in<a class="footnoteLink" href="#note_LCL213_418_3" id="target_note_LCL213_418_3"><sup>3</sup></a> civium animos malis studiis malisque doctrinis repente totas civitates everteret, siquidem illa severa Lacedaemo nervos iussit, quos

 



</p></section><notes><section class="footnotes"><ul><li class="note" id="note_LCL213_418_1"><a class="footnoteCrossrefLink" href="#target_note_LCL213_418_1" title="Click to highlight in text"><sup class="lineRef">1</sup><span class="italic">mollitiam</span> supplied by Vahlen; omitted in MSS.</a></li><script type="text/javascript">document.getElementById('note_LCL213_418_1').style.display = "none";</script><li class="note" id="note_LCL213_418_2"><a class="footnoteCrossrefLink" href="#target_note_LCL213_418_2" title="Click to highlight in text"><sup class="lineRef">2</sup><span class="italic">video</span> supplied by Vahlen; omitted in MSS.</a></li><script type="text/javascript">document.getElementById('note_LCL213_418_2').style.display = "none";</script><li class="note" id="note_LCL213_418_3"><a class="footnoteCrossrefLink" href="#target_note_LCL213_418_3" title="Click to highlight in text"><sup class="lineRef">3</sup><span class="italic">in</span> supplied by Lambinus; omitted in MSS.</a></li><script type="text/javascript">document.getElementById('note_LCL213_418_3').style.display = "none";</script></ul></section></notes></section>