<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<p><span class="italic">Minoris magistratus partiti iuris ploeres<a class="footnoteLink" href="#note_LCL213_464_1" id="target_note_LCL213_464_1"><sup>1</sup></a> im ploera sunto. militiae, quibus iussi erunt, imperanto eorumque tribuni sunto, domi pecuniam publicam custodiunto, vincula sontium servanto, capitalia vindicanto, aes, argentum
aurumve publice signanto, litis contractas iudicanto, quodcumque senatus creverit, agunto.</span></p>
<p><span class="br"></span><span class="lineNumber">7</span><span class="br"></span><span class="italic">Suntoque aediles curatores urbis, annonae ludorumque sollemnium, ollisque ad honoris amplioris gradum is primus ascensus esto.</span></p>
<p><span class="italic">Censoris populi aevitates, suboles, familias pecuniasque censento, urbista<a class="footnoteLink" href="#note_LCL213_464_2" id="target_note_LCL213_464_2"><sup>2</sup></a> templa, vias, aquas, aerarium, vectigalia tuento populique partis in tribus discribunto, exin pecunias, aevitatis, ordinis partiunto, equitum peditumque prolem describunto, caelibes esse prohibento, mores populi regunto, probrum in senatu ne relinquonto; bini sunto, magistratum quinquennium habento; reliqui magistratus annui sunto; eaque potestas semper esto.</span></p>
<p><span class="br"></span><span class="lineNumber">8</span><span class="br"></span><span class="italic">Iuris disceptator, qui privata iudicet iudicarive iubeat, praetor esto; is iuris civilis custos esto; huic potestate pari, quotcumque senatus creverit populusve iusserit, tot sunto.</span></p>
<p><span class="italic">Regio imperio duo sunto, iique praeeundo, iudicando,</span>
</p></section><notes><section class="footnotes"><ul><li class="note" id="note_LCL213_464_1"><a class="footnoteCrossrefLink" href="#target_note_LCL213_464_1" title="Click to highlight in text"><sup class="lineRef">1</sup><span class="italic">ploeres</span> Mueller; <span class="italic">plures</span> ABH.</a></li><script type="text/javascript">document.getElementById('note_LCL213_464_1').style.display = "none";</script><li class="note" id="note_LCL213_464_2"><a class="footnoteCrossrefLink" href="#target_note_LCL213_464_2" title="Click to highlight in text"><sup class="lineRef">2</sup><span class="italic">urbista templa</span> (corrupt) ABH; <span class="italic">urbis tecta templa</span> Bake.</a></li><script type="text/javascript">document.getElementById('note_LCL213_464_2').style.display = "none";</script></ul></section></notes></section>