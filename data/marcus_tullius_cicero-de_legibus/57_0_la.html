<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

consilio et auctoritate optimatium semper populum indigere.</p>
<p>Descriptioque sacerdotum nullum iustae religionis genus praetermittit. nam sunt ad placandos deos alii constituti, qui <span class="italic">sacris praesint sollemnibus</span>, ad <span class="italic">interpretanda</span>, alii <span class="italic">praedicta vatium</span> neque multorum, ne esset infinitum, neque ut ea ipsa, quae <span class="italic">suscepta publice</span> essent, quisquam extra conlegium nosset.
<span class="br"></span><span class="lineNumber">31</span><span class="br"></span>maximum autem et praestantissimum in re publica ius est <span class="italic">augurum</span> cum auctoritate coniunctum. neque
vero hoc, quia sum ipse augur, ita sentio, sed quia sic existimare nos est necesse. quid enim maius est, si de iure quaerimus, quam posse a summis imperiis et summis potestatibus comitiatus et concilia vel instituta dimittere vel habita rescindere?
quid gravius quam rem susceptam dirimi, si unus augur “alio die”<a class="footnoteLink" href="#note_LCL213_408_1" id="target_note_LCL213_408_1"><sup>1</sup></a> dixerit? quid magnificentius
quam posse decernere, ut magistratu se abdicent consules? quid religiosius quam cum populo, cum plebe agendi ius aut dare aut non dare? quid leges non iure rogatas tollere, ut Titiam decreto conlegii, ut Livias consilio Philippi consulis et auguris? nihil domi, nihil militiae per magistratus gestum sine eorum auctoritate posse cuiquam probari?</p>
<p><span class="br"></span><span class="lineNumber">32</span><span class="br"></span>XIII. <span class="italic">A.</span> Age, iam ista video fateorque esse




</p></section><notes><section class="footnotes"><ul><li class="note" id="note_LCL213_408_1"><a class="footnoteCrossrefLink" href="#target_note_LCL213_408_1" title="Click to highlight in text"><sup class="lineRef">1</sup><span class="italic">die</span> supplied by Turnebus; omitted in MSS.</a></li><script type="text/javascript">document.getElementById('note_LCL213_408_1').style.display = "none";</script></ul></section></notes></section>