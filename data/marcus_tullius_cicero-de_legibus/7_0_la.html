<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><div class="sp"><p class="lineGroup">

senectutisque non inertis grato atque honesto fungerer munere. sic enim mihi liceret et isti rei, quam desideras, et multis uberioribus atque maioribus operae quantum vellem dare.</p></div>
<p><span class="br"></span><span class="lineNumber">11</span><span class="br"></span>IV. <span class="italic">A.</span> Atqui vereor, ne istam causam nemo nos-cat tibique semper dicendum sit, et eo magis, quod te ipse mutasti et aliud dicendi instituisti genus, ut, quem ad modum Roscius, familiaris tuus, in senectute numeros in cantu . . .<a class="footnoteLink" href="#note_LCL213_308_1" id="target_note_LCL213_308_1"><sup>1</sup></a> cecinerat ipsasque tardiores fecerat tibias, sic tu a contentionibus, quibus summis uti solebas, cotidie relaxes aliquid, ut iam oratio tua non multum a philosophorum lenitate absit; quod sustinere cum vel summa senectus posse videatur, nullam tibi a causis vacationem video dari.</p>
<p><span class="br"></span><span class="lineNumber">12</span><span class="br"></span><span class="italic">Q.</span> At mehercule ego arbitrabar posse id populo nostro probari, si te ad ius respondendum dedisses. quam ob rem, cum placebit, experiendum tibi censeo.<a class="footnoteLink" href="#note_LCL213_308_2" id="target_note_LCL213_308_2"><sup>2</sup></a></p>
<div class="sp inline"><p class="lineGroup"><span class="speaker"><span class="italic">M.</span></span> Siquidem, Quinte, nullum esset in experiundo periculum; sed vereor ne, dum minuere velim laborem, augeam atque ad illam causarum operam, ad quam ego numquam nisi paratus et meditatus accedo, adiungatur haec iuris interpretatio, quae non tam mihi molesta sit propter laborem, quam quod






</p></div></section><notes><section class="footnotes"><ul><li class="note" id="note_LCL213_308_1"><a class="footnoteCrossrefLink" href="#target_note_LCL213_308_1" title="Click to highlight in text"><sup class="lineRef">1</sup>Vahlen suggests <span class="italic">remissius quam ante</span> to fill the gap; <span class="italic">in cantu remiserat</span> Lambinus.</a></li><script type="text/javascript">document.getElementById('note_LCL213_308_1').style.display = "none";</script><li class="note" id="note_LCL213_308_2"><a class="footnoteCrossrefLink" href="#target_note_LCL213_308_2" title="Click to highlight in text"><sup class="lineRef">2</sup><span class="italic">censeo. M. Siquidem</span> Garatoni; <span class="italic">censeo id siquidem</span> A B H; <span class="italic">id censeo. M. Siquidem</span> Turnebus.</a></li><script type="text/javascript">document.getElementById('note_LCL213_308_2').style.display = "none";</script></ul></section></notes></section>