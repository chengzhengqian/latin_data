<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<p><span class="br"></span><span class="lineNumber">56</span><span class="br"></span>At mihi quidem antiquissimum sepulturae genus illud fuisse videtur, quo apud Xenophontem Cyrus utitur; redditur enim terrae corpus et ita locatum ac situm quasi operimento matris obducitur. eodemque
ritu in eo sepulchro, quod haud<a class="footnoteLink" href="#note_LCL213_440_1" id="target_note_LCL213_440_1"><sup>1</sup></a> procul a Fontis ara est, regem nostrum Numam conditum accepimus gentemque Corneliam usque ad memoriam nostram hac sepultura scimus esse usam. C. Marii sitas reliquias apud Anienem dissipari iussit Sulla victor acerbiore odio incitatus, quam si tam<a class="footnoteLink" href="#note_LCL213_440_2" id="target_note_LCL213_440_2"><sup>2</sup></a> sapiens fuisset,
<span class="br"></span><span class="lineNumber">57</span><span class="br"></span>quam fuit vehemens. quod haud scio an timens ne<a class="footnoteLink" href="#note_LCL213_440_3" id="target_note_LCL213_440_3"><sup>3</sup></a> suo corpori possit accidere primus e patriciis Corneliis igni voluit cremari. declarat enim Ennius de Africano: “Hic est ille situs.” vere; nam siti dicuntur ii, qui conditi sunt. nec tamen eorum ante sepulchrum est, quam iusta facta et porcus caesus est. et quod nunc communiter in omnibus sepultis venit usu, ut<a class="footnoteLink" href="#note_LCL213_440_4" id="target_note_LCL213_440_4"><sup>4</sup></a> humati dicantui, id erat proprium tum in iis, quos humus iniecta contexerat, eumque morem ius pontificale confirmat. nam prius quam in os iniecta gleba est, locus ille, ubi crematum est corpus, nihil habet religionis; iniecta gleba tum et illis

 



</p></section><notes><section class="footnotes"><ul><li class="note" id="note_LCL213_440_1"><a class="footnoteCrossrefLink" href="#target_note_LCL213_440_1" title="Click to highlight in text"><sup class="lineRef">1</sup><span class="italic">haud</span> supplied by H. Grotins; omitted in MSS.</a></li><script type="text/javascript">document.getElementById('note_LCL213_440_1').style.display = "none";</script><li class="note" id="note_LCL213_440_2"><a class="footnoteCrossrefLink" href="#target_note_LCL213_440_2" title="Click to highlight in text"><sup class="lineRef">2</sup><span class="italic">si tam</span> dett.; omitted in ABH.</a></li><script type="text/javascript">document.getElementById('note_LCL213_440_2').style.display = "none";</script><li class="note" id="note_LCL213_440_3"><a class="footnoteCrossrefLink" href="#target_note_LCL213_440_3" title="Click to highlight in text"><sup class="lineRef">3</sup><span class="italic">ne</span> supplied by Lambinus; omitted in MSS.</a></li><script type="text/javascript">document.getElementById('note_LCL213_440_3').style.display = "none";</script><li class="note" id="note_LCL213_440_4"><a class="footnoteCrossrefLink" href="#target_note_LCL213_440_4" title="Click to highlight in text"><sup class="lineRef">4</sup><span class="italic">venit usu ut</span> Moser; <span class="italic">penitus</span> AB; <span class="italic">penit</span> H; <span class="italic">ponitur ut</span> Turnebus.</a></li><script type="text/javascript">document.getElementById('note_LCL213_440_4').style.display = "none";</script></ul></section></notes></section>