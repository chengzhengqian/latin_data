<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><div class="sp"><p class="lineGroup">

cum legibus. ut enim magistratibus leges, ita populo praesunt magistratus, vereque dici potest magistratum legem esse loquentem, legem autem
<span class="br"></span><span class="lineNumber">3</span><span class="br"></span>mutum magistratum. nihil porro tam aptum est ad ius condicionemque naturae (quod cum dico, legem a me dici intellegi volo) quam imperium; sine quo nec domus ulla nec civitas nec gens nec hominum universum genus stare nec rerum natura omnis nec ipse mundus potest; nam et hic deo paret, et huic oboediunt maria terraeque, et hominum vita iussis supremae legis obtemperat.</p></div>
<p><span class="br"></span><span class="lineNumber">4</span><span class="br"></span>II. Atque ut ad haec citeriora veniam et notiora nobis, omnes antiquae gentes regibus quondam paruerunt. quod genus imperii primum ad homines iustissimos et sapientissimos deferebatur (idque in<a class="footnoteLink" href="#note_LCL213_460_1" id="target_note_LCL213_460_1"><sup>1</sup></a> re publica nostra maxime valuit, quoad ei regalis
potestas praefuit), deinde etiam deinceps posteris prodebatur, quod et in<a class="footnoteLink" href="#note_LCL213_460_2" id="target_note_LCL213_460_2"><sup>2</sup></a> iis etiam, qui nunc regnant, manet. quibus autem regia potestas non placuit, non ii nemini, sed non semper uni parere voluerunt. nos autem, quoniam leges damus liberis populis, quaeque de optima re publica sentiremus, in sex libris ante diximus, accommodabimus hoc tempore leges ad illum, quem probamus, civitatis
<span class="br"></span><span class="lineNumber">5</span><span class="br"></span>statum. magistratibus igitur opus est, sine quorum prudentia ac diligentia esse civitas non potest, quorumque descriptione omnis rei publicae moderatio
continetur. neque solum iis praescribendus est imperandi, sed etiam civibus obtemperandi




</p></section><notes><section class="footnotes"><ul><li class="note" id="note_LCL213_460_1"><a class="footnoteCrossrefLink" href="#target_note_LCL213_460_1" title="Click to highlight in text"><sup class="lineRef">1</sup><span class="italic">idque in</span> A; <span class="italic">idque ut in</span> BH; <span class="italic">idque et in</span> Davies.</a></li><script type="text/javascript">document.getElementById('note_LCL213_460_1').style.display = "none";</script><li class="note" id="note_LCL213_460_2"><a class="footnoteCrossrefLink" href="#target_note_LCL213_460_2" title="Click to highlight in text"><sup class="lineRef">2</sup><span class="italic">quod et in</span> ABH; <span class="italic">quod in</span> Baiter.</a></li><script type="text/javascript">document.getElementById('note_LCL213_460_2').style.display = "none";</script></ul></section></notes></section>