<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<div class="sp inline"><p class="lineGroup"><span class="speaker"><span class="italic">Q.</span></span> An etiam id dubium est? vereor ne a te rursus dissentiam.</p></div>
<div class="sp inline"><p class="lineGroup"><span class="speaker"><span class="italic">M.</span></span> Non facies, Quinte. nam ego in ista sura sententia, qua te fuisse semper scio, nihil ut fuerit in suffragiis voce melius; sed obtineri an possit<a class="footnoteLink" href="#note_LCL213_498_1" id="target_note_LCL213_498_1"><sup>1</sup></a> videndum est.</p></div>
<span class="br"></span><span class="lineNumber">34</span><span class="br"></span><div class="sp inline"><p class="lineGroup"><span class="speaker"><span class="italic">Q.</span></span> Atqui, frater, bona tua venia dixerim, ista sententia maxime et fallit imperitos et obest saepissime rei publicae, cum aliquid verum et rectum esse dicitur, sed obtineri, id est obsisti posse populo, negatur. primum enim obsistitur, cum agitur severe, deinde vi opprimi in bona causa est melius quam malae cedere. quis autem non sentit omnem auctoritatem optimatium tabellariam legem abstulisse? quam populus liber numquam desideravit, idem oppressus dominatu ac potentia principum flagitavit. itaque graviora iudicia de potentissimis hominibus extant vocis quam tabellae. quam ob rem suffragandi nimia libido in non bonis causis eripienda fuit potentibus, non latebra danda populo, in qua bonis ignorantibus, quid quisque sentiret, tabella vitiosum occultaret suffragium. itaque isti rationi<a class="footnoteLink" href="#note_LCL213_498_2" id="target_note_LCL213_498_2"><sup>2</sup></a> neque


</p></div></section><notes><section class="footnotes"><ul><li class="note" id="note_LCL213_498_1"><a class="footnoteCrossrefLink" href="#target_note_LCL213_498_1" title="Click to highlight in text"><sup class="lineRef">1</sup><span class="italic">obtineri an possit</span> is the common reading; <span class="italic">optineri an possunt</span> A B; <span class="italic">obtineri ne ea non possint</span> Mueller.</a></li><script type="text/javascript">document.getElementById('note_LCL213_498_1').style.display = "none";</script><li class="note" id="note_LCL213_498_2"><a class="footnoteCrossrefLink" href="#target_note_LCL213_498_2" title="Click to highlight in text"><sup class="lineRef">2</sup><span class="italic">rationi</span> A; <span class="italic">ratione</span> B; <span class="italic">rogationi</span> Lambinus.</a></li><script type="text/javascript">document.getElementById('note_LCL213_498_2').style.display = "none";</script></ul></section></notes></section>