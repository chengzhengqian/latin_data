<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

Athenae non tam operibus magnificis exquisitisque antiquorum artibus delectant quam recordatione summorum virorum, ubi quisque habitare, ubi sedere, ubi disputare sit solitus, studioseque eorum etiam sepulchra contemplor. quare istum, ubi tu es natus, plus amabo posthac locum.</p>
<div class="sp inline"><p class="lineGroup"><span class="speaker"><span class="italic">M.</span></span> Gaudeo igitur me incunabula paene mea tibi ostendisse.</p></div>
<span class="br"></span><span class="lineNumber">5</span><span class="br"></span><div class="sp inline"><p class="lineGroup"><span class="speaker"><span class="italic">A.</span></span> Equidem me cognosse admodum gaudeo. sed illud tamen quale est, quod paulo ante dixisti, hunc locum, id enim<a class="footnoteLink" href="#note_LCL213_374_1" id="target_note_LCL213_374_1"><sup>1</sup></a> ego te accipio dicere Arpinum, germanam patriam esse vestram? numquid duas habetis patrias? an est una illa patria communis? nisi forte sapienti illi Catoni fuit patria non Roma, sed Tusculum.</p></div>
<div class="sp inline"><p class="lineGroup"><span class="speaker"><span class="italic">M.</span></span> Ego mehercule et illi et omnibus municipibus duas esse censeo patrias, unam naturae, alteram civitatis,<a class="footnoteLink" href="#note_LCL213_374_2" id="target_note_LCL213_374_2"><sup>2</sup></a> ut ille Cato, cum esset Tusculi natus, in populi Romani civitatem susceptus est; ita, cum ortu Tusculanus esset, civitate Romanus, habuit alteram loci patriam, alteram iuris; ut vestri Attici, prius quam Theseus eos demigrare ex agris et in astu, quod appellatur, omnis se conferre iussit, et sui erant iidem et Attici, sic nos et eam patriam ducimus, ubi nati, et illam, a qua excepti<a class="footnoteLink" href="#note_LCL213_374_3" id="target_note_LCL213_374_3"><sup>3</sup></a> sumus. sed necesse est caritate eam praestare, qua rei publicae





</p></div></section><notes><section class="footnotes"><ul><li class="note" id="note_LCL213_374_1"><a class="footnoteCrossrefLink" href="#target_note_LCL213_374_1" title="Click to highlight in text"><sup class="lineRef">1</sup><span class="italic">id enim</span> Goerenz; <span class="italic">idem</span> ABH.</a></li><script type="text/javascript">document.getElementById('note_LCL213_374_1').style.display = "none";</script><li class="note" id="note_LCL213_374_2"><a class="footnoteCrossrefLink" href="#target_note_LCL213_374_2" title="Click to highlight in text"><sup class="lineRef">2</sup><span class="italic">unam naturae, alteram civitatis</span> dett.; <span class="italic">unam naturam civitatis</span> ABH.</a></li><script type="text/javascript">document.getElementById('note_LCL213_374_2').style.display = "none";</script><li class="note" id="note_LCL213_374_3"><a class="footnoteCrossrefLink" href="#target_note_LCL213_374_3" title="Click to highlight in text"><sup class="lineRef">3</sup><span class="italic">et illam a qua excepti</span> Bake; <span class="italic">et illam qua excepti</span> dett. these words omitted in ABH.</a></li><script type="text/javascript">document.getElementById('note_LCL213_374_3').style.display = "none";</script></ul></section></notes></section>