<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><div class="sp"><p class="lineGroup">

sententiam, legem neque hominum ingeniis excogitatam
nec scitum aliquod esse populorum, sed aeternum
quiddam, quod universum mundum regeret imperandi prohibendique sapientia. ita principem legem illam et ultimam mentem esse dicebant omnia ratione aut cogentis aut vetantis dei; ex quo illa lex, quam di humano generi dederunt, recte est laudata; est enim ratio mensque sapientis ad iubendum et ad deterrendum idonea.</p></div>
<p><span class="br"></span><span class="lineNumber">9</span><span class="br"></span><span class="italic">Q.</span> Aliquotiens iam iste Iocus a te tactus est; sed ante quam ad populares leges venias, vim istius caelestis
legis explana, si placet, ne aestus nos consuetudinis
absorbeat et ad sermonis morem usitati trahat.</p>
<div class="sp inline"><p class="lineGroup"><span class="speaker"><span class="italic">M.</span></span> A parvis enim, Quinte, didicimus “si in ius vocat” atque eius modi leges alias nominare. sed vero intellegi sic oportet, et hoc et alia iussa ac vetita populorum vim habere ad recte facta vocandi et a peccatis avocandi, quae vis non modo senior est quam aetas populorum et civitatium, sed aequalis illius caelum atque terras tuentis et regentis dei.
<span class="br"></span><span class="lineNumber">10</span><span class="br"></span>neque enim esse mens divina sine ratione potest, nec ratio divina non hanc vim in rectis pravisque sanciendis
habet, nec, quia nusquam erat scriptum, ut contra omnis hostium copias in ponte unus adsisteret a tergoque pontem interscindi iuberet, idcirco minus Coclitem illum rem gessisse tantam fortitudinis lege


</p></div></section><notes></notes></section>