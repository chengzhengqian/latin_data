<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

magna; sed est in conlegio vestro inter Marcellum et Appium, optimos augures, magna dissensio (nam eorum ego in libros incidi), cum alteri placeat auspicia ista ad utilitatem esse rei publicae composita,
alteri disciplina vestra quasi divinare<a class="footnoteLink" href="#note_LCL213_410_1" id="target_note_LCL213_410_1"><sup>1</sup></a> videatur
posse. hac tu de re quaero quid sentias.</p>
<div class="sp inline"><p class="lineGroup"><span class="speaker"><span class="italic">M.</span></span> Egone? divinationem, quam Graeci μαντικήν appellant, esse sentio, et huius hanc ipsam partem, quae est in avibus ceterisque signis, quod disciplinae nostrae. si enim deos esse concedimus, eorumque mente mundum regi, et eosdem hominum consulere generi et posse nobis signa rerum futurarum ostendere,
<span class="br"></span><span class="lineNumber">33</span><span class="br"></span>non video cur esse divinationem negem. sunt autem ea, quae posui; ex quibus id, quod volumus, efficitur et cogitur. iam vero permultorum exemplorum
et nostra est plena res publica et omnia regna omnesque populi cunctaeque gentes augurum praedictis multa incredibiliter vera cecidisse; neque enim Polyidi neque Melampodis neque Mopsi neque Amphiarai neque Calchantis neque Heleni tantum nomen fuisset, neque tot nationes id ad hoc tempus
retinuissent, ut Phrygum, Lycaonum, Cilicum maximeque Pisidarum, nisi vetustas ea certa esse docuisset. nec vero Romulus noster auspicato



</p></div></section><notes><section class="footnotes"><ul><li class="note" id="note_LCL213_410_1"><a class="footnoteCrossrefLink" href="#target_note_LCL213_410_1" title="Click to highlight in text"><sup class="lineRef">1</sup><span class="italic">divinare</span> Mueller; <span class="italic">divinari</span> AB; <span class="italic">divinari</span> or <span class="italic">divinare</span> H.</a></li><script type="text/javascript">document.getElementById('note_LCL213_410_1').style.display = "none";</script></ul></section></notes></section>