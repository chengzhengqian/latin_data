<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

testamenta falsa supponere, si haec suffragiis aut
<span class="br"></span><span class="lineNumber">44</span><span class="br"></span>scitis multitudinis probarentur. quae si tanta potestas est stultorum sententiis atque iussis, ut eorum suffragiis rerum natura vertatur, cur non sanciunt, ut, quae mala perniciosaque sunt, habeantur pro bonis et salutaribus? aut cum<a class="footnoteLink" href="#note_LCL213_346_1" id="target_note_LCL213_346_1"><sup>1</sup></a> ius ex iniuria lex facere possit, bonum eadem facere non possit ex malo? atqui nos legem bonam a mala nulla alia nisi naturae norma dividere possumus; nec solum ius et iniuria natura diiudicatur, sed omnino omnia honesta et turpia. nam ut communis<a class="footnoteLink" href="#note_LCL213_346_2" id="target_note_LCL213_346_2"><sup>2</sup></a> intellegentia nobis notas res efficit easque in animis nostris inchoavit,
<span class="br"></span><span class="lineNumber">45</span><span class="br"></span>honesta in virtute ponuntur, in vitiis turpia. ea autem in opinione existimare, non in natura posita dementis est. nam nec arboris nec equi virtus quae dicitur, in quo abutimur nomine, in opinione sita est, sed in natura; quod si ita est, honesta quoque et turpia natura diiudicanda sunt. nam si opinione universa virtus, eadem eius etiam partes probarentur; quis igitur prudentem et, ut ita dicam, catum non ex ipsius habitu sed ex aliqua re externa iudicet? est enim virtus perfecta ratio, quod certe in natura est; igitur omnis honestas eodem modo.</p>
<p>XVII. nam ut vera et falsa, ut consequentia et contraria sua sponte, non aliena iudicantur, sic constans




</p></section><notes><section class="footnotes"><ul><li class="note" id="note_LCL213_346_1"><a class="footnoteCrossrefLink" href="#target_note_LCL213_346_1" title="Click to highlight in text"><sup class="lineRef">1</sup><span class="italic">aut cum</span> A<sup>2</sup> B<sup>2</sup> H; <span class="italic">aut quom</span> B<sup>1</sup>; <span class="italic">autem quom</span> A<sup>1</sup>; <span class="italic">an quom</span> Vahlen; <span class="italic">aut cur</span> Bake.</a></li><script type="text/javascript">document.getElementById('note_LCL213_346_1').style.display = "none";</script><li class="note" id="note_LCL213_346_2"><a class="footnoteCrossrefLink" href="#target_note_LCL213_346_2" title="Click to highlight in text"><sup class="lineRef">2</sup><span class="italic">nam ut communis</span> C. F. W. Mueller; <span class="italic">nam et communis</span> A B H: <span class="italic">nam et ut communis</span> Vahlen.</a></li><script type="text/javascript">document.getElementById('note_LCL213_346_2').style.display = "none";</script></ul></section></notes></section>