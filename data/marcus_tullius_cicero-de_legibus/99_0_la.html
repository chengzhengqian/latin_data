<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

velint, possit ex temperatione iuris, cum potestas in populo, auctoritas in senatu sit, teneri ille moderatus et concors civitatis status, praesertim si proximae legi parebitur. nam proximum est: <span class="italic">Is ordo vitio careto, celeris specimen esto.</span></p>
<div class="sp inline"><p class="lineGroup"><span class="speaker"><span class="italic">Q.</span></span> Praeclara vero, frater, ista lex, sed et late patet, ut vitio careat ordo, et censorem quaerit<a class="footnoteLink" href="#note_LCL213_492_1" id="target_note_LCL213_492_1"><sup>1</sup></a> interpretem.</p></div>
<span class="br"></span><span class="lineNumber">29</span><span class="br"></span><div class="sp inline"><p class="lineGroup"><span class="speaker"><span class="italic">A.</span></span> Ille vero etsi tuus est totus ordo gratissimamque memoriam retinet consulatus tui, pace tua dixerim, non modo censores, sed etiam iudices omnes potest defatigare.</p></div>
<p>XIII. <span class="italic">M.</span> Omitte ista, Attice; non enim de hoc senatu nec his de hominibus, qui nunc sunt, sed de futuris, si qui forte his legibus parere voluerint, haec habetur oratio. nam cum omni vitio carere lex iubeat, ne veniet quidem in eum ordinem quisquam vitii particeps. id autem difficile factu est nisi educatione quadam et disciplina; de qua dicemus aliquid fortasse, si quid fuerit loci aut temporis.</p>
<p><span class="br"></span><span class="lineNumber">30</span><span class="br"></span><span class="italic">A.</span> Locus certe non deerit, quoniam tenes ordinem legum, tempus vero largitur longitudo diei. ego autem, etiamsi praeterieris, repetam a te istum de educatione et de disciplina locum,</p>
</section><notes><section class="footnotes"><ul><li class="note" id="note_LCL213_492_1"><a class="footnoteCrossrefLink" href="#target_note_LCL213_492_1" title="Click to highlight in text"><sup class="lineRef">1</sup><span class="italic">quaerit</span> Turnebus; <span class="italic">quaerat</span> AB.</a></li><script type="text/javascript">document.getElementById('note_LCL213_492_1').style.display = "none";</script></ul></section></notes></section>