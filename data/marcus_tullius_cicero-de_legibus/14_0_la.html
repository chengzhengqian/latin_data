<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><div class="sp"><p class="lineGroup">

dem etiam recta ratio communis<a class="footnoteLink" href="#note_LCL213_322_1" id="target_note_LCL213_322_1"><sup>1</sup></a> est; quae cum sit lex, lege quoque consociati homines cum dis putandi sumus. inter quos porro est communio legis, inter eos communio iuris est; quibus autem haec sunt inter eos communia, et civitatis eiusdem habendi sunt. si vero isdem imperiis et potestatibus parent, multo iam magis; parent autem huic caelesti descriptioni mentique divinae et praepotenti deo; ut iam universus hic mundus sit<a class="footnoteLink" href="#note_LCL213_322_2" id="target_note_LCL213_322_2"><sup>2</sup></a> una civitas communis deorum atque hominum existimanda.</p><p class="lineGroup">Et quod in civitatibus ratione quadam, de qua dicetur idoneo loco, agnationibus familiarum distinguuntur status, id in rerum natura tanto est magnificentius tantoque praeclarius, ut homines deorum agnatione
<span class="br"></span><span class="lineNumber">24</span><span class="br"></span>et gente teneantur.</p></div>
<p>VIII. nam cum de natura hominis quaeritur, disputari solet (et<a class="footnoteLink" href="#note_LCL213_322_3" id="target_note_LCL213_322_3"><sup>3</sup></a> nimirum ita est, ut disputatur) perpetuis cursibus conversionibusque<a class="footnoteLink" href="#note_LCL213_322_4" id="target_note_LCL213_322_4"><sup>4</sup></a> caelestibus extitisse quandam maturitatem serendi generis humani, quod sparsum in terras atque satum divino auctum sit animorum munere, cumque alia, quibus cohaererent homines, e mortali genere sumpserint, quae fragilia essent et caduca, animum esse ingeneratum a deo. ex quo vere vel agnatio nobis cum caelestibus vel genus vel stirps appellari potest. itaque ex tot generibus nullum est animal praeter






</p></section><notes><section class="footnotes"><ul><li class="note" id="note_LCL213_322_1"><a class="footnoteCrossrefLink" href="#target_note_LCL213_322_1" title="Click to highlight in text"><sup class="lineRef">1</sup><span class="italic">ratio communis</span> Stephanus; <span class="italic">ratio et communis</span> A B H; Vahlen conjectures <span class="italic">ratio par et communis.</span></a></li><script type="text/javascript">document.getElementById('note_LCL213_322_1').style.display = "none";</script><li class="note" id="note_LCL213_322_2"><a class="footnoteCrossrefLink" href="#target_note_LCL213_322_2" title="Click to highlight in text"><sup class="lineRef">2</sup><span class="italic">sit</span> added by Vahlen; omitted in MSS.</a></li><script type="text/javascript">document.getElementById('note_LCL213_322_2').style.display = "none";</script><li class="note" id="note_LCL213_322_3"><a class="footnoteCrossrefLink" href="#target_note_LCL213_322_3" title="Click to highlight in text"><sup class="lineRef">3</sup><span class="italic">et</span> added by Lambinus; omitted in MSS.</a></li><script type="text/javascript">document.getElementById('note_LCL213_322_3').style.display = "none";</script><li class="note" id="note_LCL213_322_4"><a class="footnoteCrossrefLink" href="#target_note_LCL213_322_4" title="Click to highlight in text"><sup class="lineRef">4</sup><span class="italic">que</span> added by Ernst; omitted in MSS.</a></li><script type="text/javascript">document.getElementById('note_LCL213_322_4').style.display = "none";</script></ul></section></notes></section>