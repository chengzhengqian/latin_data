<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<div class="sp inline"><p class="lineGroup"><span class="speaker"><span class="italic">Q.</span></span> Atque mea quidem eadem<a class="footnoteLink" href="#note_LCL213_400_1" id="target_note_LCL213_400_1"><sup>1</sup></a> sententia est.</p></div>
<div class="sp inline"><p class="lineGroup"><span class="speaker"><span class="italic">M.</span></span> At, ne longum fiat, videte.</p></div>
<div class="sp inline"><p class="lineGroup"><span class="speaker"><span class="italic">A.</span></span> Utinam quidem! quid enim agere malumus?</p></div>
<div class="sp inline"><p class="lineGroup"><span class="speaker"><span class="italic">M.</span></span> <span class="italic">Caste</span> iubet lex <span class="italic">adire ad deos,</span> animo videlicet,
in quo sunt omnia; nec tollit castimoniam corporis, sed hoc oportet intellegi, cum multum animus corpori praestet observeturque, ut casta corpora
adhibeantur, multo esse in animis id servandum
magis. nam illud vel aspersione aquae vel dierum numero tollitur; animi labes nec diuturnitate evanescere nec amnibus ullis elui potest.</p><p class="lineGroup"><span class="br"></span><span class="lineNumber">25</span><span class="br"></span>Quod autem <span class="italic">pietatem adhiberi, opes amoveri</span> iubet, significat probitatem gratam esse deo, sumptum esse removendum. Quid enim? paupertatem cum divitiis etiam inter homines esse aequalem velimus, cur eam sumptu ad sacra addito deorum aditu arceamus, praesertim cum ipsi deo nihil minus gratum futurum sit quam non omnibus patere ad se placandum et colendum viam?</p><p class="lineGroup">Quod autem non iudex, sed <span class="italic">deus ipse vindex</span>constituitur,
praesentis poenae metu religio confirmari videtur.</p></div>
<p><span class="italic">Suosque deos aut novos aut alienigenas</span>coli confusionem
habet religionum et ignotas caerimonias
<span class="br"></span><span class="lineNumber">26</span><span class="br"></span>nostris<a class="footnoteLink" href="#note_LCL213_400_2" id="target_note_LCL213_400_2"><sup>2</sup></a> sacerdotibus. nam <span class="italic">a</span><a class="footnoteLink" href="#note_LCL213_400_3" id="target_note_LCL213_400_3"><sup>3</sup></a> <span class="italic">patribus acceptos</span>
</p></section><notes><section class="footnotes"><ul><li class="note" id="note_LCL213_400_1"><a class="footnoteCrossrefLink" href="#target_note_LCL213_400_1" title="Click to highlight in text"><sup class="lineRef">1</sup><span class="italic">eadem</span> supplied by Madvig; omitted in MSS.</a></li><script type="text/javascript">document.getElementById('note_LCL213_400_1').style.display = "none";</script><li class="note" id="note_LCL213_400_2"><a class="footnoteCrossrefLink" href="#target_note_LCL213_400_2" title="Click to highlight in text"><sup class="lineRef">2</sup><span class="italic">nostris</span> Davies; <span class="italic">nos</span> ABH.</a></li><script type="text/javascript">document.getElementById('note_LCL213_400_2').style.display = "none";</script><li class="note" id="note_LCL213_400_3"><a class="footnoteCrossrefLink" href="#target_note_LCL213_400_3" title="Click to highlight in text"><sup class="lineRef">3</sup><span class="italic">a</span> supplied by Aldus; omitted in MSS.</a></li><script type="text/javascript">document.getElementById('note_LCL213_400_3').style.display = "none";</script></ul></section></notes></section>