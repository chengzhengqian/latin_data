<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><div class="sp"><p class="lineGroup">

de rebus aliquid uberius, quam forensis usus desiderat?</p></div>
<span class="br"></span><span class="lineNumber">16</span><span class="br"></span><div class="sp inline"><p class="lineGroup"><span class="speaker"><span class="italic">A.</span></span> Ego vero ista audire cupio.</p></div>
<div class="sp inline"><p class="lineGroup"><span class="speaker"><span class="italic">M.</span></span> Quid ait Quintus?</p></div>
<div class="sp inline"><p class="lineGroup"><span class="speaker"><span class="italic">Q.</span></span> Nulla de re magis.</p></div>
<div class="sp inline"><p class="lineGroup"><span class="speaker"><span class="italic">M.</span></span> Et recte quidem. nam sic habetote, nullo in genere disputando posse ita<a class="footnoteLink" href="#note_LCL213_314_1" id="target_note_LCL213_314_1"><sup>1</sup></a> patefieri, quid sit homini a natura tributum, quantam vim rerum optimarum mens humana contineat, cuius muneris colendi efficiendique causa nati et in lucem editi simus, quae sit coniunctio hominum, quae naturalis societas inter ipsos; his enim explicatis fons legum et iuris inveniri potest.</p></div>
<span class="br"></span><span class="lineNumber">17</span><span class="br"></span><div class="sp inline"><p class="lineGroup"><span class="speaker"><span class="italic">A.</span></span> Non ergo a praetoris edicto, ut plerique nunc, neque a duodecim tabulis, ut superiores, sed penitus ex intima philosophia hauriendam iuris disciplinam putas?</p></div>
<div class="sp inline"><p class="lineGroup"><span class="speaker"><span class="italic">M.</span></span> Non enim id quaerimus hoc sermone, Pomponi, quem ad modum caveamus in iure aut quid de quaque consultatione respondeamus. sit ista res magna, sicut est, quae quondam a multis claris viris, nunc ab uno summa auctoritate et scientia sustinetur, sed nobis ita conplectenda in hac disputatione tota causa est universi iuris ac legum, ut hoc civile, quod dicimus, in parvum quendam et angustum locum concludatur. natura enim iuris explicanda



</p></div></section><notes><section class="footnotes"><ul><li class="note" id="note_LCL213_314_1"><a class="footnoteCrossrefLink" href="#target_note_LCL213_314_1" title="Click to highlight in text"><sup class="lineRef">1</sup><span class="italic">posse ita</span>Vahlen; <span class="italic">honesta</span> A B H.</a></li><script type="text/javascript">document.getElementById('note_LCL213_314_1').style.display = "none";</script></ul></section></notes></section>