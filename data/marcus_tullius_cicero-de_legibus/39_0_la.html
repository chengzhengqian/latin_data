<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<span class="br"></span><span class="lineNumber">3</span><span class="br"></span><div class="sp inline"><p class="lineGroup"><span class="speaker"><span class="italic">M.</span></span> Ego vero, cum licet pluris dies abesse, praesertim
hoc tempore anni, et amoenitatem hanc<a class="footnoteLink" href="#note_LCL213_372_1" id="target_note_LCL213_372_1"><sup>1</sup></a> et salubritatem sequor; raro autem licet. sed nimirum
me alia quoque causa delectat, quae te non attingit ita.</p></div>
<div class="sp inline"><p class="lineGroup"><span class="speaker"><span class="italic">A.</span></span> Quae tandem ista causa est?</p></div>
<div class="sp inline"><p class="lineGroup"><span class="speaker"><span class="italic">M.</span></span> Quia, si verum dicimus, haec est mea et huius fratris mei germana patria; hic enim orti stirpe antiquissima
sumus, hic sacra, hic genus, hic maiorum multa vestigia. quid plura? hanc vides villam, ut nunc quidem est, lautius aedificatum patris nostri studio, qui cum esset infirma valetudine, hic fere aetatem egit in litteris. sed hoc ipso in loco, cum avus viveret et antiquo more parva esset villa, ut illa Curiana in Sabinis, me scito esse natum. quare inest nescio quid et latet in animo ac sensu meo, quo me plus hic locus fortasse delectet, siquidem etiam ille sapientissimus vir, Ithacam ut videret, inmortalitatem scribitur repudiasse.</p></div>
<p><span class="br"></span><span class="lineNumber">4</span><span class="br"></span>II. <span class="italic">A.</span> Ego vero tibi istam iustam causam puto, cur huc libentius venias atque hunc locum diligas; quin ipse, vere dicam, sum illi villae amicior modo factus atque huic omni solo, in quo tu ortus et procreatus
es; movemur enim nescio quo pacto locis ipsis, in quibus eorum, quos diligimus aut admiramur, adsunt vestigia. me quidem ipsae illae nostrae




</p></section><notes><section class="footnotes"><ul><li class="note" id="note_LCL213_372_1"><a class="footnoteCrossrefLink" href="#target_note_LCL213_372_1" title="Click to highlight in text"><sup class="lineRef">1</sup><span class="italic">amoenitatem hanc et salubritatem</span> [<span class="italic">hanc</span>] Vahlen; <span class="italic">amoenitatem
hanc et salubritatem hanc</span> AB; <span class="italic">amoenitatem et salubritatem
hanc</span> H.</a></li><script type="text/javascript">document.getElementById('note_LCL213_372_1').style.display = "none";</script></ul></section></notes></section>