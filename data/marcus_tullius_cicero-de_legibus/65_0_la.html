<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

adflictaeque sunt, partim ex illis distracti ac dissipati iacent, qui vero ex iis et horum scelerum principes fuerant et praeter ceteros in omni religione inpii, non solum vita ignominia<a class="footnoteLink" href="#note_LCL213_424_1" id="target_note_LCL213_424_1"><sup>1</sup></a> cruciati atque dedecore,
verum etiam sepultura et iustis exsequiarum caruerunt.</p>
<p><span class="br"></span><span class="lineNumber">43</span><span class="br"></span><span class="italic">Q.</span> Equidem ista agnosco, frater, et meritas dis gratias ago? sed nimis saepe secus aliquanto videmus evadere.</p>
<div class="sp inline"><p class="lineGroup"><span class="speaker"><span class="italic">M.</span></span> Non enim, Quinte, recte existimamus, quae poena divina sit, sed opinionibus vulgi rapimur in errorem nec vera cernimus; morte aut dolore corporis
aut luctu animi aut offensione iudicii hominum miserias ponderamus? quae fateor humana esse et multis bonis viris accidisse. sceleris est poena tristis et praeter eos eventus, qui sequuntur, per se ipsa maxima est. vidimus eos, qui nisi odissent patriam, numquam inimici nobis fuissent, ardentis tum cupiditate,
tum metu, tum conscientia, quidquid<a class="footnoteLink" href="#note_LCL213_424_2" id="target_note_LCL213_424_2"><sup>2</sup></a> agerent,
modo timentis, vicissim contemnentis religiones, iudicia, perrupta ab isdem corruptela hominum, non deorum.</p></div>
<p><span class="br"></span><span class="lineNumber">44</span><span class="br"></span>Reprimam iam et non insequar longius, eoque minus, quo plus poenarum habeo quam petivi? tantum
ponam brevi, duplicem poenam esse divinam, quod constet ex vexandis vivorum animis et ea fama




</p></section><notes><section class="footnotes"><ul><li class="note" id="note_LCL213_424_1"><a class="footnoteCrossrefLink" href="#target_note_LCL213_424_1" title="Click to highlight in text"><sup class="lineRef">1</sup><span class="italic">ignominia</span> conjecturally supplied by Vahlen; omitted in MSS.</a></li><script type="text/javascript">document.getElementById('note_LCL213_424_1').style.display = "none";</script><li class="note" id="note_LCL213_424_2"><a class="footnoteCrossrefLink" href="#target_note_LCL213_424_2" title="Click to highlight in text"><sup class="lineRef">2</sup><span class="italic">quidquid</span> Lambinus; <span class="italic">quid</span> ABH.</a></li><script type="text/javascript">document.getElementById('note_LCL213_424_2').style.display = "none";</script></ul></section></notes></section>