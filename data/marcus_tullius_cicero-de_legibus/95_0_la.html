<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><p class="noindent">

Pompeiumque nostrum ceteris rebus omnibus semper amplissimis summisque ecfero laudibus, de tribunicia potestate taceo; nec enim reprehendere libet nec laudare possum.</p>
<p><span class="br"></span><span class="lineNumber">23</span><span class="br"></span>X. <span class="italic">M.</span> Vitia quidem tribunatus praeclare, Quinte, perspicis, sed est iniqua in omni re accusanda praetermissis
bonis malorum enumeratio vitiorumque selectio; nam isto quidem modo vel consulatus vituperari potest, si consulum, quos enumerare nolo, peccata collegeris. ego enim fateor in ista ipsa potestate inesse quiddam mali; sed bonum, quod est quaesitum in ea, sine isto malo non haberemus. “nimia potestas est tribunorum plebis.” quis negat? sed vis populi multo saevior multoque vehementior, quae, ducem quod habet, interdum lenior est, quam si nullum haberet. dux enim suo se<a class="footnoteLink" href="#note_LCL213_484_1" id="target_note_LCL213_484_1"><sup>1</sup></a> periculo progredi
cogitat, populi impetus periculi rationem sui
<span class="br"></span><span class="lineNumber">24</span><span class="br"></span>non habet. “at aliquando incenditur.” et quidem saepe sedatur. quod enim est tam desperatum collegium, in quo nemo e decem sana mente sit? quin ipsum Ti. Gracchum non solum neglectus,<a class="footnoteLink" href="#note_LCL213_484_2" id="target_note_LCL213_484_2"><sup>2</sup></a> sed etiam sublatus intercessor evertit,<a class="footnoteLink" href="#note_LCL213_484_3" id="target_note_LCL213_484_3"><sup>3</sup></a> quid enim illum






</p></section><notes><section class="footnotes"><ul><li class="note" id="note_LCL213_484_1"><a class="footnoteCrossrefLink" href="#target_note_LCL213_484_1" title="Click to highlight in text"><sup class="lineRef">1</sup><span class="italic">se</span> dett.; omitted in AB.</a></li><script type="text/javascript">document.getElementById('note_LCL213_484_1').style.display = "none";</script><li class="note" id="note_LCL213_484_2"><a class="footnoteCrossrefLink" href="#target_note_LCL213_484_2" title="Click to highlight in text"><sup class="lineRef">2</sup><span class="italic">neglectus</span> Manutius; <span class="italic">nectus</span> AB.</a></li><script type="text/javascript">document.getElementById('note_LCL213_484_2').style.display = "none";</script><li class="note" id="note_LCL213_484_3"><a class="footnoteCrossrefLink" href="#target_note_LCL213_484_3" title="Click to highlight in text"><sup class="lineRef">3</sup><span class="italic">evertit</span> Vahlen; <span class="italic">fuerat</span> AB.</a></li><script type="text/javascript">document.getElementById('note_LCL213_484_3').style.display = "none";</script></ul></section></notes></section>