<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><div class="sp"><p class="lineGroup">

annum suum; quae ab isto malo praedicari quam, ut aiunt, de Remo et Romulo.</p></div>
<div class="sp inline"><p class="lineGroup"><span class="speaker"><span class="italic">M.</span></span> Intellego equidem a me istum laborem iam diu postulari, Attice; quem non recusarem, si mihi ullum tribueretur vacuum tempus et liberum; neque enim occupata opera neque inpedito animo res tanta suscipi potest; utrumque opus est, et cura vacare et negotio.</p></div>
<span class="br"></span><span class="lineNumber">9</span><span class="br"></span><div class="sp inline"><p class="lineGroup"><span class="speaker"><span class="italic">A.</span></span> Quid ad cetera. quae scripsisti plura quam quisquam e nostris? quod tibi tandem tempus vacuum fuit concessum?</p></div>
<div class="sp inline"><p class="lineGroup"><span class="speaker"><span class="italic">M.</span></span> Subsiciva quaedam tempora incurrunt, quae ego perire non patior, ut, si qui dies ad rusticandum dati sint, ad eorum numerum adcommodentur quae scribimus. historia vero nec institui potest nisi praeparato otio nec exiguo tempore absolvi, et ego animi pendere soleo, cum semel quid orsus sum,<a class="footnoteLink" href="#note_LCL213_306_1" id="target_note_LCL213_306_1"><sup>1</sup></a> si traducor alio, neque tam facile interrupta contexo quam absolvo instituta.</p></div>
<span class="br"></span><span class="lineNumber">10</span><span class="br"></span><div class="sp inline"><p class="lineGroup"><span class="speaker"><span class="italic">A.</span></span> Legationem aliquam nimirum ista oratio postulat aut eius modi quampiam cessationem liberam atque otiosam.</p></div>
<div class="sp inline"><p class="lineGroup"><span class="speaker"><span class="italic">M.</span></span> Ego vero aetatis potius vacationi confidebam, cum praesertim non recusarem quo minus more patrio sedens in solio consulentibus responderem





</p></div></section><notes><section class="footnotes"><ul><li class="note" id="note_LCL213_306_1"><a class="footnoteCrossrefLink" href="#target_note_LCL213_306_1" title="Click to highlight in text"><sup class="lineRef">1</sup><span class="italic">sum</span> supplied by Halm; omitted in MSS.</a></li><script type="text/javascript">document.getElementById('note_LCL213_306_1').style.display = "none";</script></ul></section></notes></section>