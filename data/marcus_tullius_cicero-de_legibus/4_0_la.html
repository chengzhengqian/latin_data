<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2"><div class="sp"><p class="lineGroup">
posse, ut in hoc etiam genere Graeciae nihil cedamus. atque ut audias, quid ego ipse sentiam, non solum mihi videris eorum studiis, qui litteris<a class="footnoteLink" href="#note_LCL213_302_1" id="target_note_LCL213_302_1"><sup>1</sup></a> delectantur, sed etiam patriae debere hoc munus, ut ea, quae salva per te est, per te eundem sit ornata. dest<a class="footnoteLink" href="#note_LCL213_302_2" id="target_note_LCL213_302_2"><sup>2</sup></a> enim historia litteris nostris, ut et ipse intellego et ex te persaepe audio. potes autem tu profecto satis facere in ea, quippe cum sit opus, ut tibi quidem videri solet, unum hoc oratorium maxime.
<span class="br"></span><span class="lineNumber">6</span><span class="br"></span>quam ob rem adgredere, quaesumus, et sume ad hanc rem tempus, quae est a nostris hominibus adhuc aut ignorata aut relicta. nam post annalis pontificum maximorum, quibus nihil potest esse ieiunius, si aut ad Fabium aut ad eum, qui tibi semper in ore est, Catonem, aut ad Pisonem aut ad Fannium aut ad Vennonium venias, quamquam ex his alius alio plus habet virium, tamen quid tam exile quam isti omnes? Fanni autem aetati coniunctus Antipater paulo inflavit vehementius habuitque vires agrestis ille quidem atque horridas sine nitore ac palaestra, sed tamen admonere reliquos potuit ut adcuratius scriberent. ecce autem successere huic belli: Clodius, Asellio; nihil ad Coelium, sed potius ad antiquorum languorem et inscitiam.
<span class="br"></span><span class="lineNumber">7</span><span class="br"></span>nam quid Macrum numerem? cuius loquacitas habet aliquid argutiarum, nec id tamen ex illa erudita


</p></div></section><notes><section class="footnotes"><ul><li class="note" id="note_LCL213_302_1"><a class="footnoteCrossrefLink" href="#target_note_LCL213_302_1" title="Click to highlight in text"><sup class="lineRef">1</sup><span class="italic">qui litteris</span> A<sup>1</sup> H; <span class="italic">qui tuis litteris</span> A<sup>2</sup> B.</a></li><script type="text/javascript">document.getElementById('note_LCL213_302_1').style.display = "none";</script><li class="note" id="note_LCL213_302_2"><a class="footnoteCrossrefLink" href="#target_note_LCL213_302_2" title="Click to highlight in text"><sup class="lineRef">2</sup><span class="italic">dest</span> Vahlen; <span class="italic">at est</span> A; <span class="italic">a te</span> B; <span class="italic">adest</span> H; <span class="italic">abest</span> is the common reading.</a></li><script type="text/javascript">document.getElementById('note_LCL213_302_2').style.display = "none";</script></ul></section></notes></section>