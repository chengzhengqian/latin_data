<section class="div1 language" lang="la"><header><hgroup><h1>Marcus Tullius Cicero</h1></hgroup></header><section class="div2">
<div class="sp inline"><p class="lineGroup"><span class="speaker"><span class="italic">M.</span></span> Tu vero et istum, Attice, et si quem alium praeteriero.</p></div>
<p><span class="italic">Ceteris specimen esto.</span> quod si tenemus,<a class="footnoteLink" href="#note_LCL213_494_1" id="target_note_LCL213_494_1"><sup>1</sup></a> tenemus omnia. ut enim cupiditatibus principum et vitiis infici solet tota civitas, sic emendari et corrigi continentia. vir magnus et nobis omnibus amicus, L. Lucullus, ferebatur, quasi commodissime respondisset, cum esset obiecta magnificentia villae Tusculanae, duo se habere vicinos, superiorem equitem Romanum, inferiorem libertinum; quorum cum essent magnificae villae, concedi sibi oportere, quod iis, qui inferioris ordinis essent, liceret. non vides, Luculle, a te id ipsum natum, ut illi cuperent?
<span class="br"></span><span class="lineNumber">31</span><span class="br"></span>quibus id, si tu non faceres, non liceret. quis enim ferret istos, cum videret eorum villas signis et tabulis refertas, partim publicis, partim etiam sacris et religiosis? quis non frangeret eorum libidines, nisi illi ipsi, qui eas frangere deberent, cupiditatis eiusdem<a class="footnoteLink" href="#note_LCL213_494_2" id="target_note_LCL213_494_2"><sup>2</sup></a> tenerentur?</p>
<p>XIV. nec enim tantum mali est peccare principes, quamquam est magnum hoc per se ipsum malum, quantum illud, quod permulti imitatores principum existunt. nam licet videre, si velis replicare memoriam temporum, qualescumque summi civitatis viri fuerint, talem civitatem fuisse; quaecumque mutatio morum in principibus extiterit,
<span class="br"></span><span class="lineNumber">32</span><span class="br"></span>eandem in populo secutam. idque haud paulo est


</p></section><notes><section class="footnotes"><ul><li class="note" id="note_LCL213_494_1"><a class="footnoteCrossrefLink" href="#target_note_LCL213_494_1" title="Click to highlight in text"><sup class="lineRef">1</sup><span class="italic">tenemus</span> supplied by Bake; omitted in MSS.</a></li><script type="text/javascript">document.getElementById('note_LCL213_494_1').style.display = "none";</script><li class="note" id="note_LCL213_494_2"><a class="footnoteCrossrefLink" href="#target_note_LCL213_494_2" title="Click to highlight in text"><sup class="lineRef">2</sup><span class="italic">cupiditatis eiusdem</span> AB; <span class="italic">cupiditatibus eisdem</span> dett.</a></li><script type="text/javascript">document.getElementById('note_LCL213_494_2').style.display = "none";</script></ul></section></notes></section>