<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">ex omni vita nihil est honestius quam quod cum mima fecit <span class="br"></span><span class="lineNumber">70</span><span class="br"></span>divortium! At quam crebro usurpat: “et consul et Antonius!” Hoc est dicere, et consul et impudicissimus, et consul et homo nequissimus. Quid est enim aliud Antonius? Nam si dignitas significaretur in nomine, dixisset, credo, aliquando avus tuus se et consulem et Antonium. Numquam dixit. Dixisset etiam collega meus, patruus tuus, nisi si tu es solus Antonius.</p>
<p>Sed omitto ea peccata quae non sunt earum partium propria quibus tu rem publicam vexavisti: ad ipsas tuas partis redeo, id est ad civile bellum, quod natum, conflatum, <span class="br"></span><span class="lineNumber">71</span><span class="br"></span>susceptum opera tua est.</p>
</section>
<section class="div2">
<p>[29] Cui bello &lt;iam&gt;<a class="footnoteLink" href="#note_LCL189_122_28" id="target_note_LCL189_122_28"><sup>28</sup></a> cum propter timiditatem tuam tum propter libidines defuisti. Gustaras civilem sanguinem vel potius exsorbueras; fueras in acie Pharsalica; antesignanus L. Domitium, clarissimum et nobilissimum virum, occideras multosque praeterea qui e proelio effugerant, quos Caesar, ut non nullos, fortasse servasset, crudelissime persecutus trucidaras. Quibus rebus tantis &lt;et&gt;<a class="footnoteLink" href="#note_LCL189_122_29" id="target_note_LCL189_122_29"><sup>29</sup></a> talibus gestis quid fuit causae cur in Africam Caesarem non sequerere, cum praesertim belli pars tanta restaret? Itaque quem locum apud ipsum Caesarem post eius ex Africa reditum obtinuisti? Quo numero fuisti? Cuius tu imperatoris quaestor fueras, dictatoris magister equitum, belli princeps, crudelitatis   <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL189_122_28"><a class="footnoteCrossrefLink" href="#target_note_LCL189_122_28" title="Click to highlight in text"><sup class="lineRef">28</sup><span class="italic">suppl. SB</span></a></li><script type="text/javascript">document.getElementById('note_LCL189_122_28').style.display = "none";</script><li class="note inline" id="note_LCL189_122_29"><a class="footnoteCrossrefLink" href="#target_note_LCL189_122_29" title="Click to highlight in text"><sup class="lineRef">29</sup><span class="italic">suppl. Eberhard</span></a></li><script type="text/javascript">document.getElementById('note_LCL189_122_29').style.display = "none";</script></ul></section></notes></section>