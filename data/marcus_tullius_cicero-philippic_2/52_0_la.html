<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">Rubri, quo in heredum L. Turseli praedia, quo in reliquas innumerabilis possessiones.” Et si ab hasta, valeat hasta, valeant tabulae, modo Caesaris, non tuae, quibus debuisti, non quibus tu te liberavisti. Varronis quidem Casinatem fundum quis venisse dicit, quis hastam istius venditionis vidit, quis vocem praeconis audivit? Misisse te dicis Alexandriam qui emeret a Caesare; ipsum enim exspectare <span class="br"></span><span class="lineNumber">104</span><span class="br"></span>magnum fuit. Quis vero audivit umquam—nullius autem salus curae pluribus fuit—de fortunis Varronis rem ullam esse detractam? Quid? Si etiam scripsit ad te Caesar ut redderes, quid satis potest dici de tanta impudentia? Remove gladios parumper illos quos videmus: iam intelleges aliam causam esse hastae Caesaris, aliam confidentiae et temeritatis tuae. Non enim te dominus modo illis sedibus sed quivis amicus, vicinus, hospes, procurator arcebit.</p>
</section>
<section class="div2">
<p>[41] At quam multos dies in ea villa turpissime es perbacchatus! Ab hora tertia bibebatur, ludebatur, vomebatur. O tecta ipsa misera, “quam dispari domino”—quamquam quo modo iste dominus?—sed tamen quam ab dispari tenebantur! Studiorum enim suorum &lt;receptaculum&gt;<a class="footnoteLink" href="#note_LCL189_156_56" id="target_note_LCL189_156_56"><sup>56</sup></a> M. Varro <span class="br"></span><span class="lineNumber">105</span><span class="br"></span>voluit illud, non libidinum deversorium. Quae in illa villa antea dicebantur, quae cogitabantur, quae litteris  <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL189_156_56"><a class="footnoteCrossrefLink" href="#target_note_LCL189_156_56" title="Click to highlight in text"><sup class="lineRef">56</sup><span class="italic">suppl. SB</span></a></li><script type="text/javascript">document.getElementById('note_LCL189_156_56').style.display = "none";</script></ul></section></notes></section>