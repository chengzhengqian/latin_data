<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">potest, impudentiorne qui in senatu, an improbior qui in Dolabellam, an impurior qui patre audiente, an crudelior qui in illam miseram tam spurce, tam impie dixeris?</p>
</section>
<section class="div2">
<span class="br"></span><span class="lineNumber">100</span><span class="br"></span><p>[39] Sed ad chirographa redeamus. Quae tua fuit cognitio? Acta enim Caesaris pacis causa confirmata sunt a senatu: quae quidem Caesar egisset, non ea quae egisse Caesarem dixisset Antonius. Unde ista erumpunt, quo auctore proferuntur? Si sunt falsa, cur probantur? Si vera, cur veneunt? At sic placuerat ut ex Kalendis Iuniis de Caesaris actis cum consilio cognosceretis. Quod fuit consilium, quem umquam advocasti, quas Kalendas Iunias exspectasti? An eas ad quas te peragratis veteranorum coloniis stipatum armis rettulisti?</p>
<p>O praeclaram illam percursationem tuam mense Aprili atque Maio, tum cum etiam Capuam coloniam deducere conatus es! Quem ad modum illim abieris vel potius paene <span class="br"></span><span class="lineNumber">101</span><span class="br"></span>non abieris scimus. Cui tu urbi minitaris. Utinam conere, ut aliquando illud “paene” tollatur! At quam nobilis est tua illa peregrinatio! Quid prandiorum apparatus, quid furiosam vinolentiam tuam proferam? Tua ista detrimenta sunt, illa nostra: agrum Campanum, qui cum de vectigalibus <span class="br"></span><span class="lineNumber"></span><span class="br"></span>
</p></section><notes></notes></section>