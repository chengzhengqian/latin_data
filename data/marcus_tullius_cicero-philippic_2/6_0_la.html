<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">istis litteris est non plenum humanitatis, offici, benevolentiae? Omne autem crimen tuum est quod de te in his litteris non male existimem, quod scribam tamquam ad civem, tamquam ad bonum virum, non tamquam ad sceleratum et latronem. At ego tuas litteras, etsi iure poteram a te lacessitus, tamen non proferam: quibus petis ut tibi per me liceat quendam de exsilio reducere, adiurasque id te invito me non esse facturum; idque a me impetras&lt;ti&gt;.<a class="footnoteLink" href="#note_LCL189_64_4" id="target_note_LCL189_64_4"><sup>4</sup></a> Quid enim me interponerem audaciae tuae, quam neque auctoritas huius ordinis neque existimatio populi Romani neque <span class="br"></span><span class="lineNumber">10</span><span class="br"></span>leges ullae possent coercere? Verum tamen quid erat quod me rogares, si erat is de quo rogabas Caesaris lege reductus? Sed videlicet meam gratiam voluit esse, in quo ne ipsius quidem ulla esse poterat lege lata.</p>
</section>
<section class="div2">
<p>[5] Sed cum mihi, patres conscripti, et pro me aliquid et in M. Antonium multa dicenda sint, alterum peto a vobis ut me pro me dicentem benigne, alterum ipse efficiam ut, contra illum cum dicam, attente audiatis. Simul illud oro: si meam cum in omni vita tum in dicendo moderationem modestiamque cognostis, ne me hodie, cum isti, ut provocavit, respondero, oblitum esse putetis mei. Non tractabo ut consulem: ne ille quidem me ut consularem. Etsi ille nullo modo consul, vel quod ita vivit vel quod ita rem publicam gerit vel quod ita factus est, ego sine ulla controversia consularis.</p>
<span class="br"></span><span class="lineNumber">11</span><span class="br"></span><p>Ut igitur intellegeretis qualem ipse se consulem profiteretur, obiecit mihi consulatum meum. Qui consulatus 
</p></section><notes><section class="footnotes"><ul><li class="note" id="note_LCL189_64_4"><a class="footnoteCrossrefLink" href="#target_note_LCL189_64_4" title="Click to highlight in text"><sup class="lineRef">4</sup><span class="italic">corr. Bake</span></a></li><script type="text/javascript">document.getElementById('note_LCL189_64_4').style.display = "none";</script></ul></section></notes></section>