<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">non potuit, caput aperuit, in collum invasit. O hominem nequam! Quid enim aliud dicam? Magis proprie nihil possum dicere. Ergo, ut te catamitum, nec opinato cum te ostendisses, praeter spem mulier aspiceret, idcirco urbem terrore nocturno, Italiam multorum dierum metu perturbasti? <span class="br"></span><span class="lineNumber">78</span><span class="br"></span>Et domi quidem causam amoris habui&lt;s&gt;t&lt;i&gt;,<a class="footnoteLink" href="#note_LCL189_130_32" id="target_note_LCL189_130_32"><sup>32</sup></a> foris etiam turpiorem, ne L. Plancus praedes tuos venderet. Productus autem in contionem a tribuno plebis cum respondisses te rei tuae causa venisse, populum etiam dicacem in te reddidisti. Sed nimis multa de nugis: ad maiora veniamus.</p>
</section>
<section class="div2">
<p>[32] C. Caesari ex Hispania redeunti obviam longissime processisti. Celeriter isti redisti, ut cognosceret te, si minus fortem, at tamen strenuum. Factus es ei rursus nescio quo modo familiaris. Habebat hoc omnino Caesar: quem plane perditum aere alieno egentemque, si eundem nequam hominem audacemque cognorat, hunc in familiaritatem <span class="br"></span><span class="lineNumber">79</span><span class="br"></span>libentissime recipiebat. His igitur rebus praeclare commendatus iussus es renuntiari consul et quidem cum ipso. Nihil queror de Dolabella qui tum est impulsus, inductus,  <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL189_130_32"><a class="footnoteCrossrefLink" href="#target_note_LCL189_130_32" title="Click to highlight in text"><sup class="lineRef">32</sup><span class="italic">corr. Ferrarius</span></a></li><script type="text/javascript">document.getElementById('note_LCL189_130_32').style.display = "none";</script></ul></section></notes></section>