<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

vide quam te amarit is qui albus aterne fuerit ignoras. Fratris filium praeterit, Q. Fufi, honestissimi equitis Romani suique amicissimi; quem palam heredem semper factitarat, ne nominat quidem: te, quem numquam viderat &lt;a&gt;ut<a class="footnoteLink" href="#note_LCL189_94_16" id="target_note_LCL189_94_16"><sup>16</sup></a> cer&lt;t&gt;e<a class="footnoteLink" href="#note_LCL189_94_17" id="target_note_LCL189_94_17"><sup>17</sup></a> numquam salutaverat, fecit heredem. Velim mihi dicas, nisi molestum est, L. Turselius qua facie fuerit, qua statura, quo municipio, qua tribu. “Nihil scio,” inquies, “nisi quae praedia habuerit.” Igitur fratrem exheredans te faciebat heredem. In multas praeterea pecunias alienissimorum hominum vi eiectis veris heredibus, tamquam <span class="br"></span><span class="lineNumber">42</span><span class="br"></span>heres esset, invasit. Quamquam hoc maxime admiratus sum, mentionem te hereditatum ausum esse facere, cum ipse hereditatem patris non adisses.</p>
</section>
<section class="div2">
<p>[17] Haec ut colligeres, homo amentissime, tot dies in aliena villa declamasti? Quamquam tu quidem, ut tui familiarissimi dictitant, vini exhalandi, non ingeni acuendi causa declamitas. At vero adhibes ioci causa magistrum suffragio tuo et compotorum tuorum rhetorem, cui concessisti ut in te quae vellet diceret, salsum omnino hominem, sed materia facilis in te et in tuos dicta dicere. Vide autem quid intersit inter te et avum tuum. Ille sensim dicebat quod <span class="br"></span><span class="lineNumber">43</span><span class="br"></span>causae prodesset; tu cursim dicis aliena. At quanta merces rhetori data est! Audite, audite, patres conscripti, et cognoscite rei publicae vulnera. Duo milia iugerum campi   <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL189_94_16"><a class="footnoteCrossrefLink" href="#target_note_LCL189_94_16" title="Click to highlight in text"><sup class="lineRef">16</sup><span class="italic">V<sup>2</sup></span></a></li><script type="text/javascript">document.getElementById('note_LCL189_94_16').style.display = "none";</script><li class="note" id="note_LCL189_94_17"><a class="footnoteCrossrefLink" href="#target_note_LCL189_94_17" title="Click to highlight in text"><sup class="lineRef">17</sup><span class="italic">corr. Faërnus</span></a></li><script type="text/javascript">document.getElementById('note_LCL189_94_17').style.display = "none";</script></ul></section></notes></section>