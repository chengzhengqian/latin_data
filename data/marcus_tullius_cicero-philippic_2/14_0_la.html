<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">consilium peterent quam a suis et foris potius quam domo? Quid C. Cassius?<a class="footnoteLink" href="#note_LCL189_80_8" id="target_note_LCL189_80_8"><sup>8</sup></a> In ea familia natus quae non modo dominatum sed ne potentiam quidem cuiusquam ferre potuit me auctorem, credo, desideravit! Qui etiam sine his clarissimis viris hanc rem in Cilicia ad ostium fluminis Cydni confecisset, si ille ad eam ripam quam constituerat, non ad <span class="br"></span><span class="lineNumber">27</span><span class="br"></span>contrariam navis appulisset. Cn. Domitium non patris interitus, clarissimi viri, non avunculi mors, non spoliatio dignitatis ad recuperandam libertatem, sed mea auctoritas excitavit? An C. Trebonio ego persuasi? Cui ne suadere quidem ausus essem. Quo etiam maiorem ei res publica gratiam debet, qui libertatem populi Romani unius amicitiae praeposuit depulsorque dominatus quam particeps esse maluit. An L. Tillius Cimber me est auctorem secutus? Quem ego magis fecisse illam rem sum admiratus quam facturum putavi, admiratus autem ob eam causam quod immemor beneficiorum, memor patriae fuisset. Quid duo Servilii<a class="footnoteLink" href="#note_LCL189_80_9" id="target_note_LCL189_80_9"><sup>9</sup></a>â€”Cascas dicam an Ahalas? Et hos auctoritate mea censes excitatos potius quam caritate rei publicae? Longum est persequi ceteros, idque rei publicae praeclarum, fuisse tam multos, ipsis gloriosum.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL189_80_8"><a class="footnoteCrossrefLink" href="#target_note_LCL189_80_8" title="Click to highlight in text"><sup class="lineRef">8</sup><span class="italic">dist. SB</span>: Quid? C. Cassius <span class="italic">vulgo</span></a></li><script type="text/javascript">document.getElementById('note_LCL189_80_8').style.display = "none";</script><li class="note" id="note_LCL189_80_9"><a class="footnoteCrossrefLink" href="#target_note_LCL189_80_9" title="Click to highlight in text"><sup class="lineRef">9</sup><span class="italic">corr. SB</span>: duos Servilios <span class="italic">codd.</span></a></li><script type="text/javascript">document.getElementById('note_LCL189_80_9').style.display = "none";</script></ul></section></notes></section>