<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">mandabantur! Iura populi Romani, monumenta maiorum, omnis sapientiae ratio omnisque doctrinae. At vero te inquilino—non enim domino—personabant omnia vocibus ebriorum, natabant pavimenta vino, madebant parietes, ingenui pueri cum meritoriis, scorta inter matres familias versabantur. Casino salutatum veniebant, Aquino, Interamna: admissus est nemo. Iure id quidem; in homine enim turpissimo obsolefiebant dignitatis insignia.</p>
<span class="br"></span><span class="lineNumber">106</span><span class="br"></span><p>Cum inde Romam proficiscens ad Aquinum accederet, obviam ei processit, ut est frequens municipium, magna sane multitudo. At iste operta lectica latus per oppidum est ut mortuus. Stulte Aquinates: sed tamen in via habitabant. Quid Anagnini? Qui, cum essent devii, descenderunt ut istum, tamquam si esset consul, salutarent. Incredibile dictu, sed †cum vinus† inter omnis constabat neminem esse resalutatum, praesertim cum duos secum Anagninos haberet, Mustelam et Laconem, quorum alter gladiorum <span class="br"></span><span class="lineNumber">107</span><span class="br"></span>est princeps, alter poculorum. Quid ego illas istius minas contumeliasque commemorem quibus invectus est in Sidicinos, vexavit Puteolanos, quod C. Cassium et Brutos patronos adoptassent? Magno quidem studio, iudicio, benevolentia, caritate, non, ut te et Basilum, vi et armis, et alios vestri similis quos clientis nemo habere velit, non modo illorum cliens esse.</p>
</section>
<section class="div2">
<p>[42] Interea dum tu abes, qui dies ille collegae tuo fuit, <span class="br"></span><span class="lineNumber"></span><span class="br"></span>
</p></section><notes></notes></section>