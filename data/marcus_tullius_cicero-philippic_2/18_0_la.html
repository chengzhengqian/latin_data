<section class="div1 language" lang="la"><header><hgroup><h1>Cicero</h1></hgroup></header><section class="div2">
<p>Quamquam si interfici Caesarem voluisse crimen est, vide, quaeso, Antoni, quid tibi futurum sit, quem et Narbone hoc consilium cum C. Trebonio cepisse notissimum est et ob eius consili societatem, cum interficeretur Caesar, tum te a Trebonio vidimus sevocari. Ego autem—vide quam tecum agam non inimice—quod bene cogitasti aliquando, laudo; quod non indicasti, gratias ago; quod non <span class="br"></span><span class="lineNumber">35</span><span class="br"></span>fecisti, ignosco. Virum res illa quaerebat. Quod si te in iudicium quis adducat usurpetque illud Cassianum, “cui bono fuerit,” vide, quaeso, ne haereas. Quamquam illud fuit, ut tu dicebas quidem, omnibus bono qui servire nolebant, tibi tamen praecipue, qui non modo non servis sed etiam regnas; qui maximo te aere alieno ad aedem Opis liberavisti; qui per easdem tabulas innumerabilem pecuniam dissipavisti; ad quem e domo Caesaris tam multa delata sunt; cuius domi quaestuosissima est falsorum commentariorum et chirographorum officina, agrorum, oppidorum, immunitatium, vectigalium flagitiosissimae nundinae. <span class="br"></span><span class="lineNumber">36</span><span class="br"></span>Etenim quae res egestati et aeri alieno tuo praeter mortem Caesaris subvenire potuisset? Nescio quid conturbatus esse videris: num quid subtimes ne ad te hoc crimen pertinere videatur? Libero te metu: nemo credet umquam. Non est tuum de re publica bene mereri. Habet istius pulcherrimi facti clarissimos viros res publica auctores. Ego te tantum gaudere dico, fecisse non arguo.</p>
<p>Respondi maximis criminibus: nunc etiam reliquis respondendum <span class="br"></span><span class="lineNumber">37</span><span class="br"></span>est.</p>
</section>
<section class="div2">
<p>[15] Castra mihi Pompei atque illud <span class="br"></span><span class="lineNumber"></span><span class="br"></span>
</p></section><notes></notes></section>