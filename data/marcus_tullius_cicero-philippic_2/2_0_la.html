<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

multis, mihi uni conservatae dedit. An decertare mecum voluit contentione dicendi? Hoc quidem est beneficium. Quid enim plenius, quid uberius mihi quam et pro me et contra Antonium dicere? Illud profecto est: non existimavit sui similibus probari posse se esse hostem patriae, nisi mihi esset inimicus.</p>
<span class="br"></span><span class="lineNumber">3</span><span class="br"></span><p>Cui prius quam de ceteris rebus respondeo, de amicitia quam a me violatam esse criminatus est, quod ego gravissimum crimen iudico, pauca dicam.</p>
</section>
<section class="div2">
<p>[2] Contra rem suam me nescio quando venisse questus est. An ego non venirem contra alienum pro familiari et necessario, non venirem contra gratiam non virtutis spe, sed aetatis flore collectam, non venirem contra iniuriam quam iste intercessoris iniquissimi beneficio obtinuit, non iure praetorio? Sed hoc idcirco commemoratum a te puto ut te infimo ordini commendares, &lt;cum omnes te&gt;<a class="footnoteLink" href="#note_LCL189_56_2" id="target_note_LCL189_56_2"><sup>2</sup></a> recordarentur libertini generum et liberos tuos nepotes Q. Fadi, libertini hominis, fuisse.</p>
<p>At enim te in disciplinam meam tradideras—nam ita dixisti—domum meam ventitaras. Ne tu, si id fecisses, melius famae, melius pudicitiae tuae consuluisses. Sed neque fecisti nec, si cuperes, tibi id per C. Curionem facere licuisset.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL189_56_2"><a class="footnoteCrossrefLink" href="#target_note_LCL189_56_2" title="Click to highlight in text"><sup class="lineRef">2</sup><span class="italic">om. V<sup>1</sup>, D</span>: cum omnes <span class="italic">V<sup>2</sup></span>: cum te omnes <span class="italic">ed. Aldina, corr. Halm</span></a></li><script type="text/javascript">document.getElementById('note_LCL189_56_2').style.display = "none";</script></ul></section></notes></section>