<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">auctor, praedae socius, testamento, ut dicebas ipse, filius, appellatus es de pecunia quam pro domo, pro hortis, pro <span class="br"></span><span class="lineNumber">72</span><span class="br"></span>sectione debebas. Primo respondisti plane ferociter et, ne omnia videar contra te, prope modum aequa et iusta dicebas: “A me C. Caesar pecuniam? Cur potius quam ego ab illo? An sine me ille vicit? At ne potuit quidem. Ego ad illum belli civilis causam attuli; ego leges perniciosas rogavi; ego arma contra consules imperatoresque populi Romani, contra senatum populumque Romanum, contra deos patrios arasque et focos, contra patriam tuli. Num sibi soli vicit? Quorum facinus est commune, cur non sit eorum praeda communis?” Ius postulabas, sed quid ad rem? Plus <span class="br"></span><span class="lineNumber">73</span><span class="br"></span>ille poterat. Itaque excussis tuis vocibus et ad te et ad praedes tuos milites misit, cum repente a te praeclara illa tabula prolata &lt;e&gt;s&lt;t&gt;.<a class="footnoteLink" href="#note_LCL189_124_30" id="target_note_LCL189_124_30"><sup>30</sup></a> Qui risus hominum, tantam esse tabulam, tam varias, tam multas possessiones, ex quibus praeter partem Miseni nihil erat quod is qui auctionaretur posset suum dicere. Auctionis vero miserabilis aspectus: vestis Pompei non multa eaque maculosa; eiusdem quaedam argentea vasa collisa, sordidata mancipia, ut doleremus quicquam esse ex illis reliqui[s]<a class="footnoteLink" href="#note_LCL189_124_31" id="target_note_LCL189_124_31"><sup>31</sup></a> quod videre possemus. <span class="br"></span><span class="lineNumber">74</span><span class="br"></span>Hanc tamen auctionem heredes L. Rubri decreto Caesaris prohibuerunt. Haerebat nebulo: quo se verteret non habebat. Quin his ipsis temporibus domi Caesaris percussor ab isto missus deprehensus dicebatur esse cum sica: de quo Caesar in senatu aperte in te invehens questus est.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL189_124_30"><a class="footnoteCrossrefLink" href="#target_note_LCL189_124_30" title="Click to highlight in text"><sup class="lineRef">30</sup><span class="italic">corr. Halm</span></a></li><script type="text/javascript">document.getElementById('note_LCL189_124_30').style.display = "none";</script><li class="note inline" id="note_LCL189_124_31"><a class="footnoteCrossrefLink" href="#target_note_LCL189_124_31" title="Click to highlight in text"><sup class="lineRef">31</sup><span class="italic">corr. Pluygers</span></a></li><script type="text/javascript">document.getElementById('note_LCL189_124_31').style.display = "none";</script></ul></section></notes></section>