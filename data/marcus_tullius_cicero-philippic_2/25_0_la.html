<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">tuam venisse quam ad me. Acceperam iam ante Caesaris litteras ut mihi satis fieri paterer a te: itaque ne loqui quidem sum te passus de gratia. Postea sum cultus a te, tu a me observatus in petitione quaesturae; quo quidem tempore P. Clodium approbante populo Romano in foro es conatus occidere, cumque eam rem tua sponte conarere, non impulsu meo, tamen ita praedicabas, te non existimare, nisi illum interfecisses, umquam mihi pro tuis in me iniuriis satis esse facturum. In quo demiror cur Milonem impulsu meo rem illam egisse dicas, cum te ultro mihi idem illud deferentem numquam sim adhortatus. Quamquam, si in eo perseverares, ad tuam gloriam rem illam referri <span class="br"></span><span class="lineNumber">50</span><span class="br"></span>malebam quam ad meam gratiam. Quaestor es factus: deinde continuo sine senatus consulto, sine sorte, sine lege ad Caesarem cucurristi. Id enim unum in terris egestatis, aeris alieni, nequitiae perditis vitae rationibus perfugium esse ducebas. Ibi te cum et illius largitionibus et tuis rapinis explevisses, si hoc est explere, &lt;haurire&gt;<a class="footnoteLink" href="#note_LCL189_102_19" id="target_note_LCL189_102_19"><sup>19</sup></a> quod statim effundas, advolasti egens ad tribunatum, ut in eo magistratu, si posses, viri tui similis esses.</p>
</section>
<section class="div2">
<p>[21] Accipite nunc, quaeso, non ea quae ipse in se atque in domesticum [de]decus<a class="footnoteLink" href="#note_LCL189_102_20" id="target_note_LCL189_102_20"><sup>20</sup></a> impure et intemperanter, sed quae in nos fortunasque nostras, id est in universam rem publicam, impie ac nefarie fecerit. Ab huius enim scelere   <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL189_102_19"><a class="footnoteCrossrefLink" href="#target_note_LCL189_102_19" title="Click to highlight in text"><sup class="lineRef">19</sup><span class="italic">suppl. FaÃ«rnus</span></a></li><script type="text/javascript">document.getElementById('note_LCL189_102_19').style.display = "none";</script><li class="note inline" id="note_LCL189_102_20"><a class="footnoteCrossrefLink" href="#target_note_LCL189_102_20" title="Click to highlight in text"><sup class="lineRef">20</sup><span class="italic">corr. Madvig</span></a></li><script type="text/javascript">document.getElementById('note_LCL189_102_20').style.display = "none";</script></ul></section></notes></section>