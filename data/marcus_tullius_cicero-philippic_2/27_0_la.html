<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">movere potui&lt;sse&gt;t,<a class="footnoteLink" href="#note_LCL189_106_21" id="target_note_LCL189_106_21"><sup>21</sup></a> tum illud multis rebus ante temptatis necessario tibi vulnus inflictum est quod paucis ante te, <span class="br"></span><span class="lineNumber">53</span><span class="br"></span>quorum incolumis fuit nemo: tum contra te dedit arma hic ordo consulibus reliquisque imperiis et potestatibus: quae non effugisses, nisi te ad arma Caesaris contulisses.</p>
</section>
<section class="div2">
<p>[22] Tu, tu, inquam, M. Antoni, princeps C. Caesari omnia perturbare cupienti causam belli contra patriam inferendi dedisti. Quid enim aliud ille dicebat, quam causam sui dementissimi consili et facti adferebat, nisi quod intercessio neglecta, ius tribunicium sublatum, circumscriptus a senatu esset Antonius? Omitto quam haec falsa, quam levia, praesertim cum omnino nulla causa iusta cuiquam esse possit contra patriam arma capiendi. Sed nihil de Caesare: tibi certe confitendum est causam perniciosissimi <span class="br"></span><span class="lineNumber">54</span><span class="br"></span>belli in persona tua constitisse. O miserum te, si haec intellegis, miseriorem, si non intellegis hoc litteris mandari, hoc memoriae prodi, huius rei ne posteritatem quidem omnium saeculorum umquam immemorem fore, &lt;propter unum te&gt;<a class="footnoteLink" href="#note_LCL189_106_22" id="target_note_LCL189_106_22"><sup>22</sup></a> consules ex Italia expulsos, cumque eis Cn. Pompeium, quod imperi populi Romani decus ac lumen fuit, omnis consularis qui per valetudinem exsequi cladem illam fugamque potuissent, praetores, praetorios, tribunos plebis, magnam partem senatus, omnem subolem iuventutis, uno[que]<a class="footnoteLink" href="#note_LCL189_106_23" id="target_note_LCL189_106_23"><sup>23</sup></a> verbo rem publicam expulsam atque exterminatam <span class="br"></span><span class="lineNumber">55</span><span class="br"></span>suis sedibus! Ut igitur in seminibus est causa arborum et stirpium, sic huius luctuosissimi belli semen   
</p></section><notes><section class="footnotes"><ul><li class="note" id="note_LCL189_106_21"><a class="footnoteCrossrefLink" href="#target_note_LCL189_106_21" title="Click to highlight in text"><sup class="lineRef">21</sup><span class="italic">corr. Madvig</span></a></li><script type="text/javascript">document.getElementById('note_LCL189_106_21').style.display = "none";</script><li class="note" id="note_LCL189_106_22"><a class="footnoteCrossrefLink" href="#target_note_LCL189_106_22" title="Click to highlight in text"><sup class="lineRef">22</sup><span class="italic">suppl. SB</span></a></li><script type="text/javascript">document.getElementById('note_LCL189_106_22').style.display = "none";</script><li class="note" id="note_LCL189_106_23"><a class="footnoteCrossrefLink" href="#target_note_LCL189_106_23" title="Click to highlight in text"><sup class="lineRef">23</sup><span class="italic">corr. Ferrarius</span></a></li><script type="text/javascript">document.getElementById('note_LCL189_106_23').style.display = "none";</script></ul></section></notes></section>