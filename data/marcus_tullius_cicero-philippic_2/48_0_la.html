<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">possedit. Ille vir fuit; nos quidem contemnendi, qui auctorem odimus, acta defendimus.</p>
<p><span class="br"></span><span class="lineNumber">93a</span><span class="br"></span><a class="footnoteLink" href="#note_LCL189_148_55" id="target_note_LCL189_148_55"><sup>55</sup></a> Ubi est septiens miliens quod est in tabulis quae sunt ad Opis? Funestae illius quidem pecuniae, sed tamen quae nos, si eis quorum erat non redderetur, a tributis posset vindicare. Tu autem quadringentiens sestertium quod Idibus Martiis debuisti quonam modo ante Kalendas Aprilis debere desisti?</p>
</section>
<section class="div2">
<span class="br"></span><span class="lineNumber">97</span><span class="br"></span><p>[38] Quid ego de commentariis infinitis, quid de innumerabilibus chirographis loquar? Quorum etiam institores sunt qui ea tamquam gladiatorum libellos palam venditent. Itaque tanti acervi nummorum apud istum construuntur ut iam expendantur, non numerentur pecuniae. At quam caeca avaritia est! Nuper fixa tabula est qua civitates locupletissimae Cretensium vectigalibus liberantur, statuiturque ne post M. Brutum pro consule sit Creta provincia. Tu mentis compos, tu non constringendus? An Caesaris decreto Creta post M. Bruti decessum potuit liberari, cum Creta nihil ad Brutum Caesare vivo pertineret? At huius venditione decreti, ne nihil actum putetis, provinciam Cretam perdidistis. Omnino nemo ullius rei fuit emptor cui defuerit hic venditor.</p>
<span class="br"></span><span class="lineNumber">98</span><span class="br"></span><p>Et de exsulibus legem quam fixisti Caesar tulit? Nullius insector calamitatem: tantum queror, primum eorum reditus  <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL189_148_55"><a class="footnoteCrossrefLink" href="#target_note_LCL189_148_55" title="Click to highlight in text"><sup class="lineRef">55</sup>ubi est… desisti <span class="italic">(2.93a) post 2.96 transp. Nägelsbach</span></a></li><script type="text/javascript">document.getElementById('note_LCL189_148_55').style.display = "none";</script></ul></section></notes></section>