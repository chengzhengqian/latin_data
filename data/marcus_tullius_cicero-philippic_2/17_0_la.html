<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

meae: quoniam scelere a te liberati sunt, ab eodem amplissimis praemiis dignissimos iudicatos.</p>
<p>Itaque iam retexo orationem meam. Scribam ad illos ut, si qui forte, quod a te mihi obiectum est, quaerent sitne verum, ne cui negent. Etenim vereor ne aut celatum me illis ipsis non honestum aut invitatum refugisse mihi sit turpissimum. Quae enim res umquam, pro sancte Iuppiter, non modo in hac urbe sed in omnibus terris est gesta maior, quae gloriosior, quae commendatior hominum memoriae sempiternae? In huius me tu consili societatem tamquam <span class="br"></span><span class="lineNumber">33</span><span class="br"></span>in equum Troianum cum principibus includis? Non recuso; ago etiam gratias, quoquo animo facis. Tanta enim res est ut invidiam istam quam tu in me vis concitare cum laude non comparem. Quid enim beatius illis quos tu expulsos a te praedicas et relegatos? Qui locus est aut tam desertus aut tam inhumanus qui illos, cum<a class="footnoteLink" href="#note_LCL189_86_12" id="target_note_LCL189_86_12"><sup>12</sup></a> accesserint, non adfari atque appetere videatur? Qui homines tam agrestes qui se, cum eos aspexerint, non maximum cepisse vitae fructum putent? Quae vero tam immemor posteritas, quae tam ingratae litterae reperientur quae eorum gloriam non immortalitatis memoria prosequantur? Tu vero ascribe me talem in numerum.</p>
</section>
<section class="div2">
<span class="br"></span><span class="lineNumber">34</span><span class="br"></span><p>[14] Sed unam rem vereor ne non probes: si enim &lt;in eo&gt;<a class="footnoteLink" href="#note_LCL189_86_13" id="target_note_LCL189_86_13"><sup>13</sup></a> fuissem, non solum regem sed etiam regnum de re publica sustulissem; et, si meus stilus ille fuisset, ut dicitur, mihi crede, non solum unum actum sed totam fabulam confecissem.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL189_86_12"><a class="footnoteCrossrefLink" href="#target_note_LCL189_86_12" title="Click to highlight in text"><sup class="lineRef">12</sup><span class="italic">ed. Cratandrina</span>: quo <span class="italic">codd.</span></a></li><script type="text/javascript">document.getElementById('note_LCL189_86_12').style.display = "none";</script><li class="note" id="note_LCL189_86_13"><a class="footnoteCrossrefLink" href="#target_note_LCL189_86_13" title="Click to highlight in text"><sup class="lineRef">13</sup><span class="italic">suppl. C. F. W. MÃ¼ller</span></a></li><script type="text/javascript">document.getElementById('note_LCL189_86_13').style.display = "none";</script></ul></section></notes></section>