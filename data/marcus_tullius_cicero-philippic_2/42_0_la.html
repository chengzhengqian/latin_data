<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">Dolabellae videar convellere, quae necesse est aliquando <span class="br"></span><span class="lineNumber">84</span><span class="br"></span>ad nostrum collegium deferantur. Sed adrogantiam hominis insolentiamque cognoscite. Quam diu tu voles, vitiosus consul Dolabella; rursus, cum voles, salvis auspiciis creatus. Si nihil est cum augur eis verbis nuntiat quibus tu nuntiasti, confitere te, cum “alio die” dixeris, sobrium non fuisse; sin est aliqua vis in istis verbis, ea quae sit augur a collega requiro.</p>
<p>Sed ne forte ex multis rebus gestis M. Antoni rem unam pulcherrimam transiliat oratio, ad Lupercalia veniamus.</p>
</section>
<section class="div2">
<p>[34] Non dissimulat, patres conscripti: apparet esse commotum; sudat, pallet. Quidlibet, modo ne [nausiet]<a class="footnoteLink" href="#note_LCL189_136_34" id="target_note_LCL189_136_34"><sup>34</sup></a> faciat quod in porticu Minucia fecit. Quae potest esse turpitudinis tantae defensio? Cupio audire, ut videam [ubi rhetoris sit tanta merces, id est]<a class="footnoteLink" href="#note_LCL189_136_35" id="target_note_LCL189_136_35"><sup>35</sup></a> ubi campus Leontinus appareat. <span class="br"></span><span class="lineNumber">85</span><span class="br"></span>Sedebat in rostris collega tuus amictus toga purpurea, in sella aurea, coronatus. Escendis, accedis ad sellam &lt;Lupercus&gt;<a class="footnoteLink" href="#note_LCL189_136_36" id="target_note_LCL189_136_36"><sup>36</sup></a>—ita eras Lupercus ut te consulem esse meminisse deberes—diadema ostendis. Gemitus toto foro. Unde diadema? Non enim abiectum sustuleras, sed attuleras domo, meditatum et cogitatum scelus. Tu diadema imponebas cum plangore populi; ille cum plausu reiciebat. <span class="br"></span><span class="lineNumber"></span><span class="br"></span></p></section><notes><section class="footnotes"><ul><li class="note" id="note_LCL189_136_34"><a class="footnoteCrossrefLink" href="#target_note_LCL189_136_34" title="Click to highlight in text"><sup class="lineRef">34</sup><span class="italic">del. Cobet, praeeunte Pluygers</span></a></li><script type="text/javascript">document.getElementById('note_LCL189_136_34').style.display = "none";</script><li class="note" id="note_LCL189_136_35"><a class="footnoteCrossrefLink" href="#target_note_LCL189_136_35" title="Click to highlight in text"><sup class="lineRef">35</sup><span class="italic">del. SB</span></a></li><script type="text/javascript">document.getElementById('note_LCL189_136_35').style.display = "none";</script><li class="note inline" id="note_LCL189_136_36"><a class="footnoteCrossrefLink" href="#target_note_LCL189_136_36" title="Click to highlight in text"><sup class="lineRef">36</sup><span class="italic">suppl. SB</span></a></li><script type="text/javascript">document.getElementById('note_LCL189_136_36').style.display = "none";</script></ul></section></notes></section>