<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">tu fuisti. Doletis tris exercitus populi Romani interfectos: interfecit Antonius. Desideratis clarissimos civis: eos quoque vobis eripuit Antonius. Auctoritas huius ordinis adflicta est: adflixit Antonius. Omnia denique, quae postea vidimus—quid autem mali non vidimus?—si recte ratiocinabimur, uni accepta referemus Antonio. Ut Helena Troianis, sic iste huic rei publicae causa belli, causa pestis atque exiti fuit.</p>
<p>Reliquae partes tribunatus principi similes. Omnia perfecit quae senatus salva re publica ne fieri possent perfecerat. <span class="br"></span><span class="lineNumber">56</span><span class="br"></span>Cuius tamen scelus in scelere cognoscite.</p>
</section>
<section class="div2">
<p>[23] Restituebat multos calamitosos: in eis patrui nulla mentio. Si severus, cur non in omnis? Si misericors, cur non in suos? Sed omitto ceteros: Licinium Denticulum<a class="footnoteLink" href="#note_LCL189_108_24" id="target_note_LCL189_108_24"><sup>24</sup></a> de alea condemnatum, collusorem suum, restituit, quasi vero ludere cum condemnato non liceret; sed &lt;id egit&gt;<a class="footnoteLink" href="#note_LCL189_108_25" id="target_note_LCL189_108_25"><sup>25</sup></a> ut quod in alea perdiderat beneficio legis dissolveret. Quam attulisti rationem populo Romano cur eum restitui oporteret? Absentem, credo, in reos relatum; rem indicta causa iudicatam; nullum fuisse de alea lege iudicium; vi oppressum et armis; postremo, quod de patruo tuo dicebatur, pecunia   <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL189_108_24"><a class="footnoteCrossrefLink" href="#target_note_LCL189_108_24" title="Click to highlight in text"><sup class="lineRef">24</sup><span class="italic">corr. Heusinger</span>: denticulam <span class="italic">Vbct</span>: lenticulam <span class="italic">nsv</span></a></li><script type="text/javascript">document.getElementById('note_LCL189_108_24').style.display = "none";</script><li class="note" id="note_LCL189_108_25"><a class="footnoteCrossrefLink" href="#target_note_LCL189_108_25" title="Click to highlight in text"><sup class="lineRef">25</sup><span class="italic">suppl. SB</span></a></li><script type="text/javascript">document.getElementById('note_LCL189_108_25').style.display = "none";</script></ul></section></notes></section>