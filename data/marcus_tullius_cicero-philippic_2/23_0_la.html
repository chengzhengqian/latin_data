<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">eius domu sua eiecit, quotiens custodes posuit ne limen intrares! Cum tu tamen nocte socia, hortante libidine, cogente mercede, per tegulas demitterere. Quae flagitia domus illa diutius ferre non potuit. Scisne me de rebus mihi notissimis dicere? Recordare tempus illud cum pater Curio maerens iacebat in lecto; filius se ad pedes meos prosternens, lacrimans, te mihi commendabat; orabat ut se<a class="footnoteLink" href="#note_LCL189_98_18" id="target_note_LCL189_98_18"><sup>18</sup></a> contra suum patrem, si sestertium sexagiens peteret, defenderem; tantum enim se pro te intercessisse dicebat. Ipse autem amore ardens confirmabat, quod desiderium <span class="br"></span><span class="lineNumber">46</span><span class="br"></span>tui discidi ferre non posset, se in exsilium iturum. Quo tempore ego quanta mala florentissimae familiae sedavi vel potius sustuli! Patri persuasi ut aes alienum fili dissolveret, redimeret adulescentem, summa spe et animi et ingeni praeditum, rei familiaris facultatibus eumque non modo tua familiaritate sed etiam congressione patrio iure et potestate prohiberet. Haec tu cum per me acta meminisses, nisi illis quos videmus gladiis confideres, maledictis me provocare ausus esses?</p>
</section>
<section class="div2">
<span class="br"></span><span class="lineNumber">47</span><span class="br"></span><p>[19] Sed iam stupra et flagitia omittamus: sunt quaedam quae honeste non possum dicere; tu autem eo liberior quod ea in te admisisti quae a verecundo inimico audire non posses. Sed reliquum vitae cursum videte, quem quidem celeriter perstringam. Ad haec enim quae in civili bello, in maximis rei publicae miseriis fecit, et ad ea quae  <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL189_98_18"><a class="footnoteCrossrefLink" href="#target_note_LCL189_98_18" title="Click to highlight in text"><sup class="lineRef">18</sup>te <span class="italic">bcst</span> (<span class="italic">prob. SB</span>)</a></li><script type="text/javascript">document.getElementById('note_LCL189_98_18').style.display = "none";</script></ul></section></notes></section>