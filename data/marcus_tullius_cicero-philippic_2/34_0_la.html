<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">amplum, ut illud fuit, sed urbis et regna celeriter tanta nequitia devorare potuisset. At idem aedis etiam et hortos—o <span class="br"></span><span class="lineNumber">68</span><span class="br"></span>audaciam immanem!—tu etiam ingredi illam domum ausus es, tu illud sanctissimum limen intrare, tu illarum aedium dis penatibus os impurissimum ostendere? Quam domum aliquamdiu nemo aspicere poterat, nemo sine lacrimis praeterire, hac te in domo tam diu deversari non pudet? In qua, quamvis nihil sapias, tamen nihil tibi potest esse iucundum.</p>
</section>
<section class="div2">
<p>[28] An tu illa in vestibulo rostra [spolia]<a class="footnoteLink" href="#note_LCL189_120_26" id="target_note_LCL189_120_26"><sup>26</sup></a> cum aspexisti, domum tuam te introire putas? Fieri non potest. Quamvis enim sine mente, sine sensu sis, ut es, tamen et te et tua et tuos nosti. Nec vero te umquam neque vigilantem neque in somnis credo posse mente consistere. Necesse est, quamvis sis, ut es, violentus et furens, cum tibi obiecta sit species singularis viri, perterritum te de <span class="br"></span><span class="lineNumber">69</span><span class="br"></span>somno excitari, furere etiam saepe vigilantem. Me quidem miseret parietum ipsorum atque tectorum. Quid enim umquam domus illa viderat nisi pudicum, quid nisi ex optimo more et sanctissima disciplina? Fuit enim ille vir, patres conscripti, sicuti scitis, cum foris clarus tum domi admirandus, neque rebus externis magis laudandus quam institutis domesticis. Huius in sedibus pro cubiculis stabula, pro conclavibus popinae [tricliniis]<a class="footnoteLink" href="#note_LCL189_120_27" id="target_note_LCL189_120_27"><sup>27</sup></a> sunt. Etsi iam negat. Nolite quaerere; frugi factus est: illam suam suas res sibi habere iussit, ex duodecim tabulis clavis ademit, exegit. Quam porro spectatus civis, quam probatus, cuius   <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL189_120_26"><a class="footnoteCrossrefLink" href="#target_note_LCL189_120_26" title="Click to highlight in text"><sup class="lineRef">26</sup><span class="italic">del. Orelli</span></a></li><script type="text/javascript">document.getElementById('note_LCL189_120_26').style.display = "none";</script><li class="note inline" id="note_LCL189_120_27"><a class="footnoteCrossrefLink" href="#target_note_LCL189_120_27" title="Click to highlight in text"><sup class="lineRef">27</sup><span class="italic">del. Halm</span></a></li><script type="text/javascript">document.getElementById('note_LCL189_120_27').style.display = "none";</script></ul></section></notes></section>