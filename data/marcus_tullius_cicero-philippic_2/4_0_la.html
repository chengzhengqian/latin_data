<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">te abstinueris nefario scelere? Qua in re non tam iucundum mihi videri debuit non interfectum &lt;me&gt;<a class="footnoteLink" href="#note_LCL189_60_3" id="target_note_LCL189_60_3"><sup>3</sup></a> a te quam miserum te id impune facere potuisse.</p>
<span class="br"></span><span class="lineNumber">6</span><span class="br"></span><p>Sed sit beneficium, quando quidem maius accipi a latrone nullum potuit: in quo potes me dicere ingratum? An de interitu rei publicae queri non debui, ne in te ingratus viderer? At in illa querela misera quidem et luctuosa, sed mihi pro hoc gradu in quo me senatus populusque Romanus collocavit necessaria, quid est dictum a me cum contumelia, quid non moderate, quid non amice? Quod quidem cuius temperantiae fuit, de M. Antonio querentem abstinere maledicto, praesertim cum tu reliquias rei publicae dissipavisses, cum domi tuae turpissimo mercatu omnia essent venalia, cum leges eas quae numquam promulgatae essent et de te et a te latas confiterere, cum auspicia augur, intercessionem consul sustulisses, cum esses foedissime stipatus armatis, cum omnis impuritates pudica in domo <span class="br"></span><span class="lineNumber">7</span><span class="br"></span>cotidie susciperes vino lustrisque confectus. At ego, tamquam mihi cum M. Crasso contentio esset, quocum multae et magnae fuerunt, non cum uno gladiatore nequissimo, de re publica graviter querens de homine nihil dixi. Itaque hodie perficiam ut intellegat quantum a me beneficium tum acceperit.</p>
<span class="br"></span><span class="lineNumber"></span><span class="br"></span>
</section><notes><section class="footnotes"><ul><li class="note" id="note_LCL189_60_3"><a class="footnoteCrossrefLink" href="#target_note_LCL189_60_3" title="Click to highlight in text"><sup class="lineRef">3</sup><span class="italic">suppl. Madvig</span></a></li><script type="text/javascript">document.getElementById('note_LCL189_60_3').style.display = "none";</script></ul></section></notes></section>