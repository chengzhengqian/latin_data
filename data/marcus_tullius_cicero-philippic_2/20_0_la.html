<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">ut postea dignitati possemus, ille praesenti dignitati potius consulebat. Quod autem habebat uterque quid sequeretur, <span class="br"></span><span class="lineNumber">39</span><span class="br"></span>idcirco tolerabilior erat nostra dissensio. Quid vero ille singularis vir ac paene divinus de me senserit sciunt qui eum de Pharsalia fuga Paphum persecuti sunt. Numquam ab eo mentio de me nisi honorifica, nisi plena amicissimi desideri, cum me vidisse plus fateretur, se speravisse meliora. Et eius viri nomine me insectari audes cuius me amicum, te sectorem esse fateare?</p>
</section>
<section class="div2">
<p>[16] Sed omittatur bellum illud in quo tu nimium felix fuisti. Ne &lt;de&gt;<a class="footnoteLink" href="#note_LCL189_92_14" id="target_note_LCL189_92_14"><sup>14</sup></a> iocis quidem respondebo quibus me in castris usum esse dixisti: erant quidem illa castra plena curae; verum tamen homines, quamvis in turbidis rebus sint, tamen, si modo <span class="br"></span><span class="lineNumber">40</span><span class="br"></span>homines sunt, interdum animis relaxantur. Quod autem idem maestitiam meam reprehendit, idem iocum, magno argumento est me in utroque fuisse moderatum.</p>
<p>Hereditates mihi negasti venire. Utinam hoc tuum verum crimen esset! Plures amici mei et necessarii viverent. Sed qui istuc tibi venit in mentem? Ego enim amplius sestertium ducentiens acceptum hereditatibus rettuli. Quamquam in hoc genere fateor feliciorem esse te. Me nemo nisi amicus fecit heredem, ut cum illo commodo, si quod erat, animi quidam dolor iungeretur; te is quem tu vidisti <span class="br"></span><span class="lineNumber">41</span><span class="br"></span>numquam, L. Rubrius Casinas [fecit heredem].<a class="footnoteLink" href="#note_LCL189_92_15" id="target_note_LCL189_92_15"><sup>15</sup></a> Et quidem   <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL189_92_14"><a class="footnoteCrossrefLink" href="#target_note_LCL189_92_14" title="Click to highlight in text"><sup class="lineRef">14</sup><span class="italic">suppl. Wesenberg</span></a></li><script type="text/javascript">document.getElementById('note_LCL189_92_14').style.display = "none";</script><li class="note inline" id="note_LCL189_92_15"><a class="footnoteCrossrefLink" href="#target_note_LCL189_92_15" title="Click to highlight in text"><sup class="lineRef">15</sup><span class="italic">del. Madvig</span></a></li><script type="text/javascript">document.getElementById('note_LCL189_92_15').style.display = "none";</script></ul></section></notes></section>