<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">futurum sit, nisi qui de caelo servare constituit? Quod neque licet comitiis per leges et si qui servavit, non comitiis habitis sed prius quam habeantur, debet nuntiare. Verum implicata inscientia impudentia est: nec scit quod augurem nec facit quod pudentem decet.</p>
<span class="br"></span><span class="lineNumber">82</span><span class="br"></span><p>Itaque ex illo die recordamini eius usque ad Idus Martias consulatum. Quis umquam apparitor tam humilis, tam abiectus? Nihil ipse poterat; omnia rogabat; caput in aversam lecticam inserens, beneficia quae venderet a collega petebat.</p>
</section>
<section class="div2">
<p>[33] Ecce Dolabellae comitiorum dies. Sortitio praerogativae: quiescit. Renuntiatur: tacet. Prima classis vocatur [renuntiatur],<a class="footnoteLink" href="#note_LCL189_134_33" id="target_note_LCL189_134_33"><sup>33</sup></a> deinde, ita ut adsolet, suffragia, tum secunda classis, quae omnia sunt citius facta quam <span class="br"></span><span class="lineNumber">83</span><span class="br"></span>dixi. Confecto negotio bonus augur—C. Laelium diceres—“alio die” inquit. O impudentiam singularem! Quid videras, quid senseras, quid audieras? Neque enim te de caelo servasse dixisti nec hodie dicis. Id igitur obvenit vitium quod tu iam Kalendis Ianuariis futurum esse provideras et tanto ante praedixeras. Ergo hercule magna, ut spero, tua potius quam rei publicae calamitate ementitus es auspicia; obstrinxisti religione populum Romanum; augur auguri, consul consuli obnuntiasti. Nolo plura, ne acta  <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL189_134_33"><a class="footnoteCrossrefLink" href="#target_note_LCL189_134_33" title="Click to highlight in text"><sup class="lineRef">33</sup><span class="italic">del. Garatoni</span></a></li><script type="text/javascript">document.getElementById('note_LCL189_134_33').style.display = "none";</script></ul></section></notes></section>