<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">bellum viderem nefarium, pacis, concordiae, compositionis auctor esse non destiti, meaque illa vox est nota multis: “Utinam, Cn. Pompei, cum C. Caesare societatem aut numquam coisses aut numquam diremisses! Fuit alterum gravitatis, alterum prudentiae tuae.” Haec mea, M. Antoni, semper et de Pompeio et de re publica consilia fuerunt; quae si valuissent, res publica staret, tu tuis flagitiis, egestate, infamia concidisses.</p>
</section>
<section class="div2">
<span class="br"></span><span class="lineNumber">25</span><span class="br"></span><p>[11] Sed haec vetera, illud vero recens, Caesarem meo consilio interfectum. Iam vereor, patres conscripti, ne, quod turpissimum est, praevaricatorem mihi apposuisse videar, qui me non solum meis laudibus ornaret sed etiam oneraret alienis. Quis enim meum in ista societate gloriosissimi facti nomen audivit? Cuius autem qui in eo numero fuisset nomen est occultatum? Occultatum dico? Cuius non statim divulgatum? Citius dixerim iactasse se aliquos ut fuisse in ea societate viderentur, cum conscii non fuissent, <span class="br"></span><span class="lineNumber">26</span><span class="br"></span>quam ut quisquam celari vellet qui fuisset. Quam veri simile porro est in tot hominibus partim obscuris, partim adulescentibus, neminem occultantibus meum nomen latere potuisse? Etenim si auctores ad liberandam patriam desiderarentur illis a[u]ctoribus,<a class="footnoteLink" href="#note_LCL189_78_7" id="target_note_LCL189_78_7"><sup>7</sup></a> Brutos ego impellerem, quorum uterque L. Bruti imaginem cotidie videret, alter etiam Ahalae? Hi igitur his maioribus ab alienis potius  <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL189_78_7"><a class="footnoteCrossrefLink" href="#target_note_LCL189_78_7" title="Click to highlight in text"><sup class="lineRef">7</sup><span class="italic">corr. Madvig</span></a></li><script type="text/javascript">document.getElementById('note_LCL189_78_7').style.display = "none";</script></ul></section></notes></section>