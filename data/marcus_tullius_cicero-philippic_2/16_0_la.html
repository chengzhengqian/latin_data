<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Brutorum, C. Cassi, Cn. Domiti, C. Treboni, reliquorum quam velis esse causam; edormi crapulam, inquam, et exhala. An faces admovendae sunt quae excitent tantae causae indormientem? Numquamne intelleges statuendum tibi esse utrum illi qui istam rem gesserunt homicidaene <span class="br"></span><span class="lineNumber">31</span><span class="br"></span>sint an vindices libertatis?</p>
</section>
<section class="div2">
<p>[13] Attende enim paulisper cogitationemque sobrii hominis punctum temporis suscipe. Ego, qui sum illorum, ut ipse fateor, familiaris, ut a te arguor, socius, nego quicquam esse medium: confiteor eos, nisi liberatores populi Romani conservatoresque rei publicae sint, plus quam sicarios, plus quam homicidas, plus etiam quam parricidas esse, si quidem est atrocius patriae parentem quam suum occidere. Tu, homo sapiens et considerate, quid dicis? Si parricidas, cur honoris causa a te sunt et in hoc ordine et apud populum Romanum semper appellati? Cur M. Brutus referente te legibus est solutus, si ab urbe plus quam decem dies afuisset? Cur ludi Apollinares incredibili M. Bruti honore celebrati? Cur provinciae Bruto, Cassio datae, cur quaestores additi, cur legatorum numerus auctus? Atqui<a class="footnoteLink" href="#note_LCL189_84_11" id="target_note_LCL189_84_11"><sup>11</sup></a> haec acta per te. Non igitur homicidas. Sequitur ut liberatores tuo iudicio, <span class="br"></span><span class="lineNumber">32</span><span class="br"></span>quando quidem tertium nihil potest esse. Quid est? Num conturbo te? Non enim fortasse satis quae diiunctius dicuntur intellegis. Sed tamen haec summa est conclusionis  <span class="br"></span><span class="lineNumber"></span><span class="br"></span>
</p></section><notes><section class="footnotes"><ul><li class="note" id="note_LCL189_84_11"><a class="footnoteCrossrefLink" href="#target_note_LCL189_84_11" title="Click to highlight in text"><sup class="lineRef">11</sup><span class="italic">Jahn</span>: atque <span class="italic">codd.</span></a></li><script type="text/javascript">document.getElementById('note_LCL189_84_11').style.display = "none";</script></ul></section></notes></section>