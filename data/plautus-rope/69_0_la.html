<section class="div1 language" lang="la"><header><hgroup><h1>Plautus</h1></hgroup></header><div class="sp"><p class="lineGroup">
<span class="line">fiunt trasennae, ubi decipiuntur dolis.</span><span class="linebreak"></span>
<span class="line">atque edepol in eas plerumque esca imponitur:</span><span class="linebreak"></span>
<span class="line">quam si quis auidus poscit escam auariter,</span><span class="linebreak"></span>
<span class="line">decipitur in trasenna auaritia sua.</span><span class="linebreak"></span>
<span class="line"><span class="br"></span><span class="lineNumber">1240</span><span class="br"></span>ill’ qui consulte, docte atque astute cauet,</span><span class="linebreak"></span>
<span class="line">diutine uti bene licet partum bene.</span><span class="linebreak"></span>
<span class="line">mi istaec uidetur praeda praedatum irier,</span><span class="linebreak"></span>
<span class="line">ut cum maiore dote abeat quam aduenerit.</span><span class="linebreak"></span>
<span class="line">egone ut quod ad me allatum esse alienum sciam</span><span class="linebreak"></span>
<span class="line"><span class="br"></span><span class="lineNumber">1245</span><span class="br"></span>celem? minime istuc faciet noster Daemones.</span><span class="linebreak"></span>
<span class="line">semper cauere hoc sapientis aequissumum est</span><span class="linebreak"></span>
<span class="line">ne conscii sint ipsi malefici[is] suis.</span><span class="linebreak"></span>
<span class="line">ego mi collusim nil moror ullum lucrum.</span><span class="linebreak"></span>
</p></div>
<div class="sp"><span class="speaker sc">gri</span><p class="lineGroup">
<span class="line">spectaui ego pridem comicos ad istunc modum</span><span class="linebreak"></span>
<span class="line"><span class="br"></span><span class="lineNumber">1250</span><span class="br"></span>sapienter dicta dicere, atque is plaudier,</span><span class="linebreak"></span>
<span class="line">quom illos sapientis mores monstrabant poplo:</span><span class="linebreak"></span>
<span class="line">sed quom inde suam quisque ibant diuorsi domum,</span><span class="linebreak"></span>
<span class="line">nullus erat illo pacto ut illi iusserant.</span><span class="linebreak"></span>
</p></div>
<div class="sp"><span class="speaker sc">dae</span><p class="lineGroup">
<span class="line">abi intro, ne molestu’s, linguae tempera.</span><span class="linebreak"></span>
<span class="line"><span class="br"></span><span class="lineNumber">1255</span><span class="br"></span>ego tibi daturus nil sum, ne tu frustra sis.</span><span class="linebreak"></span>
</p></div>
<div class="sp"><span class="speaker sc">gri</span><p class="lineGroup">
<span class="line">at ego deos quaeso ut, quicquid in illo uidulo est,</span><span class="linebreak"></span>
<span class="line">si aurum, si argentum est, omne id ut fiat cinis.</span><span class="linebreak"></span>
</p></div>
<div class="sp"><span class="speaker sc">dae</span><p class="lineGroup">
<span class="line">illuc est quod nos nequam seruis utimur.</span><span class="linebreak"></span>
<span class="line">nam illic cum seruo si quo congressus foret,</span><span class="linebreak"></span>
<span class="line"><span class="br"></span><span class="lineNumber">1260</span><span class="br"></span>et ipsum sese et illum furti astringeret;</span><span class="linebreak"></span>
<span class="line">dum praedam habere se censeret, interim</span><span class="linebreak"></span>
<span class="line">praeda ipsus esset, praeda praedam duceret.</span><span class="linebreak"></span>
</p></div><notes><section class="footnotes"><ul><li class="note text" id="note_LCL260_536_1247">1247 malefici[is] <span class="italic">Gulielmius</span></li><li class="note text" id="note_LCL260_536_1248">1248 cum lusi <span class="italic">P,</span> conlusim <span class="italic">Exon</span></li></ul></section></notes></section>