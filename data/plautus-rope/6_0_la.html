<section class="div1 language" lang="la"><header><hgroup><h1>Plautus</h1></hgroup></header><div class="sp"><p class="lineGroup">
<span class="line"><span class="br"></span><span class="lineNumber">55</span><span class="br"></span>dicit, potesse ibi eum fieri diuitem,</span><span class="linebreak"></span>
<span class="line">ibi esse quaestum maxumum meretricibus.</span><span class="linebreak"></span>
<span class="line">persuadet. nauis clanculum conducitur,</span><span class="linebreak"></span>
<span class="line">quicquid erat noctu in nauem comportat domo</span><span class="linebreak"></span>
<span class="line">leno; adulescenti qui puellam ab eo emerat</span><span class="linebreak"></span>
<span class="line"><span class="br"></span><span class="lineNumber">60</span><span class="br"></span>ait sese Veneri uelle uotum soluere</span><span class="linebreak"></span>
<span class="line">—id hic est Veneris fanum—et eo ad prandium</span><span class="linebreak"></span>
<span class="line">uocauit adulescentem huc. ipse hinc ilico</span><span class="linebreak"></span>
<span class="line">conscendit nauem, auehit meretriculas.</span><span class="linebreak"></span>
<span class="line">adulescenti alii narrant ut res gesta sit,</span><span class="linebreak"></span>
<span class="line"><span class="br"></span><span class="lineNumber">65</span><span class="br"></span>lenonem abiisse. ad portum adulescens uenit:</span><span class="linebreak"></span>
<span class="line">illorum nauis longe in altum apscesserat.</span><span class="linebreak"></span>
<span class="line">ego quoniam uideo uirginem asportarier,</span><span class="linebreak"></span>
<span class="line">tetuli et ei auxilium et lenoni exitium simul:</span><span class="linebreak"></span>
<span class="line">increpui hibernum et fluctus moui maritumos.</span><span class="linebreak"></span>
<span class="line"><span class="br"></span><span class="lineNumber">70</span><span class="br"></span>nam Arcturus signum</span><span class="linebreak"></span>
<span class="line">sum omnium acerrumum:</span><span class="linebreak"></span>
<span class="line">uehemens sum exoriens, quom occido uehementior.</span><span class="linebreak"></span>
<span class="line">nunc ambo, leno atque hospes, in saxo simul</span><span class="linebreak"></span>
<span class="line">sedent eiecti: nauis confracta est eis. illa autem</span><span class="linebreak"></span>
<span class="line">uirgo atque altera itidem ancillula</span><span class="linebreak"></span>
<span class="line"><span class="br"></span><span class="lineNumber">75</span><span class="br"></span>de naui timidae desiluerunt in scapham.</span><span class="linebreak"></span>
<span class="line">nunc eas ab saxo fluctus ad terram ferunt</span><span class="linebreak"></span>
<span class="line">ad uillam illius, exul ubi habitat senex,</span><span class="linebreak"></span>
<span class="line">quoius deturbauit uentus tectum et tegulas;</span><span class="linebreak"></span>
<span class="line">et seruos illic est eius qui egreditur foras.</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>adulescens huc iam adueniet, quem uidebitis,</span><span class="linebreak"></span>
<span class="line">qui illam mercatust de lenone uirginem.</span><span class="linebreak"></span>
<span class="line">ualete, ut hostes uostri diffidant sibi.</span><span class="linebreak"></span></p></div>
<notes><section class="footnotes"><ul><li class="note text" id="note_LCL260_410_68">68 et ei <span class="italic">T,</span> et <span class="italic">BCD</span></li><li class="note text" id="note_LCL260_410_70">70 omnium &lt;unum&gt; <span class="italic">Seyffert</span></li><li class="note text" id="note_LCL260_410_72">72 in saxo leno atque hospes <span class="italic">P, transp. Reiz</span></li></ul></section></notes></section>