<section class="div1 language" lang="la"><header><hgroup><h1>Plautus</h1></hgroup></header><div class="sp"><p class="lineGroup">
<span class="line">et operam et sumptum perdunt; id eo fit quia</span><span class="linebreak"></span>
<span class="line"><span class="br"></span><span class="lineNumber">25</span><span class="br"></span>nihil ei acceptum est a periuris supplici;</span><span class="linebreak"></span>
<span class="line">facilius si qui pius est a dis supplicans</span><span class="linebreak"></span>
<span class="line">quam qui scelestust inueniet ueniam sibi.</span><span class="linebreak"></span>
<span class="line">idcirco moneo uos ego haec, qui estis boni</span><span class="linebreak"></span>
<span class="line"><span class="br"></span><span class="lineNumber">29</span><span class="br"></span>quique aetatem agitis cum pietate et cum fide:</span><span class="linebreak"></span>
<span class="line"><span class="br"></span><span class="lineNumber">29a</span><span class="br"></span>***</span><span class="linebreak"></span>
<span class="line"><span class="br"></span><span class="lineNumber">30</span><span class="br"></span>retinete porro, post factum ut laetemini.</span><span class="linebreak"></span>
<span class="line">nunc huc qua causa ueni argumentum eloquar.</span><span class="linebreak"></span>
<span class="line">primumdum huic esse nomen urbi Diphilus</span><span class="linebreak"></span>
<span class="line">Cyrenas uoluit. illic habitat Daemones</span><span class="linebreak"></span>
<span class="line">in agro atque uilla proxuma propter mare,</span><span class="linebreak"></span>
<span class="line"><span class="br"></span><span class="lineNumber">35</span><span class="br"></span>senex, qui huc Athenis exul uenit, hau malus;</span><span class="linebreak"></span>
<span class="line">neque is adeo propter malitiam patria caret,</span><span class="linebreak"></span>
<span class="line">sed dum alios seruat se impediuit interim,</span><span class="linebreak"></span>
<span class="line">rem bene paratam comitate perdidit.</span><span class="linebreak"></span>
<span class="line">huic filiola uirgo periit paruola.</span><span class="linebreak"></span>
<span class="line"><span class="br"></span><span class="lineNumber">40</span><span class="br"></span>eam de praedone uir mercatur pessumus,</span><span class="linebreak"></span>
<span class="line">is eam huc Cyrenas leno aduexit uirginem.</span><span class="linebreak"></span>
<span class="line">adulescens quidam ciuis huius Atticus</span><span class="linebreak"></span>
<span class="line">eam uidit ire e ludo fidicinio domum,</span><span class="linebreak"></span>
<span class="line">amare occepit: ad lenonem deuenit,</span><span class="linebreak"></span>
<span class="line"><span class="br"></span><span class="lineNumber">45</span><span class="br"></span>minis triginta sibi puellam destinat</span><span class="linebreak"></span>
<span class="line">datque arrabonem et iure iurando alligat.</span><span class="linebreak"></span>
<span class="line">is leno, ut se aequom est, flocci non fecit fidem</span><span class="linebreak"></span>
<span class="line">nec quod iuratus adulescenti dixerat.</span><span class="linebreak"></span>
<span class="line">ei erat hospes par sui, Siculus senex</span><span class="linebreak"></span>
<span class="line"><span class="br"></span><span class="lineNumber">50</span><span class="br"></span>scelestus, Agrigentinus, urbis proditor;</span><span class="linebreak"></span>
<span class="line">is illius laudare infit formam uirginis</span><span class="linebreak"></span>
<span class="line">et aliarum itidem quae eius erant mulierculae.</span><span class="linebreak"></span>
<span class="line">infit lenoni suadere ut secum simul</span><span class="linebreak"></span>
<span class="line">eat in Siciliam: ibi esse homines uoluptarios</span><span class="linebreak"></span>
</p></div><notes><section class="footnotes"><ul><li class="note text" id="note_LCL260_408_29a">29<sup>a</sup> <span class="italic">uersum excidisse apparet ex A</span></li></ul></section></notes></section>