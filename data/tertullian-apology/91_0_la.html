<section class="div1 language" lang="la"><header><hgroup><h1>Tertullian</h1></hgroup></header><section class="div2"><p class="noindent">


quod et dispersi, hoc universi, quod et singuli, neminem laedentes, neminem contristantes. Cum probi, cum boni coeunt, cum pii, cum casti congregantur, non est factio dicenda, sed curia.</p>
</section>
<section class="div2">
<span class="br"></span><span class="lineNumber">1</span><span class="br"></span><p>XL. At e contrario illis nomen factionis accommodandum est qui in odium bonorum et proborum conspirant, qui adversum sanguinem innocentium conclamant, praetexentes sane ad odii defensionem illam quoque vanitatem, quod existiment omnis publicae cladis, omnis popularis incommodi Christianos <span class="br"></span><span class="lineNumber">2</span><span class="br"></span>esse in causam. Si Tiberis ascendit in moenia, si Nilus non ascendit in arva, si caelum stetit, si terra movit, si fames, si lues, statim Christianos ad leonem! adclamatur. Tantos ad unum?</p>
<span class="br"></span><span class="lineNumber">3</span><span class="br"></span><p>Oro vos, ante Tiberium, id est ante Christi adventum quantae clades orbem et urbes ceciderunt? Legimus Hieran, Anaphen et Delon et Rhodon et Co insulas<a class="footnoteLink" href="#note_LCL250_182_1" id="target_note_LCL250_182_1"><sup>1</sup></a> multis cum milibus hominum pessum abisse. <span class="br"></span><span class="lineNumber">4</span><span class="br"></span>Memorat et Plato maiorem Asiae vel Africae terram Atlantico mari ereptam. Sed et mare Corinthium terrae motus ebibit, et vis undarum Lucaniam abscisam in Siciliae nomen relegavit. Haec utique non sine iniuria incolentium accidere potuerunt.</p>
<span class="br"></span><span class="lineNumber">5</span><span class="br"></span><p>Ubi vero tune, non dicam deorum vestrorum contemptores Christiani, sed ipsi dei vestri, cum totum orbem cataclysmus abolevit, vel, ut Plato putavit,





</p></section><notes><section class="footnotes"><ul><li class="note" id="note_LCL250_182_1"><a class="footnoteCrossrefLink" href="#target_note_LCL250_182_1" title="Click to highlight in text"><sup class="lineRef">1</sup><span class="italic">v.l.</span> Ophiusam <span class="italic">for</span> Co insulas.</a></li><script type="text/javascript">document.getElementById('note_LCL250_182_1').style.display = "none";</script></ul></section></notes></section>