<section class="div1 language" lang="la"><header><hgroup><h1>Tertullian</h1></hgroup></header><section class="div2"><p class="noindent">


animis propriis, partim legibus obsequentes? Quotiens etiam praeteritis vobis suo iure nos inimicum vulgus invadit lapidibus et incendiis? Ipsis Bacchanalium furiis nec mortuis parcunt Christianis, quin illos de requie sepulturae, de asylo quodam mortis, iam alios, iam nec totos avellant, dissecent, distrahant. <span class="br"></span><span class="lineNumber">3</span><span class="br"></span>Quid tamen de tam conspiratis umquam denotatis, de tam animatis ad mortem usque pro iniuria repensatum, quando vel una nox pauculis faculis largiter ultionis posset operari, si malum malo dispungi penes nos liceret? Sed absit ut aut igni humano vindicetur divina secta aut doleat pati in quo probatur.</p>
<span class="br"></span><span class="lineNumber">4</span><span class="br"></span><p>Si enim et hostes exertos, non tantum vindices occultos agere vellemus, deesset nobis vis numerorum et copiarum? Plures nimirum Mauri et Marcomanni ipsique Parthi, vel quantaecunque unius tamen loci et suorum finium gentes quam totius orbis. Hesterni sumus, et vestra omnia implevimus, urbes, insulas, castella, municipia, conciliabula, castra ipsa, tribus, decurias, palatium, senatum, forum; sola vobis <span class="br"></span><span class="lineNumber">5</span><span class="br"></span>reliquimus templa.<a class="footnoteLink" href="#note_LCL250_168_1" id="target_note_LCL250_168_1"><sup>1</sup></a> Cui bello non idonei, non prompti fuissemus, etiam inpares copiis, qui tam libenter trucidamur, si non apud istam disciplinam magis occidi liceret quam occidere?</p>
<span class="br"></span><span class="lineNumber">6</span><span class="br"></span><p>Potuimus et inermes nec rebelles, sed tantummodo





</p></section><notes><section class="footnotes"><ul><li class="note" id="note_LCL250_168_1"><a class="footnoteCrossrefLink" href="#target_note_LCL250_168_1" title="Click to highlight in text"><sup class="lineRef">1</sup><span class="italic">The codex Fuldensis inserts:</span> Possumus dinumerare exercitus vestros; unius provinciae plures erunt.</a></li><script type="text/javascript">document.getElementById('note_LCL250_168_1').style.display = "none";</script></ul></section></notes></section>