<section class="div1 language" lang="la"><header><hgroup><h1>Tertullian</h1></hgroup></header><section class="div2"><p class="noindent">


admittentes invenimus, in quibus scelesti, in quibus vani, in quibus damnandi, in quibus inridendi deputamur.</p>
<span class="br"></span><span class="lineNumber">3</span><span class="br"></span><p>Sed quoniam, cum ad omnia occurrit veritas nostra, postremo legum obstruitur auctoritas adversus eam, ut aut nihil dicatur retractandum esse post leges aut ingratis necessitas obsequii praeferatur veritati, de legibus prius concurram vobiscum ut cum tutoribus <span class="br"></span><span class="lineNumber">4</span><span class="br"></span>legum. Iam primum cum dure<a class="footnoteLink" href="#note_LCL250_24_1" id="target_note_LCL250_24_1"><sup>1</sup></a> definitis dicendo: Non licet esse vos! et hoc sine ullo retractatu humaniore praescribitis, vim profitemini et iniquam ex arce dominationem, si ideo negatis licere, quia vultis, non <span class="br"></span><span class="lineNumber">5</span><span class="br"></span>quia debuit non licere. Quodsi, quia non debet, ideo non vultis licere, sine dubio id non debet licere quod male fit, et utique hoc ipso praeiudicatur licere quod bene fit. Si bonum invenero esse quod lex tua prohibuit, nonne ex illo praeiudicio prohibere me non potest quod, si malum esset, iure prohiberet? Si lex tua erravit, puto, ab homine concepta est; neque enim de caelo ruit.</p>
<span class="br"></span><span class="lineNumber">6</span><span class="br"></span><p>Miramini hominem aut errare potuisse in lege condenda aut resipuisse in reprobanda? Non enim et ipsius Lycurgi leges a Lacedaemoniis emendatae tantum auctori suo doloris incusserunt, ut in secessu <span class="br"></span><span class="lineNumber">7</span><span class="br"></span>inedia de semetipso iudicarit? Nonne et vos cotidie experimentis inluminantibus tenebras antiquitatis totam illam veterem et squalentem silvam legum novis




</p></section><notes><section class="footnotes"><ul><li class="note" id="note_LCL250_24_1"><a class="footnoteCrossrefLink" href="#target_note_LCL250_24_1" title="Click to highlight in text"><sup class="lineRef">1</sup><span class="italic">v.l.</span> iure.</a></li><script type="text/javascript">document.getElementById('note_LCL250_24_1').style.display = "none";</script></ul></section></notes></section>