<section class="div1 language" lang="la"><header><hgroup><h1>Tertullian</h1></hgroup></header><section class="div2"><p class="noindent">



nobis nihil tale, cum aeque extorqueri oporteret quod cum falso iactatur, quot quisque iam infanticidia degustasset, quot incesta contenebrasset, qui coci, qui canes adfuissent. O quanta illius praesidis gloria, si eruisset aliquem, qui centum iam infantes come-disset!</p>
<span class="br"></span><span class="lineNumber">6</span><span class="br"></span><p>Atquin invenimus inquisitionem quoque in nos prohibitam. Plinius enim Secundus cum provinciam regeret, damnatis quibusdam Christianis, quibusdam gradu pulsis, ipsa tamen multitudine perturbatus, quid de cetero ageret, consuluit tunc Traianum imperatorem, adlegans praeter obstinationem non sacrificandi nihil aliud se de sacramentis eorum conperisse quam coetus antelucanos ad canendum Christo et<a class="footnoteLink" href="#note_LCL250_10_1" id="target_note_LCL250_10_1"><sup>1</sup></a> deo, et ad confoederandam disciplinam, homicidium, adulterium, fraudem, perfidiam et cetera scelera <span class="br"></span><span class="lineNumber">7</span><span class="br"></span>prohibentes. Tunc Traianus rescripsit hoc genus inquirendos quidem non esse, oblatos vero puniri <span class="br"></span><span class="lineNumber">8</span><span class="br"></span>oportere. O sententiam necessitate confusam! Negat inquirendos ut innocentes, et mandat puniendos ut nocentes. Parcit et saevit, dissimulat et animadvertit. Quid temetipsum censura circumvenis?<a class="footnoteLink" href="#note_LCL250_10_2" id="target_note_LCL250_10_2"><sup>2</sup></a></p>
</section><notes><section class="footnotes"><ul><li class="note" id="note_LCL250_10_1"><a class="footnoteCrossrefLink" href="#target_note_LCL250_10_1" title="Click to highlight in text"><sup class="lineRef">1</sup><span class="italic">The <span class="sc">mss</span>. appear to read</span> et, <span class="italic">which has been emended to</span> ut, <span class="italic">to square with Pliny’s</span> Christo quasi deo (“<span class="italic">as if a God</span>”).</a></li><script type="text/javascript">document.getElementById('note_LCL250_10_1').style.display = "none";</script><li class="note" id="note_LCL250_10_2"><a class="footnoteCrossrefLink" href="#target_note_LCL250_10_2" title="Click to highlight in text"><sup class="lineRef">2</sup><span class="italic">Oehler reads</span> quid temetipsam, censura, circumvenis? “<span class="italic">Why cheat thyself, O Judgement?” The reading is far from impossible, but there is <span class="sc">ms</span>. support for the change, accepted by Kellner.</span></a></li><script type="text/javascript">document.getElementById('note_LCL250_10_2').style.display = "none";</script></ul></section></notes></section>