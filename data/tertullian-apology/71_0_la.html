<section class="div1 language" lang="la"><header><hgroup><h1>Tertullian</h1></hgroup></header><section class="div2"><p class="noindent">


adolationes remunerasse debuerant. Sed qui nihil sentiunt tam impune laeduntur quam frustra coluntur. <span class="br"></span><span class="lineNumber">17</span><span class="br"></span>Certe non potest fidei convenire, ut religionis meritis excrevisse videantur qui, ut suggessimus, religionem aut laedendo creverunt aut crescendo laeserunt. Etiam illi quorum regna conflata sunt in imperii Romanii summam, cum ea amitterent, sine religionibus non fuerunt.</p>
</section>
<section class="div2">
<span class="br"></span><span class="lineNumber">1</span><span class="br"></span><p>XXVI. Videte igitur, ne ille regna dispenset cuius est et orbis qui regnatur et homo ipse qui regnat, ne ille vices dominationum ipsis temporibus in saeculo ordinarit qui ante omne tempus fuit et saeculum corpus temporum fecit, ne ille civitates extollat aut deprimat sub quo fuit sine civitatibus aliquando gens <span class="br"></span><span class="lineNumber">2</span><span class="br"></span>hominum. Quid erratis? prior est quibusdam deis suis silvestris Roma, ante regnavit quam tantum ambitum Capitolii extrueret. Regnaverant et Babylonii ante Pontifices, et Medi ante Quindecimviros, et Aegyptii ante Salios, et Assyrii ante Lupercos, et <span class="br"></span><span class="lineNumber">3</span><span class="br"></span>Amazones ante Virgines Vestales. Postremo si Romanae religiones regna praestant, nunquam retro Iudaea regnasset despectrix communium istarum divinitatum, cuius et deum victimis et templum donis et gentem foederibus aliquamdiu Romani honorastis, numquam dominaturi eius, si<a class="footnoteLink" href="#note_LCL250_142_1" id="target_note_LCL250_142_1"><sup>1</sup></a> non deliquisset ultimo in Christum.</p>
</section>
<section class="div2">
<span class="br"></span><span class="lineNumber">1</span><span class="br"></span><p>XXVII. Satis haec adversus intentationem laesae



</p></section><notes><section class="footnotes"><ul><li class="note" id="note_LCL250_142_1"><a class="footnoteCrossrefLink" href="#target_note_LCL250_142_1" title="Click to highlight in text"><sup class="lineRef">1</sup><span class="italic">Here Oehler keeps</span> deo <span class="italic">which other editors delete.</span></a></li><script type="text/javascript">document.getElementById('note_LCL250_142_1').style.display = "none";</script></ul></section></notes></section>