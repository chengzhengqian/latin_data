<section class="div1 language" lang="la"><header><hgroup><h1>Tertullian</h1></hgroup></header><section class="div2"><p class="noindent">

verum eo more, quo et bellum miles. Nemo quidem libens patitur, cum et trepidare et periclitari sit <span class="br"></span><span class="lineNumber">2</span><span class="br"></span>necesse. Tamen et proeliatur omnibus viribus, et vincens in proelio gaudet qui de proelio querebatur, quia et gloriam consequitur et praedam. Proelium est nobis quod provocamur ad tribunalia, ut illic sub discrimine capitis pro veritate certemus. Victoria est autem pro quo certaveris obtinere. Ea victoria habet et gloriam placendi deo et praedam vivendi in aeternum.</p>
<span class="br"></span><span class="lineNumber">3</span><span class="br"></span><p>Sed obducimur. Certe cum obtinuimus. Ergo vicimus, cum occidimur, denique evadimus, cum obducimur. Licet nunc sarmenticios et semaxios appelletis, quia ad stipitem dimidii axis revincti sarmentorum ambitu exurimur. Hic est habitus victoriae nostrae, haec palmata vestis, tali curru <span class="br"></span><span class="lineNumber">4</span><span class="br"></span>triumphamus. Merito itaque victis non placemus; propterea enim desperati et perditi existimamur. Sed haec desperatio et perditio penes vos in causa gloriae et famae vexillum virtutis extollunt.</p>
<span class="br"></span><span class="lineNumber">5</span><span class="br"></span><p>Mucius dexteram suam libens in ara reliquit: o sublimitas animi! Empedocles totum sese Catanensium Aetnaeis incendiis donavit: o vigor mentis! Aliqua Carthaginis conditrix rogo se secundum matrimonium <span class="br"></span><span class="lineNumber">6</span><span class="br"></span>dedit: o praeconium castitatis! Regulus, ne unus pro multis hostibus viveret, toto corpore cruces patitur: o virum fortem et in captivitate




</p></section><notes></notes></section>