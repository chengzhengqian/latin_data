<section class="div1 language" lang="la"><header><hgroup><h1>Tertullian</h1></hgroup></header><section class="div2">
<span class="br"></span><span class="lineNumber">9</span><span class="br"></span><p>De sanguinis pabulo et eiusmodi tragicis ferculis legite, necubi relatum sit (est apud Herodotum, opinor), defusum brachiis sanguinem ex alterutro degustatum nationes quasdam foederi conparasse. Nescio quid et sub Catilina degustatum est. Aiunt et apud quosdam gentiles Scytharum defunctum <span class="br"></span><span class="lineNumber">10</span><span class="br"></span>quemque a suis comedi. Longe excurro. Hodie istic Bellonae sacratus sanguis de femore proscisso in palmulam exceptus et esui datus signat.<a class="footnoteLink" href="#note_LCL250_50_1" id="target_note_LCL250_50_1"><sup>1</sup></a> Item illi qui munere in arena noxiorum iugulatorum sanguinem recentem de iugulo decurrentem exceptum avida siti <span class="br"></span><span class="lineNumber">11</span><span class="br"></span>comitiali morbo medentes auferunt, ubi sunt? Item illi qui de arena ferinis obsoniis coenant, qui de apro, qui de cervo petunt? Aper ille quem cruentavit, conluctando detersit. Cervus ille in gladiatoris sanguine iacuit. Ipsorum ursorum alvei appetuntur cruditantes adhuc de visceribus humanis. Ructatur <span class="br"></span><span class="lineNumber">12</span><span class="br"></span>proinde ab homine caro pasta de homine. Haec qui editis, quantum abestis a conviviis Christianorum? Minus autem et illi faciunt qui libidine fera humanis membris inhiant, quia vivos vorant? minus humano sanguine ad spurcitiam consecrantur, quia futurum sanguinem lambunt? Non edunt infantes plane, sed magis puberes.</p>
<span class="br"></span><span class="lineNumber">13</span><span class="br"></span><p>Erubescat error vester Christianis, qui ne animalium quidem sanguinem in epulis esculentis habemus, qui propterea suffocatis quoque et morticinis abstinemus, ne quo modo sanguine contaminemur vel intra viscera




</p></section><notes><section class="footnotes"><ul><li class="note" id="note_LCL250_50_1"><a class="footnoteCrossrefLink" href="#target_note_LCL250_50_1" title="Click to highlight in text"><sup class="lineRef">1</sup><span class="italic">Text uncertain, whether</span> sacratus <span class="italic">or</span> sacratos, esui <span class="italic">or</span> suis; palmulam <span class="italic">or</span> parmulam. <span class="italic">The translation is a compromise.</span></a></li><script type="text/javascript">document.getElementById('note_LCL250_50_1').style.display = "none";</script></ul></section></notes></section>