<section class="div1 language" lang="la"><header><hgroup><h1>Tertullian</h1></hgroup></header><section class="div2"><p class="noindent">
<span class="br"></span><span class="lineNumber">12</span><span class="br"></span>apud nos praeter uxores. In isto loco consortium solvimus in quo solo ceteri homines consortium exercent, qui non amicorum solummodo matrimonia usurpant, sed et sua amicis patientissime subministrant; ex illa, credo, maiorum et sapientissimorum disciplina, Graeci Socratis et Romani Catonis, qui uxores suas amicis communicaverunt, quas in matrimonium duxerant <span class="br"></span><span class="lineNumber">13</span><span class="br"></span>liberorum causa et alibi creandorum, nescio quidem an invitas. Quid enim de castitate curarent, quam mariti tam facile donaverant? O sapientiae Atticae, o Romanae gravitatis exemplum: lenones philosophus et censor!</p>
<span class="br"></span><span class="lineNumber">14</span><span class="br"></span><p>Quid ergo mirum, si tanta caritas convivatur<a class="footnoteLink" href="#note_LCL250_178_1" id="target_note_LCL250_178_1"><sup>1</sup></a>? Nam et coenulas nostras praeterquam sceleris infames ut prodigas quoque suggillatis. De nobis scilicet Diogenis dictum est: Megarenses obsonant quasi crastina die morituri, aedificant vero quasi numquam morituri. Sed stipulam quis in alieno oculo facilius <span class="br"></span><span class="lineNumber">15</span><span class="br"></span>perspicit quam in suo trabem. Tot tribubus et curiis et decuriis ructantibus acescit aÃ«r: Saliis coenaturis creditor erit necessarius: Herculanarum decimarum et polluctorum sumptus tabularii supputabunt: Apaturiis, Dionysiis, mysteriis Atticis cocorum dilectus indicitur: ad fumum coenae Sarapiacae sparteoli excitabuntur. De solo triclinio Christianorum retractatur.</p>
</section><notes><section class="footnotes"><ul><li class="note" id="note_LCL250_178_1"><a class="footnoteCrossrefLink" href="#target_note_LCL250_178_1" title="Click to highlight in text"><sup class="lineRef">1</sup><span class="italic">Oehler prints</span> conviolatur, <span class="italic">yet takes</span> tanta caritas <span class="italic">to refer to Christians</span>: <span class="italic">Kellner joins the sentence to the previous paragraph: Rauschen and Waltzing follow the Fuldensis.</span></a></li><script type="text/javascript">document.getElementById('note_LCL250_178_1').style.display = "none";</script></ul></section></notes></section>