<section class="div1 language" lang="la"><header><hgroup><h1>Tertullian</h1></hgroup></header><section class="div2"><p class="noindent">


excutiant, non dico iam qui pro vobis quoque vero deo preces sternant, quia forte non creditis, sed a quibus nihil timere possitis?</p>
</section>
<section class="div2">
<span class="br"></span><span class="lineNumber">1</span><span class="br"></span><p>XLIV. At enim illud detrimentum reipublicae tam grande quam verum nemo circumspicit, illam iniuriam civitatis nullus expendit, cum tot iusti impendimur, <span class="br"></span><span class="lineNumber">2</span><span class="br"></span>cum tot innocentes erogamur. Vestros enim iam contestamur actus, qui cotidie iudicandis custodiis praesidetis, qui sententiis elogia dispungitis. Tot a vobis nocentes variis criminum elogiis recensentur: quis illic sicarius, quis manticularius, quis sacrilegus aut corruptor aut lavantium praedo, quis ex illis etiam Christianus adscribitur? aut cum Christiani suo titulo offeruntur, quis ex illis etiam <span class="br"></span><span class="lineNumber">3</span><span class="br"></span>talis quales tot nocentes? De vestris semper aestuat carcer, de vestris semper metalla suspirant, de vestris semper bestiae saginantur, de vestris semper munerarii noxiorum greges pascunt. Nemo illic Christianus nisi plane tantum Christianus, aut si et aliud, iam non Christianus.</p>
</section>
<section class="div2">
<span class="br"></span><span class="lineNumber">1</span><span class="br"></span><p>XLV. Nos ergo soli innocentes. Quid mirum, si necesse est? Enimvero necesse est. Innocentiam a deo edocti et perfecte eam novimus, ut a perfecto magistro revelatam, et fideliter custodimus, <span class="br"></span><span class="lineNumber">2</span><span class="br"></span>ut ab incontemptibili dispectore mandatam. Vobis autem humana aestimatio innocentiam tradidit,
</p></section><notes></notes></section>