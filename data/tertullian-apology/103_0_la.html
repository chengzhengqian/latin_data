<section class="div1 language" lang="la"><header><hgroup><h1>Tertullian</h1></hgroup></header><section class="div2"><p class="noindent">


hoc mihi profieit antiquitas praestructa divinae litteraturae, quo facile credatur thesaurum eam fuisse posteriori cuique sapientiae. Et si non onus iam voluminis temperarem, excurrerem in hanc quoque <span class="br"></span><span class="lineNumber">2</span><span class="br"></span>probationem. Quis poëtarum, quis sophistarum, qui non omnino de prophetarum fonte potaverit? Inde igitur philosophi sitim ingenii sui rigaverunt, ut quae de nostris habent, ea nos conparent illis. Inde, opinor, et a quibusdam philosophia quoque eiecta est, a <span class="br"></span><span class="lineNumber">3</span><span class="br"></span>Thebaeis dico, et a Spartiatis et Argivis, dum ad nostra conantur, et homines gloriae, ut diximus, et eloquentiae solius libidinosi, si quid in sanctis [scripturis]<a class="footnoteLink" href="#note_LCL250_206_1" id="target_note_LCL250_206_1"><sup>1</sup></a> offenderunt digestis, ex proprio instituto curiositatis ad propria opera verterunt, neque satis credentes divina esse, quo minus interpolarent, neque satis intellegentes, ut adhuc tunc subnubila, etiam ipsis Iudaeis obumbrata, quorum propria <span class="br"></span><span class="lineNumber">4</span><span class="br"></span>videbantur. Nam et si qua simplicitas erat veritatis, eo magis scrupulositas humana fidem aspernata mutabat,<a class="footnoteLink" href="#note_LCL250_206_2" id="target_note_LCL250_206_2"><sup>2</sup></a> per quod in incertum miscuerunt etiam quod invenerant certum.</p>
<span class="br"></span><span class="lineNumber">5</span><span class="br"></span><p>Inventum enim solummodo deum non ut invenerant disputaverunt, ut et de qualitate et de natura eius et <span class="br"></span><span class="lineNumber">6</span><span class="br"></span>de sede disceptent. Alii incorporalem adseverant, alii corporalem, ut tam Platonici quam Stoici; alii ex atomis, alii ex numeris, qua Epicurus et Pythagoras, alius ex igni, qua Heraclito visum est: et Platonici




</p></section><notes><section class="footnotes"><ul><li class="note" id="note_LCL250_206_1"><a class="footnoteCrossrefLink" href="#target_note_LCL250_206_1" title="Click to highlight in text"><sup class="lineRef">1</sup>scripturis, <span class="italic">which Oehler keeps, looks very like an explanation. It is not in the codex Fuldensis.</span></a></li><script type="text/javascript">document.getElementById('note_LCL250_206_1').style.display = "none";</script><li class="note" id="note_LCL250_206_2"><a class="footnoteCrossrefLink" href="#target_note_LCL250_206_2" title="Click to highlight in text"><sup class="lineRef">2</sup>mutabat <span class="italic">is so obvious and easy a correction that the variant</span> nutabat <span class="italic">may very well be Tertullian’s word.</span></a></li><script type="text/javascript">document.getElementById('note_LCL250_206_2').style.display = "none";</script></ul></section></notes></section>