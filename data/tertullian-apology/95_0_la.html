<section class="div1 language" lang="la"><header><hgroup><h1>Tertullian</h1></hgroup></header><section class="div2">
</section>
<section class="div2">
<span class="br"></span><span class="lineNumber">1</span><span class="br"></span><p>XLII. Sed alio quoque iniuriarum titulo postulamur, et infructuosi in negotiis dicimur. Quo pacto homines vobiscum degentes, eiusdem victus, habitus, instructus, eiusdem ad vitam necessitatis? Neque enim Brachmanae aut Indorum gymnosophistae <span class="br"></span><span class="lineNumber">2</span><span class="br"></span>sumus, silvicolae et exules vitae. Meminimus gratiam debere nos deo, domino, creatori: nullum fructum operum eius repudiamus: plane temperamus, ne ultra modum aut perperam utamur. Itaque non sine foro, non sine macello, non sine balneis, tabernis, officinis, stabulis, nundinis vestris ceterisque commerciis <span class="br"></span><span class="lineNumber">3</span><span class="br"></span>cohabitamus in hoc saeculo. Navigamus et nos vobiscum et militamus et rusticamur et mercamur; proinde miscemus artes, operas nostras publicamus usui vestro.<a class="footnoteLink" href="#note_LCL250_190_1" id="target_note_LCL250_190_1"><sup>1</sup></a> Quomodo infructuosi videmur negotiis vestris, cum quibus et de quibus vivimus, non scio.</p>
<span class="br"></span><span class="lineNumber">4</span><span class="br"></span><p>Sed si caerimonias tuas non frequento, attamen et illa die homo sum. Non lavor diluculo Saturnalibus, ne et noctem et diem perdam, attamen lavor honesta hora et salubri, quae mihi et calorem et sanguinem servet; rigere et pallere post lavacrum mortuus <span class="br"></span><span class="lineNumber">5</span><span class="br"></span>possum. Non in publico Liberalibus discumbo, quod bestiariis supremam coenantibus mos est, attamen <span class="br"></span><span class="lineNumber">6</span><span class="br"></span>ubiubi<a class="footnoteLink" href="#note_LCL250_190_2" id="target_note_LCL250_190_2"><sup>2</sup></a> de copiis tuis coeno. Non emo capiti coronam. Quid tua interest, emptis nihilominus floribus quomodo utar? Puto gratius esse liberis et solutis et undique vagis. Sed etsi in coronam coactis, nos




</p></section><notes><section class="footnotes"><ul><li class="note" id="note_LCL250_190_1"><a class="footnoteCrossrefLink" href="#target_note_LCL250_190_1" title="Click to highlight in text"><sup class="lineRef">1</sup><span class="italic">The text is that adopted by Waltzing: Oehler reads</span> et mercatus proinde miscemus, artes, opera nostra.</a></li><script type="text/javascript">document.getElementById('note_LCL250_190_1').style.display = "none";</script><li class="note" id="note_LCL250_190_2"><a class="footnoteCrossrefLink" href="#target_note_LCL250_190_2" title="Click to highlight in text"><sup class="lineRef">2</sup><span class="italic">Oehler keeps</span> ubi.</a></li><script type="text/javascript">document.getElementById('note_LCL250_190_2').style.display = "none";</script></ul></section></notes></section>