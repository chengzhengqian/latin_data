<section class="div1 language" lang="la"><header><hgroup><h1>Tertullian</h1></hgroup></header><section class="div2"><p class="noindent">


quidem dici se volebat; et hoc enim dei est cognomen. Dicam plane imperatorem dominum, sed more communi, sed quando non cogor, ut dominum dei vice dicam. Ceterum liber sum illi. Dominus enim meus unus est, deus omnipotens aeternus, idem qui et <span class="br"></span><span class="lineNumber">2</span><span class="br"></span>ipsius. Qui pater patriae est, quomodo dominus est? Sed et gratius est nomen pietatis quam potestatis. Etiam familiae magis patres quam domini vocantur. Tanto abest ut imperator deus debeat dici, quod non potest credi non modo turpissima sed et perniciosa <span class="br"></span><span class="lineNumber">3</span><span class="br"></span>adolatione. Tamquam si habens imperatorem alterum appelles, nonne maximam et inexorabilem offensam contrahes eius quem habuisti, etiam ipsi timendam quem appellasti? Esto religiosus in deum, qui vis illum propitium imperatori. Desine alium deum credere atque ita et hunc deum dicere cui deo opus <span class="br"></span><span class="lineNumber">4</span><span class="br"></span>est. Si non de mendacio erubescit adulatio eiusmodi hominem deum appellans, timeat saltim de infausto. Maledictum est ante apotheosin deum Caesarem nuncupari.</p>
</section>
<section class="div2">
<span class="br"></span><span class="lineNumber">1</span><span class="br"></span><p>XXXV. Propterea igitur publici hostes Christiani, quia imperatoribus neque vanos neque mentientes neque temerarios honores dicant, quia verae religionis homines etiam solemnia eorum conscientia





</p></section><notes></notes></section>