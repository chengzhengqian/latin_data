<section class="div1 language" lang="la"><header><hgroup><h1>Tertullian</h1></hgroup></header><section class="div2"><p class="noindent">


proclament, qui defendi merebuntur, qui etiam ultro perire malint quam sub tali conseientia vivere. Age nunc timeant, cur etiam perseverant? Sequitur enim, ne ultra velis id te esse quod, si prius scisses, non fuisses.</p>
</section>
<section class="div2">
<span class="br"></span><span class="lineNumber">1</span><span class="br"></span><p>IX. Haec quo magis refutaverim, a vobis fieri ostendam partim in aperto, partim in occulto, per <span class="br"></span><span class="lineNumber">2</span><span class="br"></span>quod forsitan et de nobis credidistis. Infantes penes Africam Saturno immolabantur palam usque ad pro-consulatum Tiberii, qui eosdem sacerdotes in eisdem arboribus templi sui obumbratricibus scelerum votivis crucibus exposuit, teste militia patriae nostrae, quae <span class="br"></span><span class="lineNumber">3</span><span class="br"></span>id ipsum munus illi proconsuli functa est. Sed et nunc in occulto perseveratur hoc sacrum facinus. Non soli vos contemnunt Christiani, nec ullum scelus in perpetuum eradicatur aut mores suos aliqui deus <span class="br"></span><span class="lineNumber">4</span><span class="br"></span>mutat. Cum propriis filiis Saturnus non pepercit, extraneis utique non parcendo perseverabat, quos quidem ipsi parentes sui offerebant et libentes respondebant et infantibus blandiebantur, ne lacrimantes immolarentur. Et tamen multum homicidio parricidium <span class="br"></span><span class="lineNumber">5</span><span class="br"></span>differt. Maior aetas apud Gallos Mercurio prosecatur. Remitto fabulas Tauricas theatris suis.





</p></section><notes></notes></section>