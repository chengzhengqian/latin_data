<section class="div1 language" lang="la"><header><hgroup><h1>Tertullian</h1></hgroup></header><section class="div2">
<p class="noindent">Si damnas, cur non et inquiris? si non inquiris, cur non et absolvis? Latronibus vestigandis per universas provincias militaris statio sortitur. In reos maiestatis et publicos hostes omnis homo miles est; ad socios, ad conscios usque inquisitio extenditur. <span class="br"></span><span class="lineNumber">9</span><span class="br"></span>Solum Christianum inquiri non licet, offerri licet, quasi aliud esset actura inquisitio quam oblation em. Damnatis itaque oblatum quem nemo voluit requisitum, qui, puto, iam non ideo meruit poenam, quia nocens est, sed quia non requirendus inventus est.</p>
<span class="br"></span><span class="lineNumber">10</span><span class="br"></span><p>Itaque nec in illo ex forma malorum iudicandorum agitis erga nos, quod ceteris negantibus tormenta adhibetis ad confitendum, solis Christianis ad negandum, cum, si malum esset, nos quidem negaremus, vos vero confiteri tormentis compelleretis. Neque enim ideo non putaretis requirenda quaestionibus scelera, quia certi essetis admitti ea ex nominis confessione, qui hodie de confesso homicida, scientes homicidium quid sit, nihilominus ordinem extorquetis <span class="br"></span><span class="lineNumber">11</span><span class="br"></span>admissi. Quo perversius, cum praesumatis de sceleribus nostris ex nominis confessione, cogitis tormentis de confessione decedere, ut negantes nomen pariter utique negemus et scelera, de quibus ex <span class="br"></span><span class="lineNumber">12</span><span class="br"></span>confessione nominis praesumpseratis. Sed, opinor,


</p></section><notes></notes></section>