<section class="div1 language" lang="la"><header><hgroup><h1>Tertullian</h1></hgroup></header><section class="div2"><p class="noindent">


testimonio earum, nisi dispunctio cotidiana saeculi totius, cum dispositiones regnorum, cum casus urbium, cum exitus gentium, cum status temporum ita omnibus respondent, quemadmodum ante milia annorum praenuntiabantur? Unde et spes nostra, quam ridetis, animatur, et fiducia, quam praesumptionem vocatis, corroboratur. Idonea est enim recognitio praeteritorum ad disponendam fiduciam futurorum. Eaedem voces praedicaverunt utramque partem, eaedem<a class="footnoteLink" href="#note_LCL250_96_1" id="target_note_LCL250_96_1"><sup>1</sup></a> litterae notaverunt. Unum est tempus apud illas quod apud nos separari videtur. Ita omnia quae supersunt improbata, <span class="italic">probata</span> sunt nobis, quia cum illis quae probata sunt tunc futuris praedicabantur. Habetis, quod sciam, et vos Sibyllam, quatinus appellatio ista verae vatis dei veri passim super ceteros qui vaticinari videbantur usurpata est. Sunt vestrae Sibyllae nomen de veritate mentitae, quemadmodum et dei vestri.]</p>
<span class="br"></span><span class="lineNumber">2</span><span class="br"></span><p>Omnes itaque substantias omnesque materias, origines, ordines, venas veterani cuiusque stili vestri, gentes etiam plerasque et urbes insignes historiarum et canas memoriarum, ipsas denique effigies litterarum, indices custodesque rerum et (puto adhuc minus dicimus) ipsos inquam deos vestros, ipsa templa et oracula et sacra unius interim prophetae scrinium saeculis vincit, in quo videtur thesaurus collocatus totius Iudaici sacramenti et inde iam




</p></section><notes><section class="footnotes"><ul><li class="note" id="note_LCL250_96_1"><a class="footnoteCrossrefLink" href="#target_note_LCL250_96_1" title="Click to highlight in text"><sup class="lineRef">1</sup><span class="italic">Oehler prints</span> eadem <span class="italic">in both places, but the correction given above seems to be generally accepted and to be necessary. It is confirmed by the equivalent passage in</span> 20. 4.</a></li><script type="text/javascript">document.getElementById('note_LCL250_96_1').style.display = "none";</script></ul></section></notes></section>