<section class="div1 language" lang="la"><header><hgroup><h1>Tertullian</h1></hgroup></header><section class="div2"><p class="noindent">
<span class="br"></span><span class="lineNumber">8</span><span class="br"></span>per quae probari possint aspersimus. Verum differre praestat, vel ne minus persequamur festinando vel diutius evagemur persequendo.</p>
</section>
<section class="div2">
<span class="br"></span><span class="lineNumber">1</span><span class="br"></span><p>XX. Plus iam offerimus pro ista dilatione maiestatem scripturarum, si non vetustate<a class="footnoteLink" href="#note_LCL250_100_1" id="target_note_LCL250_100_1"><sup>1</sup></a> divinas probamus, si dubitatur antiquitas. Nec hoc tardius aut aliunde discendum. Coram sunt quae docebunt, mundus et <span class="br"></span><span class="lineNumber">2</span><span class="br"></span>saeculum et exitus. Quicquid agitur, praenuntia-batur; quicquid videtur, audiebatur. Quod terrae vorant urbes, quod insulas maria fraudant, quod externa atque interna bella dilaniant, quod regnis regna conpulsant, quod fames et lues et locales quaeque clades et frequentiae plerumque mortium vastant, quod humiles sublimitate, sublimes humilitate <span class="br"></span><span class="lineNumber">3</span><span class="br"></span>mutantur, quod iustitia rarescit, iniquitas increbrescit, bonarum omnium disciplinarum cura torpescit, quod etiam officia temporum et elementorum munia exorbitant, quod et monstris et portentis naturalium forma turbatur, providenter scripta sunt. Dum patimur, leguntur; dum recognoscimus, probantur. Idoneum, opinor, testimonium divinitatis veritas <span class="br"></span><span class="lineNumber">4</span><span class="br"></span>divinationis. Hinc igitur apud nos futurorum quoque fides tuta est, iam scilicet probatorum, quia cum illis, quae cotidie probantur, praedicebantur. Eaedem voces sonant, eaedem litterae notant, idem spiritus pulsat, unum tempus est divinationi futura praefanti.



</p></section><notes><section class="footnotes"><ul><li class="note" id="note_LCL250_100_1"><a class="footnoteCrossrefLink" href="#target_note_LCL250_100_1" title="Click to highlight in text"><sup class="lineRef">1</sup><span class="italic">Some editors print an emendation here</span>—<span class="italic">reading</span> vetustatem <span class="italic">with a stop. We should then translate</span> “<span class="italic">We offer the majesty of the scriptures if not their antiquity: we prove them divine, if we fail to prove them ancient.” It certainly heightens the antithesis.</span></a></li><script type="text/javascript">document.getElementById('note_LCL250_100_1').style.display = "none";</script></ul></section></notes></section>