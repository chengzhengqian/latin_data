<section class="div1 language" lang="la"><header><hgroup><h1>Tertullian</h1></hgroup></header><section class="div2">
</section>
<section class="div2">
<p class="noindent">deos vestros deprehendemini, cum plus timoris humano dominio dicatis. Citius denique apud vos per omnes deos quam per unum genium Caesaris peieratur.</p>
<p>XXIX. Constet igitur prius, si isti, quibus sacrificatur, salutem imperatoribus vel cuilibet homini inpertire possunt, et ita nos crimini maiestatis addicite, si angeli aut daemones substantia pessimi spiritus beneficium aliquod operantur, si perditi conservant, si damnati liberant, si denique, quod in conscientia <span class="br"></span><span class="lineNumber">2</span><span class="br"></span>vestra est, mortui vivos tuentur. Nam utique suas primo statuas et imagines et aedes tuerentur, quae, ut opinor, Caesarum milites excubiis salva praestant. Puto autem, eae ipsae materiae de metallis Caesarum veniunt, et tota templa de nutu Caesaris constant. <span class="br"></span><span class="lineNumber">3</span><span class="br"></span>Multi denique dei habuerunt Caesarem iratum. Facit ad causam, si et propitium, cum illis aliquid liberalitatis aut privilegii confert. Ita qui sunt in Caesaris potestate, cuius et toti sunt, quomodo habebunt salutem Caesaris in potestate, ut eam praestare posse videantur, quam facilius ipsi a Caesare consequantur? <span class="br"></span><span class="lineNumber">4</span><span class="br"></span>Ideo ergo committimus in maiestatem imperatoris, quia illos non subicimus rebus suis, qui a non ludimus de officio salutis ipsorum qui eam <span class="br"></span><span class="lineNumber">5</span><span class="br"></span>non putamus in manibus esse plumbatis. Sed vos religiosi,<a class="footnoteLink" href="#note_LCL250_148_1" id="target_note_LCL250_148_1"><sup>1</sup></a> qui eam quaeritis ubi non est, petitis a quibus dari non potest, praeterito eo in cuius est




</p></section><notes><section class="footnotes"><ul><li class="note" id="note_LCL250_148_1"><a class="footnoteCrossrefLink" href="#target_note_LCL250_148_1" title="Click to highlight in text"><sup class="lineRef">1</sup><span class="italic">The reading</span> irreligiosi, <span class="italic">though well supported, misses the irony. It is kept by Oehler.</span></a></li><script type="text/javascript">document.getElementById('note_LCL250_148_1').style.display = "none";</script></ul></section></notes></section>