<section class="div1 language" lang="la"><header><hgroup><h1>Tertullian</h1></hgroup></header><section class="div2"><p class="noindent">


eius inponitis. Laudabo magis sapientiam, quod de perdito aliquid eripitis.<a class="footnoteLink" href="#note_LCL250_74_1" id="target_note_LCL250_74_1"><sup>1</sup></a></p>
<span class="br"></span><span class="lineNumber">2</span><span class="br"></span><p>Sed conversus ad litteras vestras, quibus informamini ad prudentiam et liberalia officia, quanta invenio ludibria! deos inter se propter Troianos et Achivos ut gladiatorum paria congressos depugnasse, Venerem humana sagitta sauciatam, quod filium suum Aenean paene interfectum ab eodem Diomede rapere vellet, <span class="br"></span><span class="lineNumber">3</span><span class="br"></span>Martem tredecim mensibus in vinculis paene consumptum, Iovem, ne eandem vim a ceteris caelitibus experiretur, opera cuiusdam monstri liberatum, et nunc flentem Sarpedonis casum, nunc foede subantem in sororem sub commemoratione non ita dilectarum <span class="br"></span><span class="lineNumber">4</span><span class="br"></span>iampridem amicarum. Exinde quis non poeta ex auctoritate principis sui dedecorator invenitur deorum? Hic Apollinem Admeto regi pascendis pecoribus addicit, ille Neptuni structorias operas Laomedonti <span class="br"></span><span class="lineNumber">5</span><span class="br"></span>locat. Est et ille de lyricis (Pindarum dico) qui Aescolapium canit avaritiae merito, quia medicinam nocenter exercebat, fulmine iudicatum. Malus Iuppiter, si fulmen illius est, impius in nepotem, invidus in artificem. Haec neque vera prodi neque falsa confingi <span class="br"></span><span class="lineNumber">6</span><span class="br"></span>apud religiosissimos oportebat. Nec tragici quidem aut comici parcunt, ut non aerumnas vel <span class="br"></span><span class="lineNumber">7</span><span class="br"></span>errores domus alicuius dei praefentur. Taceo de philosophis, Socrate contentus, qui in contumeliam






</p></section><notes><section class="footnotes"><ul><li class="note" id="note_LCL250_74_1"><a class="footnoteCrossrefLink" href="#target_note_LCL250_74_1" title="Click to highlight in text"><sup class="lineRef">1</sup><span class="italic">Here I have slightly altered Oehlerâ€™s punctuation to make a new sentence and a new paragraph.</span></a></li><script type="text/javascript">document.getElementById('note_LCL250_74_1').style.display = "none";</script></ul></section></notes></section>