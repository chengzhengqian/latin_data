<section class="div1 language" lang="la"><header><hgroup><h1>Tertullian</h1></hgroup></header><section class="div2"><p class="noindent">
<span class="br"></span><span class="lineNumber">14</span><span class="br"></span>sepulto. Denique inter temptamenta Christianorum botulos etiam cruore distensos admovetis, certissimi scilicet inlicitum esse penes illos per quod exorbitare eos vultis. Porro quale est, ut quos sanguinem pecoris horrere confiditis, humano inhiare credatis, nisi forte <span class="br"></span><span class="lineNumber">15</span><span class="br"></span>suaviorem eum experti? Quem quidem et ipsum proinde examinatorem Christianorum adhiberi oportebat ut foculum, ut acerram. Proinde enim probarentur sanguinem humanum adpetendo quemadmodum sacrificium respuendo, alioquin negandi si non gustassent, quemadmodum si immolassent, et utique non deesset vobis in auditione custodiarum et damnatione sanguis humanus.<a class="footnoteLink" href="#note_LCL250_52_1" id="target_note_LCL250_52_1"><sup>1</sup></a></p>
<span class="br"></span><span class="lineNumber">16</span><span class="br"></span><p>Proinde incesti qui magis quam quos ipse lupiter docuit? Persas cum suis matribus misceri Ctesias refert. Sed et Macedones suspecti, quia, cum primum Oedipum tragoediam audissent, ridentes incesti dolorem, <span class="br"></span><span class="lineNumber">17</span><span class="br"></span>Ἤλαυνε, dicebant, εἰς τὴν μητέρα. Iam nunc recogitate quantum liceat erroribus ad incesta miscenda, suppeditante materias passivitate luxuriae. Imprimis filios exponitis suscipiendos ab aliqua praetereunte misericordia extranea, vel adoptandos melioribus parentibus emancipatis. Alienati generis necesse est quandoque memoriam dissipari, et simul error inpegerit, exinde iam tradux proficiet incesti serpente <span class="br"></span><span class="lineNumber">18</span><span class="br"></span>genere cum scelere. Tunc deinde quocunque in loco, domi, peregre, trans freta comes est libido, cuius ubique saltus facile possunt alicubi ignaris



</p></section><notes><section class="footnotes"><ul><li class="note" id="note_LCL250_52_1"><a class="footnoteCrossrefLink" href="#target_note_LCL250_52_1" title="Click to highlight in text"><sup class="lineRef">1</sup><span class="italic">The text varies</span>, necandi <span class="italic">or</span> negandi, <span class="italic">with the negatives rearranged.</span></a></li><script type="text/javascript">document.getElementById('note_LCL250_52_1').style.display = "none";</script></ul></section></notes></section>