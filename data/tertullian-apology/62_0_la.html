<section class="div1 language" lang="la"><header><hgroup><h1>Tertullian</h1></hgroup></header><section class="div2"><p class="noindent">


prosecat. Compar exitus furoris et una ratio est instigationis.</p>
<span class="br"></span><span class="lineNumber">4</span><span class="br"></span><p>Sed hactenus verba; iam hinc demonstratio rei ipsius, qua ostendemus unam esse utriusque nominis qualitatem. Edatur hic aliqui ibidem sub tribunalibus vestris quem daemone agi constet. Iussus a quolibet Christiano loqui spiritus ille tam se daemonem confitebitur de vero quam alibi dominum de <span class="br"></span><span class="lineNumber">5</span><span class="br"></span>falso. Aeque producatur aliquis ex his qui de deo pati existimantur, qui aris inhalantes numen de nidore concipiunt, qui ructando curantur, qui anhelando praefantur. <span class="br"></span><span class="lineNumber">6</span><span class="br"></span>Ista ipsa Virgo Caelestis pluviarum pollicitatrix, ipse iste Aesculapius medicinarum demonstrator, alia die morituris Socordio et Tenatio et Asclepiodoto sumministrator, nisi se daemones confessi fuerint Christiano mentiri non audentes, ibidem illius <span class="br"></span><span class="lineNumber">7</span><span class="br"></span>Christiani procacissimi sanguinem fundite! Quid isto opere manifestius? Quid hac probatione fidelius? Simplicitas veritatis in medio est. Virtus illi sua adsistit; nihil suspicari licebit. Magia aut aliqua eiusmodi fallacia fieri dicitis? Non dicetis, si oculi <span class="br"></span><span class="lineNumber">8</span><span class="br"></span>vestri et aures permiserint vobis. Quid autem inici potest adversus id quod ostenditur nuda sinceritate?




</p></section><notes></notes></section>