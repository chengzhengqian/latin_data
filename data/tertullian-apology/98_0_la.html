<section class="div1 language" lang="la"><header><hgroup><h1>Tertullian</h1></hgroup></header><section class="div2"><p class="noindent">

humana item dominatio imperavit; inde nec plenae nec adeo timendae estis disciplinae ad innocentiae veritatem. Tanta est prudentia hominis ad demonstrandum bonum quanta auctoritas ad exigendum; <span class="br"></span><span class="lineNumber">3</span><span class="br"></span>tam illa falli facilis quam ista contemni. Atque adeo quid plenius, dicere: Non occides, an docere: Ne irascaris quidem? Quid perfectius, prohibere adulterium, an etiam ab oculorum solitaria concupiscentia arcere? Quid eruditius, de maleficio, an et de maliloquio interdicere? Quid instructius, iniuriam non <span class="br"></span><span class="lineNumber">4</span><span class="br"></span>permittere, an nec vicem iniuriae sinere? Dum tamen sciatis ipsas leges quoque vestras quae videntur ad innocentiam pergere de divina lege, ut antiquiore forma, mutuatas. Diximus iam de Moysi aetate.</p>
<span class="br"></span><span class="lineNumber">5</span><span class="br"></span><p>Sed quanta auctoritas legum humanarum, cum illas et evadere homini contingat et plerumque in admissis delitiscenti, et aliquando contemnere ex <span class="br"></span><span class="lineNumber">6</span><span class="br"></span>voluntate vel necessitate deliquenti? Recogitate ea etiam pro brevitate supplicii cuiuslibet, non tamen ultra mortem remansuri. Sic et Epicurus omnem cruciatum doloremque depretiat, modicum quidem contemptibilem pronuntiando, magnum vero non <span class="br"></span><span class="lineNumber">7</span><span class="br"></span>diuturnum. Enimvero nos qui sub deo omnium speculatore dispungimur, quique aeternam ab eo poenam providemus merito, soli<a class="footnoteLink" href="#note_LCL250_196_1" id="target_note_LCL250_196_1"><sup>1</sup></a> innocentiae occurrimus, et pro scientiae plenitudine et pro latebrarum difficultate et pro magnitudine cruciatus non diuturni, verum sempiterni, eum timentes quem timere debebit et ipse qui timentes iudicat, deum, non proconsulem timentes.</p>
</section><notes><section class="footnotes"><ul><li class="note" id="note_LCL250_196_1"><a class="footnoteCrossrefLink" href="#target_note_LCL250_196_1" title="Click to highlight in text"><sup class="lineRef">1</sup><span class="italic">Perhaps better punctuate</span>: providemus, merito soli.</a></li><script type="text/javascript">document.getElementById('note_LCL250_196_1').style.display = "none";</script></ul></section></notes></section>