<section class="div1 language" lang="la"><header><hgroup><h1>Tertullian</h1></hgroup></header><section class="div2"><p class="noindent">


coronam naribus novimus; viderint qui per capillum <span class="br"></span><span class="lineNumber">7</span><span class="br"></span>odorantur. Spectaculis non convenimus; quae tamen apud illos coetus venditantur si desideravero, liberius de propriis locis sumam. Thura plane non emimus. Si Arabiae queruntur, sciant Sabaei pluris et carioris suas merces Christianis sepeliendis profligari quam deis fumigandis.</p>
<span class="br"></span><span class="lineNumber">8</span><span class="br"></span><p>Certe, inquitis, templorum vectigalia cotidie decoquunt: stipes quotusquisque iam iactat? Non enim sufficimus et hominibus et deis vestris mendicantibus opem ferre, nec putamus aliis quam petentibus inpertiendum. Denique porrigat manum Iupiter et accipiat, cum interim plus nostra misericordia insumit <span class="br"></span><span class="lineNumber">9</span><span class="br"></span>vicatim quam vestra religio templatim. Sed cetera vectigalia gratias Christianis agent ex fide dependentibus debitum, qua alieno fraudando abstinemus, ut, si ineatur quantum vectigalibus pereat fraude et mendacio vestrarum professionum, facile ratio haberi possit, unius speciei querela conpensata pro commodo ceterarum rationum.</p>
</section>
<section class="div2">
<span class="br"></span><span class="lineNumber">1</span><span class="br"></span><p>XLIII. Plane confitebor, quinam, si forte, vere de sterilitate Christianorum conqueri possint. Primi erunt lenones, perductores, aquarioli, turn sicarii, venenarii, magi, item aruspices, arioli, mathematici. <span class="br"></span><span class="lineNumber">2</span><span class="br"></span>His infructuosos esse magnus est fructus. Et tamen quodcunque dispendium est rei vestrae per hanc sectam, cum aliquo praesidio conpensari potest. Quanti habetis, non dico iam qui<a class="footnoteLink" href="#note_LCL250_192_1" id="target_note_LCL250_192_1"><sup>1</sup></a> de vobis daemonia

</p></section><notes><section class="footnotes"><ul><li class="note" id="note_LCL250_192_1"><a class="footnoteCrossrefLink" href="#target_note_LCL250_192_1" title="Click to highlight in text"><sup class="lineRef">1</sup><span class="italic">Oehler reads</span> qui iam.</a></li><script type="text/javascript">document.getElementById('note_LCL250_192_1').style.display = "none";</script></ul></section></notes></section>