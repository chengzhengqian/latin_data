<section class="div1 language" lang="la"><header><hgroup><h1>Tertullian</h1></hgroup></header><section class="div2">
<span class="br"></span><span class="lineNumber">16</span><span class="br"></span><p>Coena nostra de nomine rationem sui ostendit. Id vocatur quod dilectio penes Graecos. Quantiscumque sumptibus constet, lucrum est pietatis nomine facere sumptum, siquidem inopes quosque refrigerio isto iuvamus, non qua penes vos parasiti adfectant ad gloriam famulandae libertatis sub auctoramento ventris inter contumelias saginandi, sed qua penes deum maior est contemplatio mediocrium. <span class="br"></span><span class="lineNumber">17</span><span class="br"></span>Si honesta causa est convivii, reliquum ordinem disciplinae de causa aestimate. Quod sit de religionis officio, nihil vilitatis, nihil immodestiae admittit. Non prius discumbitur quam oratio ad deum praegustetur. Editur quantum esurientes capiunt, bibitur quantum <span class="br"></span><span class="lineNumber">18</span><span class="br"></span>pudicis utile est. Ita saturantur, ut qui meminerint etiam per noctem adorandum deum sibi esse; ita fabulantur, ut qui sciant dominum audire. Post aquam manualem et lumina, ut quisque de scripturis sanctis vel de proprio ingenio potest, provocatur in medium deo canere; hinc probatur quomodo biberit. <span class="br"></span><span class="lineNumber">19</span><span class="br"></span>Aeque oratio convivium dirimit. Inde disceditur non in catervas caesionum nec in classes discursationum nec in eruptiones lasciviarum, sed ad eandem curam modestiae et pudicitiae, ut qui non tam coenam coenaverint quam disciplinam.</p>
<span class="br"></span><span class="lineNumber">20</span><span class="br"></span><p>Haec coitio Christianorum merito sane inlicita, si inlicitis par, merito damnanda, si quis de ea queritur <span class="br"></span><span class="lineNumber">21</span><span class="br"></span>eo titulo quo de factionibus querela est. In cuius perniciem aliquando convenimus? Hoc sumus congregati



</p></section><notes></notes></section>