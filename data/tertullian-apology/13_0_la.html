<section class="div1 language" lang="la"><header><hgroup><h1>Tertullian</h1></hgroup></header><section class="div2"><p class="noindent">


principalium rescriptorum et edictorum securibus <span class="br"></span><span class="lineNumber">8</span><span class="br"></span>truncatis et caeditis? Nonne vanissimas Papias leges, quae ante liberos suscipi cogunt quam Iuliae matrimonium contrahi, post tantae auctoritatis senectutem heri Severus, constantissimus principum, exclusit? <span class="br"></span><span class="lineNumber">9</span><span class="br"></span>Sed et iudicatos in partes secari a creditoribus leges erant, consensu tamen publico crudelitas postea erasa est, in pudoris notam capitis poena conversa est. Bonorum adhibita proscriptio suffundere maluit hominis sanguinem quam effundere.</p>
<span class="br"></span><span class="lineNumber">10</span><span class="br"></span><p>Quot adhuc vobis repurgandae latent leges, quas neque annorum numerus neque conditorum dignitas commendat, sed aequitas sola? et ideo cum iniquae recognoscuntur, merito damnantur, licet damnent. <span class="br"></span><span class="lineNumber">11</span><span class="br"></span>Quomodo iniquas dicimus? Immo, si nomen puniunt, etiam stultas: si vero facta, cur de solo nomine puniunt facta, quae in aliis de admisso, non de nomine probata defendunt? Incestus sum, cur non requirunt? Infanticidia cur non extorquent? In deos, in Caesares aliquid committo, cur non audior qui habeo <span class="br"></span><span class="lineNumber">12</span><span class="br"></span>quo purger? Nulla lex vetat discuti quod prohibet admitti, quia neque iudex iuste ulciscitur, nisi cognoscat admissum esse quod non licet, neque civis fideliter legi obsequitur ignorans quale sit quod <span class="br"></span><span class="lineNumber">13</span><span class="br"></span>ulciscitur lex. Nulla lex sibi soli conscientiam iustitiae



</p></section><notes></notes></section>