<section class="div1 language" lang="la"><header><hgroup><h1>Tertullian</h1></hgroup></header><section class="div2"><p class="noindent">


orbem quietum, quaecunque hominis et Caesaris vota <span class="br"></span><span class="lineNumber">5</span><span class="br"></span>sunt, haec ab alio orare non possum quam a quo me scio consecuturum, quoniam et ipse est qui solus praestat et ego sum cui impetrare debetur, famulus eius, qui eum solus observo, qui propter disciplinam eius occidor, qui ei offero opimam et maiorem hostiam quam ipse mandavit, orationem de carne pudica, de <span class="br"></span><span class="lineNumber">6</span><span class="br"></span>anima innocenti, de spiritu sancto profectam, non grana thuris unius assis, Arabicae arboris lacrimas, nec duas meri guttas, nec sanguinem reprobi bovis mori optantis, et post omnia inquinamenta etiam conscientiam spurcam: ut mirer, cum hostiae probantur penes vos a vitiosissimis sacerdotibus, cur<a class="footnoteLink" href="#note_LCL250_152_1" id="target_note_LCL250_152_1"><sup>1</sup></a> praecordia potius victimarum quam ipsorum sacrificantium <span class="br"></span><span class="lineNumber">7</span><span class="br"></span>examinentur. Sic itaque nos ad deum expansos ungulae fodiant, cruces suspendant, ignes lambant, gladii guttura detruncent, bestiae insiliant: paratus est ad omne supplicium ipse habitus orantis Christiani. Hoc agite, boni praesides, extorquete animam deo supplicantem pro imperatore. Hoc erit crimen, ubi veritas dei et devotio est.</p>
</section>
<section class="div2">
<span class="br"></span><span class="lineNumber">1</span><span class="br"></span><p>XXXI. Adolati nunc sumus imperatori et mentiti vota quae diximus, ad evadendam scilicet vim. Plane proficit ista fallacia. Admittitis nos enim probare quodcunque defendimus. Qui ergo putaveris nihil nos de salute Caesarum curare, inspice dei voces, litteras nostras, quas neque ipsi supprimimus et <span class="br"></span><span class="lineNumber">2</span><span class="br"></span>plerique casus ad extraneos transferunt. Scitote ex illis praeceptum esse nobis ad redundantiam benignitatis



</p></section><notes><section class="footnotes"><ul><li class="note" id="note_LCL250_152_1"><a class="footnoteCrossrefLink" href="#target_note_LCL250_152_1" title="Click to highlight in text"><sup class="lineRef">1</sup><span class="italic">This is a correction, the simplest correction: Oehler prefers to read</span> cum cuivis.</a></li><script type="text/javascript">document.getElementById('note_LCL250_152_1').style.display = "none";</script></ul></section></notes></section>