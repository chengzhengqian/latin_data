<section class="div1 language" lang="la"><header><hgroup><h1>Caesar</h1></hgroup></header>
<section class="div2">
<h2><span class="ac">De Bello Alexandrino</span></h2>
<p><span class="br"></span><span class="lineNumber">1</span><span class="br"></span><span class="sc">Bello Alexandrino</span> conflato Caesar Rhodo atque ex Syria Ciliciaque omnem classem arcessit; Creta sagittarios, equites ab rege Nabataeorum Malcho evocat; tormenta undique conquiri et frumentum mitti, auxilia adduci iubet. Interim munitiones cotidie operibus augentur atque omnes oppidi partes, quae minus esse firmae videntur, testudinibus ac musculis aptantur;<a class="footnoteLink" href="#note_LCL402_10_1" id="target_note_LCL402_10_1"><sup>1</sup></a> ex aedificiis autem per foramina in proxima aedificia arietes immittuntur, quantumque aut ruinis deicitur aut per vim recipitur loci, in tantum munitiones proferuntur. Nam incendio fere tuta est Alexandrea, quod sine contignatione
ac materia sunt aedificia et structuris ac fornicibus continentur tectaque sunt rudere aut pavimentis. Caesar maxime studebat ut, quam angustissimam partem oppidi palus a meridie interiecta efficiebat, hanc operibus vineisque agendis ab reliqua parte urbis excluderet, illud spectans primum ut, cum in duas partis esset urbis divisa acies, uno consilio atque imperio administraretur, deinde ut laborantibus succurri atque ex altera oppidi parte




</p></section><notes><section class="footnotes"><ul><li class="note" id="note_LCL402_10_1"><a class="footnoteCrossrefLink" href="#target_note_LCL402_10_1" title="Click to highlight in text"><sup class="lineRef">1</sup><span class="italic">So MSS.</span>: temptantur <span class="italic">Nipperdey, perhaps rightly.</span></a></li><script type="text/javascript">document.getElementById('note_LCL402_10_1').style.display = "none";</script></ul></section></notes></section>