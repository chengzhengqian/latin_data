<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

colitur ut sacerdos eius deae maiestate, imperio, potentia secundus a rege consensu gentis illius habeatur. Id homini nobilissimo Lycomedi Bithyno adiudicavit, qui regio Cappadocum genere ortus iure minime dubio, vetustate tamen propter adversam fortunam maiorum suorum mutationemque generis intermisso sacerdotium id repetebat. Fratri autem Ariobarzanis Ariarathi, cum bene meritus uterque eorum de re publica esset, ne aut regni hereditas Ariarathen sollicitaret aut heres regni terreret Ariobarzanen, partem Armeniae minoris concessit, eumque Ariobarzani attribuit qui sub eius imperio ac dicione esset.<a class="footnoteLink" href="#note_LCL402_118_1" id="target_note_LCL402_118_1"><sup>1</sup></a> Ipse iter inceptum simili velocitate conficere coepit.</p>
</section>
<section class="div2">
<p><span class="br"></span><span class="lineNumber">67</span><span class="br"></span>Cum propius Pontum finisque Gallograeciae accessisset, Deiotarus, tetrarches Gallograeciae tum quidem paene totius, quod ei neque legibus neque moribus concessum esse ceteri tetrarchae contendebant,
sine dubio autem rex Armeniae minoris ab senatu appellatus, depositis regiis insignibus neque tantum privato vestitu sed etiam reorum habitu supplex ad Caesarem venit oratum ut sibi ignosceret, quod in ea parte positus terrarum quae nulla praesidia Caesaris habuisset exercitibus imperiisque coactus<a class="footnoteLink" href="#note_LCL402_118_2" id="target_note_LCL402_118_2"><sup>2</sup></a>
</p></section><notes><section class="footnotes"><ul><li class="note" id="note_LCL402_118_1"><a class="footnoteCrossrefLink" href="#target_note_LCL402_118_1" title="Click to highlight in text"><sup class="lineRef">1</sup><span class="italic">this sentence is in great disorder in the MSS.: I have adopted Nipperdeyâ€™s conjectural restoration of a presumed lacuna.</span></a></li><script type="text/javascript">document.getElementById('note_LCL402_118_1').style.display = "none";</script><li class="note" id="note_LCL402_118_2"><a class="footnoteCrossrefLink" href="#target_note_LCL402_118_2" title="Click to highlight in text"><sup class="lineRef">2</sup>coactus <span class="italic">added by Glandorp.</span></a></li><script type="text/javascript">document.getElementById('note_LCL402_118_2').style.display = "none";</script></ul></section></notes></section>