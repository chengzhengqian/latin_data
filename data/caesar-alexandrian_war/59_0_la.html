<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

velut manu factus, excelsiore undique fastigio sustinet murum. Circumpositi sunt huic oppido magni multique intercisi vallibus colles; quorum editissimus unus, qui propter victoriam Mithridatis et infelicitatem Triari detrimentumque exercitus nostri magnam in illis partibus habet nobilitatem, superioribus
locis atque itineribus paene coniunctus est<a class="footnoteLink" href="#note_LCL402_126_1" id="target_note_LCL402_126_1"><sup>1</sup></a> oppido nec multo longius milibus passuum III abest ab Zela. Hunc locum Pharnaces veteribus paternorum
felicium castrorum refectis operibus copiis suis omnibus occupavit.</p>
</section>
<section class="div2">
<p><span class="br"></span><span class="lineNumber">73</span><span class="br"></span>Caesar cum ab hoste milia passuum V castra posuisset videretque eas vallis quibus regia castra munirentur eodem intervallo sua castra munituras, si modo ea loca hostes priores non cepissent, quae multo erant propiora regis castris, aggerem comportari
iubet intra munitiones. Quo celeriter collato proxima nocte vigilia quarta legionibus omnibus expeditis impedimentisque in castris relictis prima luce neque opinantibus hostibus eum ipsum locum cepit, in quo Mithridates secundum proelium adversus Triarium fecerat. Huc omnem comportatum





 
</p></section><notes><section class="footnotes"><ul><li class="note" id="note_LCL402_126_1"><a class="footnoteCrossrefLink" href="#target_note_LCL402_126_1" title="Click to highlight in text"><sup class="lineRef">1</sup><span class="italic">I have adopted Vielhaberâ€™s restoration.</span></a></li><script type="text/javascript">document.getElementById('note_LCL402_126_1').style.display = "none";</script></ul></section></notes></section>