<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

rebus parati venerant ad oppugnandum. Sed terror hominibus mentem consiliumque eripit et membra debilitat; ut tum accidit. Qui se in aequo loco ac plano pares esse confidebant, idem perterriti fuga suorum et caede paucorum XXX pedum altitudine in aedificiis consistere ausi non sunt seque per molem in mare praecipitaverunt et DCCC passuum intervallum ad oppidum enataverunt. Multi tamen ex his capti interfectique sunt; sed numerus captivorum omnino fuit sex milium.</p>
</section>
<section class="div2">
<p><span class="br"></span><span class="lineNumber">19</span><span class="br"></span>Caesar praeda militibus concessa aedificia diripi iussit castellumque ad pontem, qui propior erat Pharo, communivit atque ibi praesidium posuit. Hunc fuga Pharitae reliquerant; artiorem<a class="footnoteLink" href="#note_LCL402_38_1" id="target_note_LCL402_38_1"><sup>1</sup></a> illum propioremque oppido Alexandrini tuebantur. Sed eum postero die simili ratione aggreditur, quod his obtentis duobus omnem navigiorum excursum et repentina latrocinia sublatum iri videbatur. Iamque eos qui praesidio eum locum tenebant tormentis ex navibus sagittisque depulerat atque in oppidum redegerat et cohortium trium instar in terram exposuerat—non
enim pluris consistere angustiae loci patiebantur—; reliquae copiae in navibus stationem obtinebant. Quo facto imperat pontem adversus hostem praevallari et, qua exitus navibus erat fornice exstructo, quo pons sustinebatur, lapidibus oppleri

</p></section><notes><section class="footnotes"><ul><li class="note" id="note_LCL402_38_1"><a class="footnoteCrossrefLink" href="#target_note_LCL402_38_1" title="Click to highlight in text"><sup class="lineRef">1</sup>fortiorem <span class="italic">or</span> certiorem <span class="italic">MSS.</span>: artiorem <span class="italic">Vielhaber.</span></a></li><script type="text/javascript">document.getElementById('note_LCL402_38_1').style.display = "none";</script></ul></section></notes></section>