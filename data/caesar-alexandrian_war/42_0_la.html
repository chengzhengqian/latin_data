<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

nihilo minus oderant eum cuius nomine peccabant, sibique quod rapuerant acceptum referebant, quod interciderat aut erat interpellatum Cassio assignabant.
Quintam legionem novam conscribit. Augetur
odium et ex ipso dilectu et sumptu additae legionis. Complentur equitum III milia maximisque ornantur impensis: nec provinciae datur ulla requies.</p>
</section>
<section class="div2">
<p><span class="br"></span><span class="lineNumber">51</span><span class="br"></span>Interim litteras accepit a Caesare, ut in Africam exercitum traiceret perque Mauretaniam ad finis Numidiae perveniret, quod magna Cn. Pompeio Iuba miserat auxilia maioraque missurus existimabatur.
Quibus litteris acceptis insolenti voluptate efferebatur, quod sibi novarum provinciarum et fertilissimi regni tanta oblata esset facultas. Itaque ipse in Lusitaniam proficiscitur ad legiones arcessendas
auxiliaque adducenda; certis hominibus dat negotium ut frumentum navesque C praepararentur pecuniaeque describerentur atque imperarentur, ne qua res cum redisset moraretur. Reditus eius fuit celerior omnium opinione: non enim labor aut vigilantia cupienti praesertim aliquid Cassio deerat.</p>
</section>
<section class="div2">
<p><span class="br"></span><span class="lineNumber">52</span><span class="br"></span>Exercitu coacto in unum locum castris ad Cordubam
positis pro contione militibus exponit quas res Caesaris iussu gerere deberet, polliceturque eis, cum in Mauretaniam traiecisset, sestertios centenos<a class="footnoteLink" href="#note_LCL402_92_1" id="target_note_LCL402_92_1"><sup>1</sup></a> se daturum; quintam fore in Hispania legionem. Ex





</p></section><notes><section class="footnotes"><ul><li class="note" id="note_LCL402_92_1"><a class="footnoteCrossrefLink" href="#target_note_LCL402_92_1" title="Click to highlight in text"><sup class="lineRef">1</sup>centenos <span class="italic">is omitted in all the MSS., which vary between</span> sestertios, sestertia <span class="italic">and</span> sestertiorum.</a></li><script type="text/javascript">document.getElementById('note_LCL402_92_1').style.display = "none";</script></ul></section></notes></section>