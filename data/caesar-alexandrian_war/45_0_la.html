<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

Minuci cognoscit L. Racilium et L. Laterensem et Annium Scapulam, maximae dignitatis et gratiae provincialem hominem sibique tam familiarem quam Laterensem et Racilium, in eadem fuisse coniuratione,
nec diu moratur dolorem suum quin eos interfici
iubeat. Minucium libertis tradit excruciandum, item Calpurnium Salvianum, qui profitetur indicium coniuratorumque numerum auget, vere, ut quidam existimant, ut non nulli queruntur, coactus. Isdem cruciatibus adfectus L. Mercello.<a class="footnoteLink" href="#note_LCL402_98_1" id="target_note_LCL402_98_1"><sup>1</sup></a>. . . Squillus nominat pluris; quos Cassius interfici iubet exceptis eis qui se pecunia redemerunt. Nam palam HS LX<a class="footnoteLink" href="#note_LCL402_98_2" id="target_note_LCL402_98_2"><sup>2</sup></a> cum Calpurnio paciscitur et cum Q. Sestio L. Qui si maxime nocentes sunt multati, tamen periculum
vitae dolorque vulnerum pecuniae remissus crudelitatem cum avaritia certasse significabat.</p>
</section>
<section class="div2">
<p><span class="br"></span><span class="lineNumber">56</span><span class="br"></span>Aliquot post diebus litteras a Caesare missas accipit, quibus cognoscit Pompeium in acie victum amissis copiis fugisse. Qua re cognita mixtam dolore voluptatem capiebat: victoriae nuntius laetitiam exprimebat, confectum bellum licentiam temporum intercludebat. Sic erat dubius animus utrum nihil timere an omnia licere mallet. Sanatis vulneribus arcessit omnis qui sibi pecunias expensas tulerant, acceptasque eas iubet referri; quibus




</p></section><notes><section class="footnotes"><ul><li class="note" id="note_LCL402_98_1"><a class="footnoteCrossrefLink" href="#target_note_LCL402_98_1" title="Click to highlight in text"><sup class="lineRef">1</sup><span class="italic">Nipperdey assumed a lacuna here.</span></a></li><script type="text/javascript">document.getElementById('note_LCL402_98_1').style.display = "none";</script><li class="note" id="note_LCL402_98_2"><a class="footnoteCrossrefLink" href="#target_note_LCL402_98_2" title="Click to highlight in text"><sup class="lineRef">2</sup><figure id="fig_LCL402.98.1">
<a class="imageLink" href="/view/LCL402/figures/LCL402-p98-f1.png" target="_blank" title="special character"><img alt="special character" src="/view/LCL402/figures/LCL402-p98-f1.png"/></a>
</figure> X <span class="italic">MSS.</span>: HS LX <span class="italic">Glandorp.</span></a></li><script type="text/javascript">document.getElementById('note_LCL402_98_2').style.display = "none";</script></ul></section></notes></section>