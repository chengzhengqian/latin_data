<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

est. Quantoque coniunctis magis navibus confligendi
potestas dabatur, tanto superiores erant
Vatiniani; qui admiranda virtute ex suis navibus in
hostium navis transilire non dubitabant et dimicatione
aequata longe superiores virtute rem feliciter
gerebant. Deprimitur ipsius Octavi quadriremis,
multae praeterea capiuntur aut rostris perforatae
merguntur; propugnatores Octaviani partim in
navibus iugulantur, partim in mare praecipitantur.
Ipse Octavius se in scapham confert; in quam plures
cum confugerent, depressa scapha vulneratus tamen
adnatat ad suum myoparonem. Eo receptus, cum
proelium nox dirimeret, tempestate magna velis
profugit. Sequuntur hunc suae naves non nullae,
quas casus ab illo periculo vindicarat.</p>
</section>
<section class="div2">
<p><span class="br"></span><span class="lineNumber">47</span><span class="br"></span>At Vatinius re bene gesta receptui cecinit suisque
omnibus incolumibus in eum se portum victor
recepit, quo ex portu classis Octavi ad dimicandum
processerat. Capit ex eo proelio penterem unam,
triremis duas, dicrotas VIII complurisque remiges
Octavianos posteroque ibi die, dum suas captivasque
navis reficeret, consumpto post diem tertium contendit
in insulam Issam, quod eo se recepisse ex
fuga credebat Octavium. Erat in ea<a class="footnoteLink" href="#note_LCL402_86_1" id="target_note_LCL402_86_1"><sup>1</sup></a> nobilissimum
regionum earum oppidum coniunctissimumque
Octavio. Quo ut venit, oppidani supplices se Vatinio


</p></section><notes><section class="footnotes"><ul><li class="note" id="note_LCL402_86_1"><a class="footnoteCrossrefLink" href="#target_note_LCL402_86_1" title="Click to highlight in text"><sup class="lineRef">1</sup><span class="italic">The MSS. vary between</span> eum <span class="italic">and</span> ea. <span class="italic">Possibly some unfamiliar place name produced the present readings. Thus Larsen conjectured</span> Ratineum.</a></li><script type="text/javascript">document.getElementById('note_LCL402_86_1').style.display = "none";</script></ul></section></notes></section>