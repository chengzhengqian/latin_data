<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

fidemque suam in re omni interponit. Cum diu dubitasset Cassius quid sibi faciendum quidve Lepido esset credendum, neque ullum exitum consili sui reperiret si permaneret in sententia, postulat uti munitiones disicerentur sibique liber exitus daretur. Non tantum indutiis factis sed prope iam pace<a class="footnoteLink" href="#note_LCL402_112_1" id="target_note_LCL402_112_1"><sup>1</sup></a> constituta opera cum<a class="footnoteLink" href="#note_LCL402_112_2" id="target_note_LCL402_112_2"><sup>2</sup></a> complanarent custodiaeque munitionum essent deductae, auxilia regis in id castellum Marcelli quod proximum erat regis castris, neque opinantibus omnibus—si tamen in omnibus fuit Cassius: nam de huius conscientia dubitabatur—, impetum fecerunt complurisque ibi milites oppresserunt.
Quod nisi celeriter indignatione et auxilio Lepidi proelium esset diremptum, maior calamitas esset accepta.</p>
</section>
<section class="div2">
<p><span class="br"></span><span class="lineNumber">64</span><span class="br"></span>Cum iter Cassio patefactum esset, castra Marcellus cum Lepido coniungit. Lepidus eodem tempore Marcellusque Cordubam cum suis, Cassius proficiscitur Carmonem. Sub idem tempus Trebonius proconsul
ad provinciam obtinendam venit. De cuius adventu ut cognovit Cassius, legiones quas secum habuerat equitatumque in hiberna distribuit; ipse omnibus suis rebus celeriter correptis Malacam contendit ibique adverso tempore navigandi navis conscendit, ut ipse praedicabat, ne se Lepido et Trebonio et Marcello committeret, ut amici eius dictitabant, ne per eam provinciam minore cum



</p></section><notes><section class="footnotes"><ul><li class="note" id="note_LCL402_112_1"><a class="footnoteCrossrefLink" href="#target_note_LCL402_112_1" title="Click to highlight in text"><sup class="lineRef">1</sup>pace <span class="italic">added by Nipperdey.</span></a></li><script type="text/javascript">document.getElementById('note_LCL402_112_1').style.display = "none";</script><li class="note" id="note_LCL402_112_2"><a class="footnoteCrossrefLink" href="#target_note_LCL402_112_2" title="Click to highlight in text"><sup class="lineRef">2</sup>cum <span class="italic">added by Aldus.</span></a></li><script type="text/javascript">document.getElementById('note_LCL402_112_2').style.display = "none";</script></ul></section></notes></section>