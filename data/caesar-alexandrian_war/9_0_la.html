<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

leniter flante navis onerarias Caesar remulco victricibus
suis navibus Alexandream deducit.</p>
</section>
<section class="div2">
<p><span class="br"></span><span class="lineNumber">12</span><span class="br"></span>Eo detrimento adeo sunt fracti Alexandrini, cum iam non virtute propugnatorum, sed scientia classiariorum se victos viderent, ut vix ex aedificiis defendi posse se confiderent, quibus et superioribus locis sublevabantur,<a class="footnoteLink" href="#note_LCL402_26_1" id="target_note_LCL402_26_1"><sup>1</sup></a> et materiam cunctam obicerent, quod nostrae classis oppugnationem etiam ad terram verebantur. Idem, postea quam Ganymedes in concilio confirmavit sese et eas quae essent amissae restituturum et numerum adaucturum, magna spe et fiducia veteres reficere navis accuratiusque huic rei studere atque inservire instituerunt. Ac tametsi amplius CX navibus longis in portu navalibusque amiserant, non tamen reparandae classis cogitationem
deposuerunt. Videbant enim non auxilia Caesari, non commeatus supportari posse, si classe ipsi valerent; praeterea nautici homines urbis et regionis maritimae cotidianoque usu a pueris exercitati
ad naturale ac domesticum bonum refugere cupiebant et quantum parvulis navigiis profecissent sentiebant; itaque omni studio ad parandam classem incubuerunt.</p>
</section><notes><section class="footnotes"><ul><li class="note" id="note_LCL402_26_1"><a class="footnoteCrossrefLink" href="#target_note_LCL402_26_1" title="Click to highlight in text"><sup class="lineRef">1</sup><span class="italic">This clause is faulty as it stands in the MSS., which read</span>—quibus et superioribus locis sublevabantur, ut ex aedificiis defendi possent. I <span class="italic">have adopted Dinter’s conjecture.</span></a></li><script type="text/javascript">document.getElementById('note_LCL402_26_1').style.display = "none";</script></ul></section></notes></section>