<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

sinistraque intervallis simplicibus ordinibus instructis. Perfecit inceptum castrorum opus Domitius parte copiarum pro vallo constituta.</p>
</section>
<section class="div2">
<p><span class="br"></span><span class="lineNumber">38</span><span class="br"></span>Proxima nocte Pharnaces interceptis tabellariis, qui de Alexandrinis rebus litteras ad Domitium ferebant, cognoscit Caesarem magno in periculo versari flagitarique ab Domitio ut quam primum Caesari subsidia mitteret propiusque ipse Alexandream
per Syriam accederet. Qua cognita re Pharnaces victoriae loco ducebat, si trahere tempus posset, cum discedendum Domitio celeriter putaret. Itaque ab oppido, qua facillimum accessum et aequissimum ad dimicandum nostris videbat, fossas duas derectas non ita magno medio intervallo relicto IIII pedum altitudinis in eum locum deduxit quo longius constituerat suam non producere aciem. Inter has fossas aciem semper instruebat, equitatum autem omnem ab lateribus extra fossam collocabat; qui neque aliter utilis esse poterat et multum numero anteibat nostrum equitatum.</p>
</section>
<section class="div2">
<p><span class="br"></span><span class="lineNumber">39</span><span class="br"></span>Domitius autem, cum Caesaris magis periculo quam suo commoveretur neque se tuto discessurum arbitraretur, si condiciones quas reiecerat rursus appeteret aut sine causa<a class="footnoteLink" href="#note_LCL402_72_1" id="target_note_LCL402_72_1"><sup>1</sup></a> discederet, ex propinquis castris in aciem exercitum eduxit; XXXVI. legionem in dextro cornu collocavit, Ponticam in sinistro, Deiotari legiones in mediam aciem contulit, quibus


</p></section><notes><section class="footnotes"><ul><li class="note" id="note_LCL402_72_1"><a class="footnoteCrossrefLink" href="#target_note_LCL402_72_1" title="Click to highlight in text"><sup class="lineRef">1</sup>sine causa <span class="italic">MSS. Hoffmann conjectured</span> si negatis.</a></li><script type="text/javascript">document.getElementById('note_LCL402_72_1').style.display = "none";</script></ul></section></notes></section>