<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

uti atque ante consuessent, vulgoque inter se conferebant
et degustando quantum inter se differrent aquae cognoscebant. Parvo vero temporis spatio haec propior bibi omnino non poterat, illa inferior corruptior iam salsiorque reperiebatur.</p>
</section>
<section class="div2">
<p><span class="br"></span><span class="lineNumber">7</span><span class="br"></span>Quo facto dubitatione sublata tantus incessit timor ut ad extremum periculi omnes deducti viderentur atque alii morari Caesarem dicerent quin navis conscendere iuberet,<a class="footnoteLink" href="#note_LCL402_18_1" id="target_note_LCL402_18_1"><sup>1</sup></a> alii multo gravius extimescerent,
quod neque celari Alexandrini possent in apparanda fuga, cum tam parvo spatio distarent ab ipsis, neque illis imminentibus atque insequentibus ullus in navis receptus daretur. Erat autem magna multitudo oppidanorum in parte Caesaris, quam domiciliis ipsorum non moverat, quod ea se fidelem palam nostris esse simulabat et descivisse a suis videbatur: at mihi si<a class="footnoteLink" href="#note_LCL402_18_2" id="target_note_LCL402_18_2"><sup>2</sup></a> defendendi essent Alexandrini neque fallaces esse<a class="footnoteLink" href="#note_LCL402_18_3" id="target_note_LCL402_18_3"><sup>3</sup></a> neque temerarii, multa oratio frustra absumeretur; cum vero uno tempore et natio eorum et natura cognoscatur, aptissimum esse hoc genus ad proditionem dubitare nemo potest.</p>
</section>
<section class="div2">
<p><span class="br"></span><span class="lineNumber">8</span><span class="br"></span>Caesar suorum timorem consolatione et ratione minuebat. Nam puteis fossis aquam dulcem reperiri posse adfirmabat: omnia enim litora naturaliter aquae dulcis venas habere. Quod si alia esset




</p></section><notes><section class="footnotes"><ul><li class="note" id="note_LCL402_18_1"><a class="footnoteCrossrefLink" href="#target_note_LCL402_18_1" title="Click to highlight in text"><sup class="lineRef">1</sup><span class="italic">The MSS. are divided between</span> iuberent <span class="italic">and</span> iuberet</a></li><script type="text/javascript">document.getElementById('note_LCL402_18_1').style.display = "none";</script><li class="note" id="note_LCL402_18_2"><a class="footnoteCrossrefLink" href="#target_note_LCL402_18_2" title="Click to highlight in text"><sup class="lineRef">2</sup>ut mihi <span class="italic">MSS.</span>: at mihi si <span class="italic">Madvig.</span></a></li><script type="text/javascript">document.getElementById('note_LCL402_18_2').style.display = "none";</script><li class="note" id="note_LCL402_18_3"><a class="footnoteCrossrefLink" href="#target_note_LCL402_18_3" title="Click to highlight in text"><sup class="lineRef">3</sup>essent <span class="italic">MSS.</span>: esse <span class="italic">Nipperdey.</span></a></li><script type="text/javascript">document.getElementById('note_LCL402_18_3').style.display = "none";</script></ul></section></notes></section>