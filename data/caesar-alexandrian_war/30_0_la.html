<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

putasset, ex quibus cum duas ad Caesarem missas audisset, audacius in Armenia substitisse, perseverare
coepit, ut eo quoque regno decederet; neque enim aliud ius esse Cappadociae atque Armeniae, nec iuste eum postulare ut in Caesaris adventum res integra differretur; id enim esse integrum quod ita esset ut fuisset. His responsis datis cum eis copiis quas supra scripsi profectus est in Armeniam locisque superioribus iter facere instituit: nam ex Ponto a Comanis iugum editum silvestre est, pertinens in Armeniam minorem, quo Cappadocia finitur ab Armenia; cuius itineris has esse certas opportunitates
vidit,<a class="footnoteLink" href="#note_LCL402_68_1" id="target_note_LCL402_68_1"><sup>1</sup></a> quod in locis superioribus nullus impetus repentinus accidere hostium poterat, et quod Cappadocia
his iugis subiecta magnam commeatus copiam erat sumministratura.</p>
</section>
<section class="div2">
<p><span class="br"></span><span class="lineNumber">36</span><span class="br"></span>Compluris interim legationes Pharnaces ad Domitium
mittit quae de pace agerent regiaque munera Domitio ferrent. Ea constanter omnia aspernabatur nec sibi quicquam fore antiquius quam dignitatem populi Romani et regna sociorum reciperare legatis respondebat. Magnis et continuis itineribus confectis
cum adventaret ad Nicopolim, quod oppidum positum in Armenia minore est plano ipso loco, montibus tamen altis ab duobus lateribus obiectis satis magno intervallo ab oppido remotis, castra




</p></section><notes><section class="footnotes"><ul><li class="note" id="note_LCL402_68_1"><a class="footnoteCrossrefLink" href="#target_note_LCL402_68_1" title="Click to highlight in text"><sup class="lineRef">1</sup>vidit <span class="italic">added by Forchhammer.</span></a></li><script type="text/javascript">document.getElementById('note_LCL402_68_1').style.display = "none";</script></ul></section></notes></section>