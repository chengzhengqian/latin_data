<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

tamen angustissimum intervallum frontis reliquit reliquis cohortibus in subsidiis collocatis. Sic utrimque
acie instructa processum est ad dimicandum.</p>
</section>
<section class="div2">
<p><span class="br"></span><span class="lineNumber">40</span><span class="br"></span>Signo sub idem tempus ab utroque dato concurritur:
acriter varieque pugnatur. Nam XXXVI. legio, cum extra fossam in equites regis impetum fecisset, adeo secundum proelium fecit ut moenibus oppidi succederet fossamque transiret aversosque hostis aggrederetur. At Pontica ex altera parte legio, cum paulum aversa hostibus cessisset, fossam autem circumire ac transcendere<a class="footnoteLink" href="#note_LCL402_74_1" id="target_note_LCL402_74_1"><sup>1</sup></a> conata esset, ut aperto latere aggrederetur hostem, in ipso transitu fossae confixa et oppressa est. Deiotari vero legiones vix impetum sustinuerunt. Ita victrices regiae copiae cornu suo dextro mediaque acie converterunt se ad XXXVI. legionem. Quae tamen fortiter vincentium impetum sustinuit, magnis copiis hostium circumdata praesentissimo animo pugnans in orbem se recepit ad radices montium; quo Pharnaces insequi propter iniquitatem loci noluit. Ita Pontica legione paene tota amissa, magna parte Deiotari militum interfecta XXXVI. legio in loca se superiora contulit non amplius CCL desideratis. Ceciderunt
eo proelio splendidi atque inlustres viri non nulli, equites Romani. Quo tamen incommodo Domitius accepto reliquias exercitus dissipati collegit




</p></section><notes><section class="footnotes"><ul><li class="note" id="note_LCL402_74_1"><a class="footnoteCrossrefLink" href="#target_note_LCL402_74_1" title="Click to highlight in text"><sup class="lineRef">1</sup>acies secundo <span class="italic">MSS.</span>: ac transcendere <span class="italic">Nipperdey.</span></a></li><script type="text/javascript">document.getElementById('note_LCL402_74_1').style.display = "none";</script></ul></section></notes></section>