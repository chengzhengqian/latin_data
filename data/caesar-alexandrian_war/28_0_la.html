<section class="div1 language" lang="la"><header><hgroup><h1>Caesar</h1></hgroup></header><section class="div2"><p class="noindent">

statuit, ne qua rursus nova dissensio, prius quam diuturnitate confirmarentur regibus imperia, per homines seditiosos nasceretur. Legiones ibi veterana
sexta secum reducta ceteras reliquit, quo firmius esset eorum regum imperium, qui neque amorem suorum habere poterant, quod fideliter permanserant in Caesaris amicitia, neque vetustatis auctoritatem, paucis diebus reges constituti. Simul ad imperi nostri dignitatem utilitatemque publicam pertinere existimabat, si permanerent in fide reges, praesidiis eos nostris esse tutos; si essent ingrati, posse isdem praesidiis coerceri. Sic rebus omnibus confectis et collocatis ipse<a class="footnoteLink" href="#note_LCL402_64_1" id="target_note_LCL402_64_1"><sup>1</sup></a> profectus est in Syriam.</p>
</section>
<section class="div2">
<p><span class="br"></span><span class="lineNumber">34</span><span class="br"></span>Dum haec in Aegypto geruntur, rex Deiotarus ad Domitium Calvinum, cui Caesar Asiam finitimasque provincias administrandas tradiderat, venit oratum ne Armeniam minorem, regnum suum, neve Cappadociam,
regnum Ariobarzanis, possideri vastarique pateretur a Pharnace; quo malo nisi liberarentur, imperata se facere pecuniamque promissam Caesari non posse persolvere. Domitius, non tantum ad explicandos sumptus rei militaris cum pecuniam necessariam esse iudicaret, sed etiam turpe populo Romano et C. Caesari victori sibique infame esse statueret regna sociorum atque amicorum ab externo rege occupari, nuntios confestim ad Pharnacem misit,




</p></section><notes><section class="footnotes"><ul><li class="note" id="note_LCL402_64_1"><a class="footnoteCrossrefLink" href="#target_note_LCL402_64_1" title="Click to highlight in text"><sup class="lineRef">1</sup><span class="italic">The MSS. add</span> itinere terrestri, <span class="italic">which Nipperdey deleted.</span></a></li><script type="text/javascript">document.getElementById('note_LCL402_64_1').style.display = "none";</script></ul></section></notes></section>