<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
metu commutatam annonam esse dicebant: quae quia rursus in meo reditu facta erat durior, a me, cuius adventu fore vilitatem boni viri dictitabant, annona flagitabatur.</p>
</section>
<section class="div2">
<p>VII. Ego denique non solum ab operis tuis impulsu tuo nominabar, sed etiam depulsis ac dissipatis tuis copiis a populo Romano universo, qui tum in Capitolium convenerat, cum illo die minus valerem, in senatum nominatim <span class="br"></span><span class="lineNumber">16</span><span class="br"></span> vocabar. Veni exspectatus: multis iam sententiis dictis rogatus sum sententiam: dixi rei publicae saluberrimam, mihi necessariam. Petebatur a me frumenti copia, annonae vilitas: possem aliquid in ea re necne ratio non habebatur: flagitabar bonorum expostulatione: improborum convitia sustinere non poteram. Delegavi amico locupletiori, non quo illi ita de me merito onus illud imponerem—succubuissem enim potius ipse,—sed quia videbam id, quod omnes, quod nos de Cn. Pompeio polliceremur, id illum fide, consilio, virtute, auctoritate, felicitate denique sua <span class="br"></span><span class="lineNumber">17</span><span class="br"></span> facillime perfecturum. Itaque sive hunc di immortales fructum mei reditus populo Romano tribuunt, ut, quem ad modum discessu meo frugum inopia, fames, vastitas, caedes, incendia, rapinae, scelerum 
</p></section><notes></notes></section>