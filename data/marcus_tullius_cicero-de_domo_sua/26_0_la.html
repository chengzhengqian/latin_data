<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

C. Caesaris, viri fortissimi?—Minime. Neque enim mea iam quidquam interest exceptis iis telis, quae ex <span class="br"></span><span class="lineNumber">40</span><span class="br"></span> illius actionibus in meum corpus immissa sunt. Sed haec de auspiciis, quae ego nunc perbreviter attingo, acta sunt a te. Tu tuo praecipitante iam et debilitato tribunatu auspiciorum patronus subito exstitisti: tu M. Bibulum in contionem, tu augures produxisti: a te interrogati augures responderunt, cum de caelo servatum sit, cum populo agi non posse: tibi M. Bibulus quaerenti se de caelo servasse respondit, idemque in contione dixit, ab Appio tuo fratre productus, te omnino, quod contra auspicia adoptatus esses, tribunum non fuisse. Tua denique omnis actio posterioribus mensibus fuit: omnia, quae C. Caesar egisset, quod contra auspicia essent acta, per senatum rescindi oportere: quod si fieret, dicebas te tuis umeris me custodem urbis in urbem relaturum. Videte hominis amentiam . . .<a class="footnoteLink" href="#note_LCL158_182_1" id="target_note_LCL158_182_1"><sup>1</sup></a> per suum tribunatum <span class="br"></span><span class="lineNumber">41</span><span class="br"></span>Caesaris actis illigatus teneretur. Si et sacrorum iure pontifices et auspiciorum religione augures totum evertunt tribunatum tuum, quid quaeris amplius? an etiam apertius aliquod ius populi atque legum?</p>
</section>
<section class="div2">
<p>XVI. Hora fortasse sexta diei questus sum in iudicio, cum C. Antonium, collegam meum, defen­derem,



</p></section><notes><section class="footnotes"><ul><li class="note" id="note_LCL158_182_1"><a class="footnoteCrossrefLink" href="#target_note_LCL158_182_1" title="Click to highlight in text"><sup class="lineRef">1</sup><span class="italic">A gap in the</span> <span class="italic"><span class="sc">mss</span></span> <span class="italic">. here:</span> quasi non ipse <span class="italic">supplied by Halm.</span></a></li><script type="text/javascript">document.getElementById('note_LCL158_182_1').style.display = "none";</script></ul></section></notes></section>