<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">117</span><span class="br"></span> Pontifex, inquit, adfuit. Non te pudet, cum apud pontifices res agatur, pontificem dicere et non collegium pontificum adfuisse, praesertim cum tribunus plebis vel denuntiare potueris vel etiam cogere? Esto: collegium non adhibuisti. Quid? de collegio quis tandem adfuit? Opus erat<a class="footnoteLink" href="#note_LCL158_272_1" id="target_note_LCL158_272_1"><sup>1</sup></a> enim auctoritate, quae est in his omnibus, sed tamen auget et aetas et honos dignitatem: opus erat etiam scientia, quam si omnes consecuti sunt, tamen certe peritiores vetustas <span class="br"></span><span class="lineNumber">118</span><span class="br"></span> facit. Quis ergo adfuit? Frater, inquit, uxoris meae. Si auctoritatem quaerimus, etsi id est aetatis, ut nondum consecutus sit, tamen quanta est in adolescente auctoritas, ea propter tantam coniunctionem adfinitatis minor est putanda. Sin autem scientia est quaesita, quis erat minus peritus quam is, qui paucis illis diebus in collegium venerat? qui etiam tibi erat magis obstrictus beneficio recenti, cum se fratrem uxoris tuae fratri tuo germano antelatum videbat; etsi in eo providisti ne frater te accusare possit. Hanc tu igitur dedicationem appellas, ad quam non collegium, non honoribus populi Romani ornatum pontificem, non denique adolescentem quemquam




</p></section><notes><section class="footnotes"><ul><li class="note" id="note_LCL158_272_1"><a class="footnoteCrossrefLink" href="#target_note_LCL158_272_1" title="Click to highlight in text"><sup class="lineRef">1</sup>opus erat <span class="italic">corr. by Markland for</span> posuerat <span class="italic">of</span> <span class="italic"><span class="sc">mss</span></span>.</a></li><script type="text/javascript">document.getElementById('note_LCL158_272_1').style.display = "none";</script></ul></section></notes></section>