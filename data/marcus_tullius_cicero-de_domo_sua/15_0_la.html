<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ademisses: quas aut numquam tibi ille litteras misit aut, si misit, in contione recitari noluit: at, sive ille misit sive tu finxisti, certe consilium tuum de Catonis honore illarum litterarum recitatione <span class="br"></span><span class="lineNumber">23</span><span class="br"></span> patefactum est. Sed omitto Catonem, cuius eximia virtus, dignitas et in eo negotio, quod gessit, fides et continentia tegere videretur improbitatem et legis et actionis tuae: quid? homini post homines natos turpissimo, sceleratissimo, contaminatissimo quis illam opimam fertilemque Syriam, quis bellum cum pacatissimis gentibus, quis pecuniam ad emendos agros constitutam, ereptam ex sui<a class="footnoteLink" href="#note_LCL158_160_1" id="target_note_LCL158_160_1"><sup>1</sup></a> Caesaris rebus actis, quis imperium infinitum dedit? Cui quidem cum Ciliciam dedisses, mutasti pactionem et Ciliciam ad praetorem item extra ordinem transtulisti: Gabinio pretio amplificato Syriam nominatim dedisti. Quid? homini taeterrimo, crudelissimo, fallacissimo, omnium scelerum libidinumque maculis notatissimo, L. Pisoni, nonne nominatim populos liberos, multis senatus consultis, etiam recenti lege generi ipsius liberatos, vinctos et constrictos tradidisti? Nonne, cum ab eo merces tui beneficii pretiumque provinciae meo sanguine tibi esset persolutum, tamen aerarium cum <span class="br"></span><span class="lineNumber">24</span><span class="br"></span> eo partitus es? Itane vero? tu provincias conÂ­sulares,



</p></section><notes><section class="footnotes"><ul><li class="note" id="note_LCL158_160_1"><a class="footnoteCrossrefLink" href="#target_note_LCL158_160_1" title="Click to highlight in text"><sup class="lineRef">1</sup>ex sui <span class="italic">Niebuhr:</span> vi <span class="italic"><span class="sc">mss</span></span>.</a></li><script type="text/javascript">document.getElementById('note_LCL158_160_1').style.display = "none";</script></ul></section></notes></section>