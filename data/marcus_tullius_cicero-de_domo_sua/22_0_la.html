<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
liberae civitatis, ut nihil de capite civis aut de bonis sine iudicio senatus aut populi aut eorum, qui de quaque re constituti iudices sint, detrahi possit. <span class="br"></span><span class="lineNumber">34</span><span class="br"></span> Videsne me non radicitus evellere omnes actiones tuas neque illud agere, quod apertum est, te omnino nihil gessisse iure, non fuisse tribunum plebis, hodie esse patricium? Dico apud pontifices: augures adsunt: versor in medio iure publico.</p>
<p>Quod est, pontifices, ius adoptionis? nempe ut is adoptet, qui neque procreare iam liberos possit et, cum potuerit, sit expertus. Quae deinde causa cuique sit adoptionis, quae ratio generum ac dignitatis, quae sacrorum quaeri a pontificum collegio solet. Quid est horum in ista adoptione quaesitum? Adoptat annos viginti natus, etiam minor senatorem. Liberorumne causa? At procreare potest. Habet uxorem, suscipiet ex ea liberos. Exheredabit igitur pater filium. Quid? sacra Clodiae gentis cur intereunt quod in te est? quae omnis notio pontificum, <span class="br"></span><span class="lineNumber">35</span><span class="br"></span> cum adoptarere, esse debuit. Nisi forte ex te ita quaesitum est num perturbare rem publicam sediÂ­tionibus



</p></section><notes></notes></section>