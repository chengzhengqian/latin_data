<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">121</span><span class="br"></span> Nihil loquor de pontificio iure, nihil de ipsius verbis dedicationis, nihil de religione, caerimoniis: non dissimulo me nescire ea, quae, etiam si scirem, dissimularem, ne aliis molestus, vobis etiam curiosus viderer: etsi effluunt multa ex vestra disciplina, quae etiam ad nostras aures saepe permanant. Postem teneri in dedicatione oportere videor audisse templi: ibi enim postis est, ubi templi aditus et valvae. Ambulationis postes nemo umquam tenuit in dedicando: simulacrum autem aut aram si dedicasti, sine religione loco moveri potest. Sed iam hoc dicere tibi non licebit, quoniam pontificem postem tenuisse dixisti.</p>
<span class="br"></span><span class="lineNumber">122</span><span class="br"></span><p>Quamquam quid ego de dedicatione loquor? aut quid de vestro iure et religione contra quam proposueram disputo?</p>
</section>
<section class="div2">
<p>XLVII. Ego vero, si omnia solemnibus verbis, veteribus et traditis<a class="footnoteLink" href="#note_LCL158_276_1" id="target_note_LCL158_276_1"><sup>1</sup></a> institutis acta esse dicerem, tamen me rei publicae iure defenderem. An, cum tu eius civis discessu, cuius unius opera senatus atque omnes boni civitatem esse incolumem totiens iudicassent, oppressam taeterrimo latrocinio cum duobus sceleratissimis consulibus rem


</p></section><notes><section class="footnotes"><ul><li class="note" id="note_LCL158_276_1"><a class="footnoteCrossrefLink" href="#target_note_LCL158_276_1" title="Click to highlight in text"><sup class="lineRef">1</sup>traditis <span class="italic">Madvig: praeditis <span class="sc">mss</span>.</span></a></li><script type="text/javascript">document.getElementById('note_LCL158_276_1').style.display = "none";</script></ul></section></notes></section>