<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

praetorem renuntiari, si modo eadem prima littera competitorem habuisset aliquem, aedilitatem duobus in locis, partim in arca, partim in hortis suis, collocavit: signum de busto meretricis ablatum isti dedit, quod esset signum magis istorum quam publicae libertatis. Hanc deam quisquam violare audeat, imaginem meretricis, ornamentum sepulcri, a fure sublatam, a sacrilego collocatam? haec me domo mea pellet? haec ultrix adflictae civitatis, rei publicae spoliis ornabitur? haec erit in eo monumento, quod positum est, ut esset indicium oppressi senatus ad <span class="br"></span><span class="lineNumber">113</span><span class="br"></span> memoriam sempiternam turpitudinis? O Q. Catule,—patremne appellem ante an filium? Recentior enim memoria filii est et cum meis rebus gestis coniunctior,—tantumne te fefellit, cum mihi summa et cotiαie maiora praemia in re publica fore putabas? negabas fas esse duo consules esse in hac civitate inimicos rei publicae. Sunt inventi qui senatum tribuno furenti constrictum traderent, qui pro me patres conscriptos deprecari et populo supplices esse edictis atque imperio vetarent, quibus inspectantibus domus mea disturbaretur, diriperetur, qui denique ambustas fortunarum mearum reliquias suas domos <span class="br"></span><span class="lineNumber">114</span><span class="br"></span> comportari iuberent. Venio nunc ad patrem. Tu,




</p></section><notes></notes></section>