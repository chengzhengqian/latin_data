<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

Qui in iudicium venerant, sive accusatores erant sive rei, te deprecante damnabantur. Denique etiam ille novicius Ligus, venalis ascriptor et subscriptor tuus, cum M. Papirii sui fratris esset testamento et iudicio improbatus, mortem eius se velle persequi dixit: nomen Sex. Propertii detulit. Accusare alienae dominationis scelerisque socius propter <span class="br"></span><span class="lineNumber">50</span><span class="br"></span> calumniae metum non est ausus. De hac igitur lege. dicimus, quasi<a class="footnoteLink" href="#note_LCL158_194_1" id="target_note_LCL158_194_1"><sup>1</sup></a> iure rogata videatur: cuius quam quisque partem tetigit, digito, voce, praeda, suffragio, quocumque venit, repudiatus convictusque discessit.</p>
<p>Quid, si iis verbis scripta est ista proscriptio, ut se ipsa dissolvat? est enim, <span class="sc">quod</span> M. <span class="sc">Tullius falsum senatus consultum rettulerit</span>. Si igitur rettulit falsum senatus consultum, tum est rogatio: si non rettulit, nulla est. Satisne tibi videtur a senatu iudicatum me non modo non ementitum esse auctoritatem eius ordinis, sed etiam unum post urbem conditam diligentissime senatui paruisse? Quot modis doceo legem istam, quam vocas, non esse legem? Quid, si etiam pluribus de rebus una sortitione<a class="footnoteLink" href="#note_LCL158_194_2" id="target_note_LCL158_194_2"><sup>2</sup></a> tulisti, tamenne arbitraris, id, quod M. Drusus in legibus suis plerisque, nobilissimus ille vir, M. Scauro






</p></section><notes><section class="footnotes"><ul><li class="note" id="note_LCL158_194_1"><a class="footnoteCrossrefLink" href="#target_note_LCL158_194_1" title="Click to highlight in text"><sup class="lineRef">1</sup>quasi <span class="italic">Madvig:</span> quae <span class="italic"><span class="sc">mss</span></span>.</a></li><script type="text/javascript">document.getElementById('note_LCL158_194_1').style.display = "none";</script><li class="note" id="note_LCL158_194_2"><a class="footnoteCrossrefLink" href="#target_note_LCL158_194_2" title="Click to highlight in text"><sup class="lineRef">2</sup><span class="italic">So Halm:</span> sortitu retulisti <span class="italic"><span class="sc">mss</span></span>.</a></li><script type="text/javascript">document.getElementById('note_LCL158_194_2').style.display = "none";</script></ul></section></notes></section>