<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
exercitus perditorum, nonne providendum senatui fuit ne in hanc tantam materiem seditionis ista funesta fax adhaeresceret?</p>
</section>
<section class="div2">
<span class="br"></span><span class="lineNumber">14</span><span class="br"></span><p>VI. Fuit igitur causa capiendi novi consilii. Videte nunc fuerintne partes meae praecipuae. Quem tum Sergius ille tuus, quem Lollius, quem ceterae pestes in lapidatione illa nominabant? quem annonam praestare oportere dicebant? nonne me? Quid operarum illa concursatio nocturna? non a te ipso instituta me frumentum flagitabat? Quasi vero ego aut rei frumentariae praefuissem aut compressum aliquod frumentum tenerem aut in isto genere omnino quidquam aut curatione aut potestate valuissem. Sed homo ad caedem imminens meum nomen operis ediderat, imperitis iniecerat. Cum de mea dignitate in templo Iovis optimi maximi senatus frequentissimus, uno isto dissentiente, decrevisset, subito illo ipso die carissimam annonam <span class="br"></span><span class="lineNumber">15</span><span class="br"></span> nec opinata vilitas consecuta est. Erant qui deos immortales—id quod ego sentio—numine suo reditum meum dicerent comprobasse. Non nulli autem illam rem ad illam rationem coniecturamque revocabant, qui, quod in meo reditu spes otii et concordiae sita videbatur, in discessu autem cotidianus seditionis timor, iam paene belli depulso 
</p></section><notes></notes></section>