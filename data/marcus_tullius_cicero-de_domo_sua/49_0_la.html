<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

comitiis centuriatis municipiis civitatem ademit: ademit eisdem agros: de agris ratum est: fuit enim populi potestas: de civitate ne tam diu quidem valuit, quam diu illa Sullani temporis arma valuerunt. An vero Volaterranis, cum etiam tum essent in armis, L. Sulla victor, re publica recuperata, comitiis centuriatis, civitatem eripere non potuit, hodieque Volaterrani non modo cives, sed etiam optimi cives fruuntur nobiscum simul hac civitate: consulari homini P. Clodius, eversa re publica, civitatem adimere potuit concilio advocato, conductis operis non solum egentium, sed etiam servorum, Fidulio principe, <span class="br"></span><span class="lineNumber">80</span><span class="br"></span> qui se illo die confirmat Romae non fuisse? Quod si non fuit, quid te audacius, qui eius nomen<a class="footnoteLink" href="#note_LCL158_228_1" id="target_note_LCL158_228_1"><sup>1</sup></a> incideris? quid desperatius, qui ne ementiendo quidem potueris auctorem adumbrare meliorem? Sin autem is primus scivit, quod facile potuit, qui propter inopiam tecti in foro pernoctasset, cur non iuret se Gadibus fuisse, cum tu te fuisse Interamnae probaveris? Hoc tu igitur homo popularis iure munitam civitatem et libertatem nostram putas esse oportere, ut, si,





</p></section><notes><section class="footnotes"><ul><li class="note" id="note_LCL158_228_1"><a class="footnoteCrossrefLink" href="#target_note_LCL158_228_1" title="Click to highlight in text"><sup class="lineRef">1</sup><span class="italic">After</span> nomen <span class="italic">MÃ¼ller inserts</span> in aes.</a></li><script type="text/javascript">document.getElementById('note_LCL158_228_1').style.display = "none";</script></ul></section></notes></section>