<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

omnia Syrorum, Arabum Persarumque donaras, consecrasti. Quod si tum nihil est actum, quid in meis bonis agi potuit? Sin est ratum, cur ille gurges, helluatus tecum simul rei publicae sanguine, ad caelum tamen exstruit villam in Tusculano visceribus aerarii: mihi meas ruinas, quarum ego similem totam urbem esse passus non sum, aspicere non licuit?</p>
</section>
<section class="div2">
<span class="br"></span><span class="lineNumber">125</span><span class="br"></span><p>XLVIII. Omitto Gabinium: quid? exemplo tuo bona tua nonne L. Ninnius, vir fortissimus atque optimus, consecravit? quod si, quia ad te pertinet, ratum esse negas oportere, ea iura constituisti in praeclaro tribunatu tuo, quibus in te conversis recusares, alios everteres: sin ista consecratio legitima est, quid est quod profanum in tuis bonis esse possit? An consecratio nullum habet ius, dedicatio est religiosa? Quid ergo illa tua tum obtestatio tibicinis? quid foculus? quid preces? quid verba<a class="footnoteLink" href="#note_LCL158_280_1" id="target_note_LCL158_280_1"><sup>1</sup></a> prisca voluerunt? ementiri, fallere, abuti deorum immortalium numine ad hominum timorem voluisti? Nam si est illud ratum, mitto Gabinium: tua domus certe et quidquid habes aliud, Cereri est consecratum. Sin ille tibi ludus fuit, quid te impurius, qui religiones omnes



</p></section><notes><section class="footnotes"><ul><li class="note" id="note_LCL158_280_1"><a class="footnoteCrossrefLink" href="#target_note_LCL158_280_1" title="Click to highlight in text"><sup class="lineRef">1</sup>verba <span class="italic">suppl. by Halm.</span></a></li><script type="text/javascript">document.getElementById('note_LCL158_280_1').style.display = "none";</script></ul></section></notes></section>