<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
posse vivis viris fortibus excitari: si una cum bonis interissem, nullo modo posse rem publicam<a class="footnoteLink" href="#note_LCL158_248_1" id="target_note_LCL158_248_1"><sup>1</sup></a> recreari. <span class="br"></span><span class="lineNumber">97</span><span class="br"></span> Accepi, pontifices, magnum atque incredibilem dolorem: non nego, neque istam mihi ascisco sapientiam, quam non nulli in me requirebant, qui me animo nimis fracto esse atque adflicto loquebantur. An ego poteram, cum a tot rerum tanta varietate divellerer, quas idcirco praetereo, quod ne nunc quidem sine fletu commemorare possum, infitiari me esse hominem et communem naturae sensum repudiare? Tum vero neque illud meum factum laudabile nec beneficium ullum a me in rem publicam profectum dicerem, si quidem ea rei publicae causa reliquissem, quibus aequo animo carerem, eamque animi duritiam, sicut corporis, quod cum uritur, non sentit, stuporem potius quam virtutem putarem.</p>
</section>
<section class="div2">
<span class="br"></span><span class="lineNumber">98</span><span class="br"></span><p>XXXVII. Suscipere tantos animi dolores atque ea, quae capta urbe accidunt victis, stante urbe, unum perpeti et iam se videre distrahi a complexu suorum, disturbari tecta, diripi fortunas, patriae denique causa patriam ipsam amittere, spoliari populi Romani beneficiis amplissimis, praecipitari ex altissimo dignitatis gradu, videre praetextos inimicos, nondum morte complorata, arbitria petentes funeris: haec omnia subire conservandorum civium causa atque id,<a class="footnoteLink" href="#note_LCL158_248_2" id="target_note_LCL158_248_2"><sup>2</sup></a> cum dolenter adsis non tam sapiens quam ii, qui



</p></section><notes><section class="footnotes"><ul><li class="note" id="note_LCL158_248_1"><a class="footnoteCrossrefLink" href="#target_note_LCL158_248_1" title="Click to highlight in text"><sup class="lineRef">1</sup>rem publicam <span class="italic">suppl. by NÃ¤gelsbach.</span></a></li><script type="text/javascript">document.getElementById('note_LCL158_248_1').style.display = "none";</script><li class="note" id="note_LCL158_248_2"><a class="footnoteCrossrefLink" href="#target_note_LCL158_248_2" title="Click to highlight in text"><sup class="lineRef">2</sup>id <span class="italic">Pet.:</span> ita <span class="italic"><span class="sc">mss.</span></span></a></li><script type="text/javascript">document.getElementById('note_LCL158_248_2').style.display = "none";</script></ul></section></notes></section>