<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
voluerunt. Nullum est in hac urbe collegium, nulli pagani aut montani, quoniam plebei quoque urbanae maiores nostri conventicula et quasi concilia quaedam esse voluerunt, qui non amplissime non modo de <span class="br"></span><span class="lineNumber">75</span><span class="br"></span> salute mea, sed etiam de dignitate decreverint. Nam quid ego illa divina atque immortalia municipiorum et coloniarum et totius Italiae decreta commemorem, quibus tamquam gradibus mihi videor in caelum ascendisse, non solum in patriam revertisse? Ille vero dies qui fuit, cum te, P. Lentule, legem de me ferente populus Romanus ipse vidit sensitque quantus et quanta dignitate essem<a class="footnoteLink" href="#note_LCL158_222_1" id="target_note_LCL158_222_1"><sup>1</sup></a>? Constat enim nullis umquam comitiis campum Martium tanta celebritate, tanto splendore omnis generis hominum, aetatum, ordinum floruisse. Omitto civitatium, nationum, provinciarum, regum, orbis denique terrarum de meis in omnes mortales meritis unum iudicium unumque consensum: adventus meus atque introitus in urbem qui fuit? utrum me patria sic accepit, ut lucem salutemque redditam sibi ac restitutam accipere debuit, an ut crudelem tyrannum, quod vos, Catilinae <span class="br"></span><span class="lineNumber">76</span><span class="br"></span> gregales, de me dicere solebatis? Itaque ille unus dies, quo die me populus Romanus a porta in Capitolium atque inde domum sua celebritate laetitiaque comitatum honestavit, tantae mihi iucunditati fuit, ut tua mihi conscelerata illa vis non modo non





</p></section><notes><section class="footnotes"><ul><li class="note" id="note_LCL158_222_1"><a class="footnoteCrossrefLink" href="#target_note_LCL158_222_1" title="Click to highlight in text"><sup class="lineRef">1</sup>esset <span class="italic">Pet.</span></a></li><script type="text/javascript">document.getElementById('note_LCL158_222_1').style.display = "none";</script></ul></section></notes></section>