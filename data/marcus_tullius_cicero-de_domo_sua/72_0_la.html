<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

scientem,<a class="footnoteLink" href="#note_LCL158_274_1" id="target_note_LCL158_274_1"><sup>1</sup></a> cum haberes in collegio familiarissimos, adhibere potuisti? Adfuit is, si modo adfuit, quem tu <span class="br"></span><span class="lineNumber">119</span><span class="br"></span> impulisti, soror rogavit, mater coëgit. Videte igitur, pontifices, quid statuatis in mea causa de omnium fortunis, verbone pontificis putetis, si is postem tenuerit et aliquid dixerit, domum unius cuiusque consecrari posse, an istae dedicationes et templorum et delubrorum religiones ad honorem deorum immortalium sine ulla civium calamitate a maioribus nostris constitutae sint? Est inventus tribunus plebis qui consularibus copiis instructus omni impetu furoris in eum civem irruerit, quem perculsum ipsa <span class="br"></span><span class="lineNumber">120</span><span class="br"></span> res publica suis manibus extolleret.</p>
</section>
<section class="div2">
<p>XLVI. Quid? si qui similis istius—neque enim iam deerunt qui imitari velint—aliquem mei dissimilem, cui res publica non tantum debeat, per vim adflixerit, domum eius per pontificem dedicaverit, id vos ista auctoritate constituetis ratum esse oportere? Dicitis: Quem reperiet pontificem? Quid? pontifex et tribunus plebis idem esse non potest? M. Drusus, ille clarissimus vir, tribunus plebis, pontifex fuit: ergo si is Q. Caepionis, inimici sui, postem aedium tenuisset et pauca verba fecisset, aedes Caepionis essent dedi­catae?


</p></section><notes><section class="footnotes"><ul><li class="note" id="note_LCL158_274_1"><a class="footnoteCrossrefLink" href="#target_note_LCL158_274_1" title="Click to highlight in text"><sup class="lineRef">1</sup>scientem <span class="italic">suppl. by Lambinus.</span></a></li><script type="text/javascript">document.getElementById('note_LCL158_274_1').style.display = "none";</script></ul></section></notes></section>