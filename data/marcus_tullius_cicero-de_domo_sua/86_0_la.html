<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

cogeretur, qua tandem istum perturbatione mentis omnium templorum atque tectorum totiusque urbis praedonem fuisse censetis, cum pro detestatione tot scelerum unam aram nefarie consecraret? <span class="br"></span><span class="lineNumber">141</span><span class="br"></span> Non potuit ullo modo—quamquam et insolentia dominatus extulerat animos et erat incredibili armatus audacia—non in agendo ruere ac saepe peccare, praesertim illo pontifice et magistro qui cogeretur docere ante quam ipse didicisset. Magna vis est quum in deorum immortalium numine tum vero in ipsa re publica. Di immortales suorum templorum custodem ac praesidem sceleratissime pulsum quum viderent, ex suis templis in eius aedes immigrare nolebant. Itaque istius vaecordissimi mentem cura metuque terrebant. Res vero publica quamquam erat exterminata mecum, tamen obversabatur ante oculos exstinctoris sui et ab istius inflammato atque indomito furore iam tum se meque repetebat. Qua re quid est mirum, si iste metu exagitatus,<a class="footnoteLink" href="#note_LCL158_302_1" id="target_note_LCL158_302_1"><sup>1</sup></a> furore instinctus, scelere praeceps, neque institutas caerimonias persequi neque verbum ullum sollemne potuit effari?</p>
</section>
<section class="div2">
<span class="br"></span><span class="lineNumber">142</span><span class="br"></span><p>LVI. Quae cum ita sint, pontifices, revocate iam animos vestros ab hac subtili nostra disputatione ad universam rem publicam, quam antea cum viris fortibus multis, in hac vero causa solis vestris cervicibus sustinetis. Vobis universi senatus perpetua auctori­tas,


</p></section><notes><section class="footnotes"><ul><li class="note" id="note_LCL158_302_1"><a class="footnoteCrossrefLink" href="#target_note_LCL158_302_1" title="Click to highlight in text"><sup class="lineRef">1</sup>metu exagitatus <span class="italic">Pet.</span>: metus <span class="italic"><span class="sc">mss</span>.</span></a></li><script type="text/javascript">document.getElementById('note_LCL158_302_1').style.display = "none";</script></ul></section></notes></section>