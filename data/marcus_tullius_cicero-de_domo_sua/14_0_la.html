<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">21</span><span class="br"></span>praefecisti. Dices: Quem virum? Sanctissimum, prudentissimum, fortissimum, amicissimum rei publicae, virtute, consilio, ratione vitae mirabili ad laudem et prope singulari! Sed quid ad te, qui negas esse verum quemquam ulli rei publicae extra ordinem praefici?</p>
</section>
<section class="div2">
<p>IX. Atque in hoc solum inconstantiam redarguo tuam; quem tu in ea re<a class="footnoteLink" href="#note_LCL158_158_1" id="target_note_LCL158_158_1"><sup>1</sup></a> non pro illius dignitate produceres, sed pro tuo scelere subduceres, quem tuis Sergiis, Lolliis, Titiis ceterisque caedis et incendiorum ducibus obieceras, quem carnificem civium, quem indemnatorum necis principem, quem crudelitatis auctorem fuisse dixeras,—ad hunc honorem et imperium extra ordinem nominatim rogatione tua detulisti; et tanta fuisti intemperantia, ut illius <span class="br"></span><span class="lineNumber">22</span><span class="br"></span> tui sceleris rationem occultare non posses. Litteras in contione recitasti, quas tibi a C. Caesare missas diceres: <span class="sc">Ceasar Pulcro</span>, cum etiam es argumentatus amoris esse hoc signum, quod cognominibus tantum uteretur neque ascriberet <span class="sc">pro consule</span> aut <span class="sc">tribuno plebis</span>: deinde gratulari tibi, quod M. Catonem a tribunatu tuo removisses et quod ei dicendi in posterum de extraordinariis potestatibus liberta­tem



</p></section><notes><section class="footnotes"><ul><li class="note" id="note_LCL158_158_1"><a class="footnoteCrossrefLink" href="#target_note_LCL158_158_1" title="Click to highlight in text"><sup class="lineRef">1</sup>in ea re <span class="italic">Pet.:</span> in eo <span class="sc"><span class="italic">mss</span></span>.</a></li><script type="text/javascript">document.getElementById('note_LCL158_158_1').style.display = "none";</script></ul></section></notes></section>