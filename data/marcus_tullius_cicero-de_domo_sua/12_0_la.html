<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
impunitas, fuga, formido, discordia fuisset, sic reditu ubertas agrorum, frugum copia, spes otii, tranquillitas animorum, iudicia, leges, concordia populi, senatus auctoritas mecum simul reducta videantur, sive egomet aliquid adventu meo, consilio, auctoritate, diligentia pro tanto beneficio populi Romani praestare debui, praesto, promitto, spondeo: nihil dico amplius, hoc, quod satis est huic tempori, dico, rem publicam annonae nomine in id discrimen quo vocabatur non esse venturam.</p>
</section>
<section class="div2">
<span class="br"></span><span class="lineNumber">18</span><span class="br"></span><p>VIII. Num igitur in hoc officio, quod fuit praecipue meum, sententia mea reprehenditur? Rem maximam fuisse et summi periculi non solum a fame, sed etiam a caede, incendiis, vastitate nemo negat, cum ad causam caritatis accederet iste speculator communium miseriarum, qui semper in rei publicae malis sceleris sui faces inflammaret. Negat oportuisse quidquam uni extra ordinem decerni. Non iam tibi sic respondebo, ut ceteris: Cn. Pompeio plurima, periculosissima, maxima, mari terraque bella extra ordinem sunt commissa: quarum rerum si quem poeniteat, eum victoriae populi Romani necesse est <span class="br"></span><span class="lineNumber">19</span><span class="br"></span> poenitere. Non ita tecum ago. Cum his haec a me


</p></section><notes></notes></section>