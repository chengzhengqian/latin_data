<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

sententia offendit, alio modo sit constituturus aut de religione pontifex aut de re publica civis, quam eum aut caerimoniarum ius aut civitatis salus coëgerit.</p>
<span class="br"></span><span class="lineNumber">32</span><span class="br"></span><p>Intelligo, pontifices, me plura extra causam dixisse quam aut opinio tulerit aut voluntas mea, sed quum me purgatum vobis esse cuperem, tum etiam vestra in me attente audiendo benignitas provexit orationem meam. Sed hoc compensabo brevitate eius orationis, quae pertinet ad ipsam causam cognitionemque vestram: quae cum sit in ius religionis et in ius rei publicae distributa, religionis partem, quae multo est verbosior, praetermittam, de iure rei publicae dicam. <span class="br"></span><span class="lineNumber">33</span><span class="br"></span> Quid est enim aut tam adrogans quam de religione, de rebus divinis, caerimoniis, sacris pontificum collegium docere conari aut tam stultum quam, si quis quid in vestris libris invenerit, id narrare vobis aut tam curiosum quam ea scire velle, de quibus maiores nostri vos solos et consuli et scire voluerunt?</p>
</section>
<section class="div2">
<p>XIII. Nego potuisse iure publico, legibus iis, quibus haec civitas utitur, quemquam civem ulla eius modi calamitate adfici sine iudicio: hoc iuris in hac civitate etiam tum, cum reges essent, dico fuisse: hoc nobis esse a maioribus traditum: hoc esse denique pro­prium 
</p></section><notes></notes></section>