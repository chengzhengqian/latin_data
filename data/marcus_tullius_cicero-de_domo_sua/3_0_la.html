<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

orationi, qua ille uti non potest, sed convitio, cuius exercitationem cum intolerabili petulantia tum etiam diuturna impunitate munivit.</p>
</section>
<section class="div2">
<p>II. Ac primum illud a te homine vaesano ac furioso requiro, quae te tanta poena tuorum scelerum flagitiorumque vexet, ut hos tales viros, qui non solum consiliis suis, sed etiam specie ipsa dignitatem rei publicae sustinent, quod ego in sententia dicenda salutem civium cum honore Cn. Pompeii coniunxerim, mihi esse iratos et aliter de summa religione hoc tempore sensuros ac me absente senserint arbitrere. <span class="br"></span><span class="lineNumber">4</span><span class="br"></span> — Fuisti, inquit, tum apud pontifices superior, sed iam, quoniam te ad populum contulisti, sis inferior necesse est. — Itane vero? quod in imperita multitudine est vitiosissimum, varietas et inconstantia et crebra tamquam tempestatum sic sententiarum commutatio, hoc tu ad hos transferas, quos ab inconstantia gravitas, a libidinosa sententia certum et definitum ius religionum, vetustas exemplorum, auctoritas litterarum monumentorumque deterret? —Tune es ille, inquit, quo senatus carere non potuit, quem boni luxerunt, quem res publica desideravit? quo restituto senatus auctoritatem restitutam puta­bamus,


</p></section><notes></notes></section>