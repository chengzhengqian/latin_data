<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
inauditus, omnibus mortalibus miserabilis videbatur, <span class="br"></span><span class="lineNumber">60</span><span class="br"></span> quotiens est ex vestro ferro ac manibus elapsus? Sed quid ego vestram crudelitatem expromo, quam in ipsum me ac meos adhibuistis: qui parietibus, qui tectis, qui columnis ac postibus meis hostificum quoddam et nefarium, omni imbutum odio bellum intulistis? Non enim te arbitror, cum post meum discessum omnium locupletium fortunas, omnium provinciarum fructus, tetrarcharum ac regum bona spe atque avaritia devorasses, argenti et supellectilis meae cupiditate esse caecatum: non existimo Campanum illum consulem cum saltatore collega, cum alteri totam Achaiam, Thessaliam, Boeotiam, Graeciam, Macedoniam omnemque barbariam, bona civium Romanorum condonasses, alteri Syriam, Babylonem, Persas, integerrimas pacatissimasque gentes, ad diripiendum tradidisses, illos tam cupidos liminum <span class="br"></span><span class="lineNumber">61</span><span class="br"></span> meorum et columnarum et valvarum fuisse. Neque porro illa manus copiaeque Catilinae caementis ac testis tectorum meorum se famem suam expleturas putaverunt: sed ut hostium urbes nec omnium hostium, verum eorum, quibuscum acerbum bellum internicivumque suscepimus, non praeda adducti, sed odio solemus exscindere, quod, in quos propter eorum crudelitatem inflammatae mentes nostrae fuerunt, cum horum etiam tectis et sedibus residere aliquod bellum semper videtur: . . .</p>
</section>
<section class="div2">
<span class="br"></span><span class="lineNumber">62</span><span class="br"></span><p>XXIV. Nihil erat latum de me: non adesse eram iussus, non citatus afueram: eram etiam tuo iudicio



</p></section><notes></notes></section>