<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
sanctissimo sacerdotio praedita, T. Flaminino Q. Metello consulibus aram et aediculam et pulvinar sub Saxo dedicasset, nonne eam rem ex auctoritate senatus ad hoc collegium Sex. Iulius praetor rettulit? cum P. Scaevola, pontifex maximus, pro collegio respondit, <span class="sc">quod in loco publico Licinia, Caii filia, iniussu populi dedicasset, sacrum non viderier</span>. Quam quidem rem quanta tractaverit severitate quantaque diligentia senatus ex ipso senatus consulto facile cognoscetis. <span class="sc">Senatus Consultum</span>.</p>
<span class="br"></span><span class="lineNumber">137</span><span class="br"></span><p>Videtisne praetori urbano negotium datum, ut curaret ne id sacrum esset, et ut, si quae essent incisae aut inscriptae litterae, tollerentur? O tempora! o mores! Tum censorem, hominem sanctissimum, simulacrum Concordiae dedicare pontifices in templo inaugurato prohibuerunt, post autem senatus in loco augusto consecratam iam aram tollendam ex auctoritate pontificum censuit neque ullum est passus ex ea dedicatione litterarum exstare monumentum: tu, procella patriae, turbo ac tempestas pacis atque otii, quod in naufragio rei publicae, tenebris offusis, demerso populo Romano, everso atque eiecto senatu,




</p></section><notes></notes></section>