<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
fortunis omnibus conductos et sicarios et egentes et perditos suffragium ferre et eam legem putari? <span class="br"></span><span class="lineNumber">46</span><span class="br"></span></p>
</section>
<section class="div2">
<p>XVIII. Ac, si hoc de me potuit, quem honos, quem dignitas, quem causa, quem res publica tuebatur, cuius denique pecunia non expetebatur, cui nihil oberat praeter conversionem status et inclinationem communium temporum, quid tandem futurum est iis, quorum vita remota ab honore populari et ab hac illustri gratia est, pecuniae autem tantae sunt, ut eas nimium multi, egentes, sumptuosi, nobiles concupiscant? <span class="br"></span><span class="lineNumber">47</span><span class="br"></span> Date hanc tribuno plebis licentiam et intuemini paullisper animis iuventutem et eos maxime, qui imminere iam cupiditate videntur in tribuniciam potestatem: collegia, medius fidius, tribunorum plebis tota reperientur hoc iure firmato, quae coeant de hominum locupletissimorum bonis, praeda praesertim populari et spe largitionis oblata.</p>
<p>At quid tulit legum scriptor peritus et callidus? <span class="sc">velitis iubeatis ut m. Tullio aqua et igni interdicatur</span>? Crudele, nefarium, ne in sceleratissimo quidem civi sine iudicio ferendum. Non tulit <span class="sc">ut interdicatur</span>. Quid ergo? <span class="sc">ut interdictum sit</span>. O caenum, o portentum, o scelus! hanc tibi legem



</p></section><notes></notes></section>