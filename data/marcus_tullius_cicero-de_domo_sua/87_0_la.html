<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

cui vosmet ipsi praestantissime semper in mea causa praefuistis, vobis Italiae magnificentissimus ille motus municipiorumque concursus, vobis campus centuriarumque una vox omnium, quarum vos principes atque auctores fuistis, vobis omnes societates, omnes ordines, omnes, qui aut re aut spe denique sunt bona, omne suum erga meam dignitatem studium et iudicium non modo commissum, verum <span class="br"></span><span class="lineNumber">143</span><span class="br"></span> etiam commendatum esse arbitrabuntur. Denique ipsi di immortales, qui hanc urbem atque hoc imperium tuentur, ut esset omnibus gentibus posteritatique perspicuum divino me numine esse rei publicae redditum, idcirco mihi videntur fructum reditus et gratulationis meae ad suorum sacerdotum potestatem iudiciumque revocasse. Hic est enim reditus, pontifices, haec restitutio in domo, in sedibus, in aris, in focis, in dis penatibus recuperandis. Quorum si iste suis sceleratissimis manibus tecta sedesque convellit, ducibusque consulibus tamquam urbe capta hanc unam domum quasi acerrimi propugnatoris sibi delendam putavit, tamen illi di penates ac familiares mei per vos in meam domum mecum erunt restituti.</p>
</section>
<section class="div2">
<span class="br"></span><span class="lineNumber">144</span><span class="br"></span><p>LVII. Quocirca te, Capitoline, quem propter beneficia populus Romanus Optimum, propter vim MaxiÂ­mum 
</p></section><notes></notes></section>