<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

possit amittere, nisi ipse auctor factus sit: quod tu ipse potuisti in tua causa discere—credo enim, quamquam in illa adoptatione legitime factum est nihil, tamen te esse interrogatum, <span class="sc">auctorne esses, ut in te</span> P. <span class="sc">Fonteius vitae necisque potestatem haberet, ut in filio</span>,—quaero, si aut negasses aut tacuisses, si tamen id xxx curiae iussissent, num id iussum esset ratum? Certe non. Quid ita? quia ius a maioribus nostris, qui non ficte et fallaciter populares, sed vere et sapienter fuerunt, ita comparatum est, ut civis Romanus libertatem nemo posset invitus amittere. <span class="br"></span><span class="lineNumber">78</span><span class="br"></span> Quin etiam, si decemviri sacramentum in libertatem iniustum iudicassent, tamen quotienscumque vellet quis, hoc in genere solo rem iudicatam referri posse voluerunt: civitatem vero nemo umquam ullo populi iussu amittet invitus.</p>
</section>
<section class="div2">
<p>XXX. Qui cives Romani in colonias Latinas proficiscebantur, fieri non poterant Latini, nisi erant auctores facti nomenque dederant: qui erant rerum capitalium condemnati, non prius hanc civitatem amittebant, quam erant in eam recepti, quo vertendi, hoc est mutandi, soli causa venerant. Id autem ut esset faciundum, non ademptione civitatis, sed tecti et aquae et ignis interdictione faciebant. <span class="br"></span><span class="lineNumber">79</span><span class="br"></span> Populus Romanus L. Sulla dictatore ferente




</p></section><notes></notes></section>