<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
tu populum Romanum esse putas illum, qui constat ex iis, qui mercede conducuntur? qui impelluntur ut vim adferant magistratibus, ut obsideant senatum: optent cotidie caedem, incendia, rapinas? Quem tu tamen populum nisi tabernis clausis frequentare non poteras, cui populo duces Lentidios, Lollios, Plaguleios, Sergios praefeceras. O speciem dignitatemque populi Romani quam reges, quam nationes exterae, quam gentes ultimae pertimescant, multitudinem hominum ex servis, ex conductis, ex facinerosis, ex <span class="br"></span><span class="lineNumber">90</span><span class="br"></span> egentibus congregatam! Illa fuit pulcritudo populi Romani, illa forma, quam in campo vidisti tum, cum etiam tibi contra senatus totiusque Italiae auctoritatem et studium dicendi potestas fuit. Ille populus est dominus regum, victor atque imperator omnium gentium, quem illo clarissimo die, scelerate, vidisti tum, cum omnes principes civitatis, omnes ordinum atque aetatum omnium suffragium se non de civis, sed de civitatis salute ferre censebant: cum denique homines in campum non tabernis, sed municipiis <span class="br"></span><span class="lineNumber">91</span><span class="br"></span> clausis venerunt.</p>
</section>
<section class="div2">
<p>XXXIV. Hoc ego populo, si tum consules aut fuissent in re publica aut omnino non fuissent, nullo labore tuo praecipiti furori atque impio sceleri restitissem. Sed publicam causam contra vim armatam sine populi praesidio suscipere nolui: non quo mihi P. Scipionis, fortissimi viri, vis in Ti. Graccho<a class="footnoteLink" href="#note_LCL158_240_1" id="target_note_LCL158_240_1"><sup>1</sup></a> privati hominis displiceret, sed Scipionis



</p></section><notes><section class="footnotes"><ul><li class="note" id="note_LCL158_240_1"><a class="footnoteCrossrefLink" href="#target_note_LCL158_240_1" title="Click to highlight in text"><sup class="lineRef">1</sup><span class="italic">So MÃ¼ller</span>: vis intima <span class="italic">most</span> <span class="italic"><span class="sc">mss</span></span>.</a></li><script type="text/javascript">document.getElementById('note_LCL158_240_1').style.display = "none";</script></ul></section></notes></section>