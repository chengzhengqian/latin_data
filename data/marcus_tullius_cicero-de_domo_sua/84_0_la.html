<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

dirueris, aedificaris, religione omni violata, religionis tamen nomine contaminaris, in eius civis aedibus, qui urbem suis laboribus ac periculis conservasset, monumentum deletae rei publicae collocaris ϯ ad equitum notam, ad dolorem bonorum ϯ omnium sublato Q. Catuli nomine incideris, id sperasti rem publicam diutius quam, quoad mecum simul expulsa careret his moenibus, esse laturam?</p>
<span class="br"></span><span class="lineNumber">138</span><span class="br"></span><p>Ac si, pontifices, neque is, cui licuit, neque id, quod fas fuit, dedicavit, quid me attinet iam illud tertium, quod proposueram, docere, non iis institutis ac verbis, quibus caerimoniae postulant, dedicasse?</p>
</section>
<section class="div2">
<p>LIV. Dixi a principio nihil me de scientia vestra, nihil de sacris, nihil de abscondito iure pontificum dicturum. Quae sunt adhuc a me de iure dedicandi disputata, non sunt quaesita ex occulto aliquo genere litterarum, sed sumpta de medio, ex rebus palam per magistratus actis ad collegiumque delatis, ex senatus consulto, ex lege. Illa interiora iam vestra sunt, quid dici, <span class="br"></span><span class="lineNumber">139</span><span class="br"></span> quid praeiri, quid tangi, quid teneri ius fuerit. Quae si omnia e Ti. Coruncanii scientia, qui peritissimus pontifex fuisse dicitur, acta esse constarent aut si M. Horatius ille Pulvillus, qui, cum eum multi propter




</p></section><notes></notes></section>