<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

civis incolumis, cum domus in Palatio, villa in Tusculano, altera ad alterum consulem, transferebatur: scilicet eos consules vocabant<a class="footnoteLink" href="#note_LCL158_208_1" id="target_note_LCL158_208_1"><sup>1</sup></a>: columnae marmoreae ex aedibus meis inspectante populo Romano ad socrum consulis portabantur: in fundum autem vicini consulis non instrumentum aut ornamenta villae, sed etiam arbores transferebantur, cum ipsa villa non praedae cupiditate—quid enim erat praedae?—sed odio et crudelitate funditus everteretur. Domus ardebat in Palatio non fortuito, sed oblato incendio: consules epulabantur et in coniuratorum gratulatione versabantur, cum alter se Catilinae delicias, alter Cethegi consobrinum fuisse dicevet. <span class="br"></span><span class="lineNumber">63</span><span class="br"></span> Hanc ego vim, pontifices, hoc scelus, hunc furorem meo corpore opposito ab omnium bonorum cervicibus depuli omnemque impetum discordiarum, omnem diu collectam vim improborum, quae inveterata compresso odio atque tacito iam erumpebat nancta tam audaces duces, excepi meo corpore. In me uno consulares faces, iactae manibus tribuniciis, in me omnia, quae ego quondam rettuderam, coniurationis nefaria tela adhaeserunt. Quod si, ut multis fortissimis viris placuit, vi et armis contra vim decertare voluissem, aut vicissem cum magna internicione improborum, sed tamen civium, aut interfectis bonis


</p></section><notes><section class="footnotes"><ul><li class="note" id="note_LCL158_208_1"><a class="footnoteCrossrefLink" href="#target_note_LCL158_208_1" title="Click to highlight in text"><sup class="lineRef">1</sup>sc. eos cos. voc. <span class="italic">Pet.:</span> senatus consules vocabant <span class="italic">P:</span> senatus consulta volabant <span class="italic">G.</span></a></li><script type="text/javascript">document.getElementById('note_LCL158_208_1').style.display = "none";</script></ul></section></notes></section>