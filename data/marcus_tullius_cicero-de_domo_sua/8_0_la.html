<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

ipsa fame subvenissent, custodiis suis clausum continebant, ut sub novum mitterent. Res erat non in opinione dubia, sed in praesenti atque ante oculos proposito periculo, neque id coniectura prospiciebamus, sed iam experti videbamus. Nam cum ingravesceret annona, ut iam plane inopia ac fames, non caritas timeretur, concursus est ad templum Concordiae factus, senatum illuc vocante Metello consule. Qui si verus fuit, ex dolore hominum et fame, certe consules causam suscipere, certe senatus aliquid consilii capere potuit: sin causa fuit annona, seditionis quidem instimulator et concitator tu fuisti, nonne id agendum nobis omnibus fuit, ut <span class="br"></span><span class="lineNumber">12</span><span class="br"></span> materiem subtraheremus furori tuo? Quid? si utrumque fuit, ut et fames stimularet homines et tu in hoc ulcere<a class="footnoteLink" href="#note_LCL158_146_1" id="target_note_LCL158_146_1"><sup>1</sup></a> tamquam inguen exsisteres, nonne fuit eo maior adhibenda medicina quae et illud nativum et hoc inlatum<a class="footnoteLink" href="#note_LCL158_146_2" id="target_note_LCL158_146_2"><sup>2</sup></a> malum sanare posset? Erat igitur et praesens caritas et futura fames: non est satis: facta lapidatio est. Si ex dolore plebei, nullo incitante, magnum malum: si P. Clodii impulsu, usitatum hominis facinerosi scelus: si utrumque, ut et res esset ea, quae sua sponte multitudinis animos incitaret, et parati atque armati


</p></section><notes><section class="footnotes"><ul><li class="note" id="note_LCL158_146_1"><a class="footnoteCrossrefLink" href="#target_note_LCL158_146_1" title="Click to highlight in text"><sup class="lineRef">1</sup>ulcere <span class="italic">most</span> <span class="italic"><span class="sc">mss</span></span>.: viscere <span class="italic">B.</span></a></li><script type="text/javascript">document.getElementById('note_LCL158_146_1').style.display = "none";</script><li class="note" id="note_LCL158_146_2"><a class="footnoteCrossrefLink" href="#target_note_LCL158_146_2" title="Click to highlight in text"><sup class="lineRef">2</sup>inlatum <span class="italic">Pet.:</span> delictum <span class="italic"><span class="sc">mss</span></span>.</a></li><script type="text/javascript">document.getElementById('note_LCL158_146_2').style.display = "none";</script></ul></section></notes></section>