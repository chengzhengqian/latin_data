<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

focos, deos penates subiectos esse libidini tribuniciae? in quem quisque per homines concitatos irruerit, quem impetu perculerit, huius domum non solum adfligere, quod est praesentis insaniae quasi tempestatis repentinae, sed etiam in posterum tempus <span class="br"></span><span class="lineNumber">107</span><span class="br"></span> sempiterna religione obligare?</p>
</section>
<section class="div2">
<p>XLI. Equidem sic accepi, pontifices, in religionibus suscipiendis caput esse interpretari quae voluntas deorum immortalium esse videatur: nec est ulla erga deos pietas nisi sit honesta de numine eorum ac mente opinio, ut expeti nihil ab iis quod sit iniustum atque inhonestum arbitrere. Hominem invenire ista labes tum, cum omnia tenebat, neminem potuit cui meas aedes addiceret, cui traderet, cui donaret: ipse cum loci illius, cum aedium cupiditate flagraret ob eamque causam unam funesta illa rogatione sua vir bonus dominum se in meis bonis esse voluisset, tamen illo ipso in furore suo non est ausus meam domum, cuius cupiditate inflammatus erat, possidere: deos immortales existimatis, cuius labore et consilio sua ipsi templa tenuerunt, in eius domum adflictam et eversam per hominis sceleratissimi nefarium latrocinium immigrare <span class="br"></span><span class="lineNumber">108</span><span class="br"></span> voluisse? Civis est nemo tanto in populo extra contaminatam illam et cruentam P. Clodii manum, 
</p></section><notes></notes></section>