<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

propulsanda, sed etiam excitanda<a class="footnoteLink" href="#note_LCL158_224_1" id="target_note_LCL158_224_1"><sup>1</sup></a> fuisse videatur. Qua re illa calamitas, si ita est appellanda, exussit hoc genus totum maledicti, ne quisquam iam audeat reprehendere consulatum meum tot, tantis, tam ornatis iudiciis, testimoniis, auctoritatibus comprobatum.</p>
</section>
<section class="div2">
<p>XXIX. Quod si in isto tuo maledicto probrum non modo mihi nullum obiectas, sed etiam laudem illustras meam, quid te aut fieri aut fingi dementius potest? Uno enim maledicto bis a me patriam servatam esse concedis: semel, cum id feci, quod omnes non negent immortalitati, si fieri potest. mandandum, tu supplicio puniendum putasti: iterum, cum tuum multorumque praeter te inflammatum in bonos omnes impetum meo corpore excepi, ne eam civitatem, quam servassem inermis, armatus in discrimen adducerem.</p>
<span class="br"></span><span class="lineNumber">77</span><span class="br"></span><p>Esto: non fuit in me poena ulla peccati: at fuit iudicii. Cuius? quis me umquam ulla lege interrogavit? quis postulavit? quis diem dixit? Potest igitur damnati poenam sustinere indemnatus? est hoc tribunicium? est populare? quamquam ubi tu te popularem, nisi cum pro populo fecisti, potes dicere? Sed cum hoc iuris a maioribus proditum sit, ut nemo civis Romanus aut libertatem aut civitaÂ­tem



</p></section><notes><section class="footnotes"><ul><li class="note" id="note_LCL158_224_1"><a class="footnoteCrossrefLink" href="#target_note_LCL158_224_1" title="Click to highlight in text"><sup class="lineRef">1</sup>excitanda <span class="italic">Halm</span>: emendanda, emenda <span class="italic"><span class="sc">mss</span></span>.</a></li><script type="text/javascript">document.getElementById('note_LCL158_224_1').style.display = "none";</script></ul></section></notes></section>