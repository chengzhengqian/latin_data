<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

nihil curant, sed tam amans tuorum ac tui quam communis humanitas postulat, ea laus praeclara atque divina est. Nam qui ea, quae numquam cara ac iucunda duxit, animo aequo rei publicae causa deserit, nullam benevolentiam insignem in rem publicam declarat: qui autem ea relinquit rei publicae causa, a quibus cum summo dolore divellitur, ei cara patria <span class="br"></span><span class="lineNumber">99</span><span class="br"></span> est, cuius salutem caritati anteponit suorum. Qua re disrumpatur licet ista furia atque pestis,<a class="footnoteLink" href="#note_LCL158_250_1" id="target_note_LCL158_250_1"><sup>1</sup></a> audiat haec ex me, quoniam lacessivit: bis servavi rem publicam,<a class="footnoteLink" href="#note_LCL158_250_2" id="target_note_LCL158_250_2"><sup>2</sup></a> qui consul togatus armatos vicerim, privatus consulibus armatis cesserim. Utriusque temporis fructum tuli maximum: superioris, quod ex senatus auctoritate et senatum et omnes bonos meae salutis causa mutata veste vidi, posterioris, quod et senatus et populus Romanus et omnes mortales et privatim et publice iudicarunt sine meo reditu rem publicam salvam esse non posse.</p>
<span class="br"></span><span class="lineNumber">100</span><span class="br"></span><p>Sed hic meus reditus, pontifices, vestro iudicio continetur. Nam si vos me in meis aedibus collocatis, id quod in omni mea causa semper studiis, consiliis, auctoritatibus sententiisque fecistis, video me plane ac sentio restitutum: sin mea domus non modo mihi non redditur, sed etiam monumentum praebet inimico doloris mei, sceleris sui, publicae



</p></section><notes><section class="footnotes"><ul><li class="note" id="note_LCL158_250_1"><a class="footnoteCrossrefLink" href="#target_note_LCL158_250_1" title="Click to highlight in text"><sup class="lineRef">1</sup>pestis <span class="italic">suppl. by Pet.</span></a></li><script type="text/javascript">document.getElementById('note_LCL158_250_1').style.display = "none";</script><li class="note" id="note_LCL158_250_2"><a class="footnoteCrossrefLink" href="#target_note_LCL158_250_2" title="Click to highlight in text"><sup class="lineRef">2</sup>rem publicam <span class="italic">suppl. by Kayser.</span></a></li><script type="text/javascript">document.getElementById('note_LCL158_250_2').style.display = "none";</script></ul></section></notes></section>