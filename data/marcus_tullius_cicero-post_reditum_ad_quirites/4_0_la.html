<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
Di immortales mihi liberos dederunt: vos reddidistis. Multa praeterea a dis immortalibus optata consecuti sumus: nisi vestra voluntas fuisset, omnibus divinis muneribus careremus. Vestros denique honores, quos eramus gradatim singulos adsecuti, nunc a vobis universos habemus, ut quantum antea parentibus, quantum dis immortalibus, quantum vobismet ipsis, tantum hoc tempore universum cuncto populo Romano debeamus.</p>
<span class="br"></span><span class="lineNumber">6</span><span class="br"></span><p>Nam cum in ipso beneficio vestro tanta magnitudo est, ut eam complecti oratione non possim, tum in studiis vestris tanta animorum declarata est voluntas, ut non solum calamitatem mihi detraxisse, sed etiam dignitatem auxisse videamini.</p>
</section>
<section class="div2">
<p>III. Non enim pro meo reditu, ut pro P. Popilii, nobilissimi hominis, adolescentes filii et multi praeterea cognati atque adfines deprecati sunt: non, ut pro Q. Metello, clarissimo viro, iam spectata aetate filius, non L. Diadematus consularis, summa auctoritate vir, non C. Metellus censorius, non eorum liberi, non Q. Metellus Nepos, qui tum consulatum petebat, non sororum filii, Luculli, Servilii, Scipiones: permulti enim tum Metelli aut Metellarum<a class="footnoteLink" href="#note_LCL158_106_1" id="target_note_LCL158_106_1"><sup>1</sup></a> liberi pro Q. Metelli reditu vobis ac patribus vestris supplicaverunt. Quod si ipsius summa dignitas maxiÂ­maeque




</p></section><notes><section class="footnotes"><ul><li class="note" id="note_LCL158_106_1"><a class="footnoteCrossrefLink" href="#target_note_LCL158_106_1" title="Click to highlight in text"><sup class="lineRef">1</sup>Metellarum <span class="italic">PB:</span> -orum <span class="italic">other</span> <span class="italic"><span class="sc">mss</span></span>.</a></li><script type="text/javascript">document.getElementById('note_LCL158_106_1').style.display = "none";</script></ul></section></notes></section>