<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

furor detrahere, eripuit, abstulit, dissipavit: quod viro forti adimi non potest, id omne<a class="footnoteLink" href="#note_LCL158_124_1" id="target_note_LCL158_124_1"><sup>1</sup></a> manet et permanebit. Vidi ego fortissimum virum, municipem meum, C. Marium—quoniam nobis quasi aliqua fatali necessitate non solum cum his, qui haec delere voluissent, sed etiam cum fortuna belligerandum fuit, —eum tamen vidi, cum esset summa senectute, non modo non infracto animo propter magnitudinem <span class="br"></span><span class="lineNumber">20</span><span class="br"></span> calamitatis, sed confirmato atque renovato. Quem egomet dicere audivi, tum se fuisse miserum, cum careret patria, quam obsidione liberavisset, cum sua bona possideri ab inimicis ac diripi audiret, cum adolescentem filium videret eiusdem socium calamitatis, cum in paludibus demersus concursu ac misericordia Minturnensium corpus ac vitam suam conservaret, cum parva navicula pervectus in Africam, quibus regna ipse dederat, ad eos inops supplexque venisset: recuperata vero sua dignitate se non commissurum, ut, cum ea, quae amiserat, sibi restituta essent, virtutem animi non haberet, quam numquam perdidisset. Sed hoc inter me atque illum interest, quod ille, qua re plurimum potuit, ea ipsa re inimicos suos ultus est, armis: ego qua consuevi utar oratione,<a class="footnoteLink" href="#note_LCL158_124_2" id="target_note_LCL158_124_2"><sup>2</sup></a> quoniam illi arti in bello ac




</p></section><notes><section class="footnotes"><ul><li class="note" id="note_LCL158_124_1"><a class="footnoteCrossrefLink" href="#target_note_LCL158_124_1" title="Click to highlight in text"><sup class="lineRef">1</sup>id omne <span class="italic">Pet.</span>: ideo <span class="italic"><span class="sc">mss</span></span>.</a></li><script type="text/javascript">document.getElementById('note_LCL158_124_1').style.display = "none";</script><li class="note" id="note_LCL158_124_2"><a class="footnoteCrossrefLink" href="#target_note_LCL158_124_2" title="Click to highlight in text"><sup class="lineRef">2</sup>oratione <span class="italic">Pet.</span>: facultate <span class="italic">Klotz.</span></a></li><script type="text/javascript">document.getElementById('note_LCL158_124_2').style.display = "none";</script></ul></section></notes></section>