<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">21</span><span class="br"></span>seditione locus est, huic in pace atque otio. Quamquam ille animo irato nihil nisi de inimicis ulciscendis agebat, ego de ipsis amicis<a class="footnoteLink" href="#note_LCL158_126_1" id="target_note_LCL158_126_1"><sup>1</sup></a> tantum, quantum mihi res publica permittet, cogitabo.</p>
</section>
<section class="div2">
<p>IX. Denique, Quirites, quoniam me quattuor omnino hominum genera violarunt, unum eorum, qui odio rei publicae, quod eam ipsis invitis conservaram, inimicissimi mihi fuerunt: alterum, qui per simulationem amicitiae me nefarie prodiderunt: tertium, qui cum propter inertiam suam eadem adsequi non possent, inviderunt laudi et dignitati meae: quartum, qui cum custodes rei publicae esse deberent, salutem meam, statum civitatis, dignitatem eius imperii, quod erat penes ipsos, vendiderunt: sic ulciscar facinora singula, quem ad modum a quibusque sum provocatus: malos cives rem publicam bene gerendo, perfidos amicos nihil credendo atque omnia cavendo, invidos virtuti et gloriae serviendo, mercatores provinciarum revocando domum atque ab iis provinciarum <span class="br"></span><span class="lineNumber">22</span><span class="br"></span> rationem repetendo. Quamquam mihi, Quirites, maiori curae est quem ad modum vobis, qui de me estis optime meriti, gratiam referam quam quem ad modum inimicorum iniurias crudelitatemque persequar. Etenim ulciscendae iniuriae facilior ratio est quam beneficii remunerandi, propterea quod supeÂ­riorem


</p></section><notes><section class="footnotes"><ul><li class="note" id="note_LCL158_126_1"><a class="footnoteCrossrefLink" href="#target_note_LCL158_126_1" title="Click to highlight in text"><sup class="lineRef">1</sup>amicis <span class="italic">Pet. foll. Zielinski</span>: inimicis <span class="italic"><span class="sc">mss</span></span>.</a></li><script type="text/javascript">document.getElementById('note_LCL158_126_1').style.display = "none";</script></ul></section></notes></section>