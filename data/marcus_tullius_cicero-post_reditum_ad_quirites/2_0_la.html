<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

deorum immortalium, testimonio senatus, consensu Italiae, confessione inimicorum, beneficio divino <span class="br"></span><span class="lineNumber">2</span><span class="br"></span> immortalique vestro, maxime laetor. Namque, Quirites, etsi nihil est homini magis optandum quam prospera, aequabilis perpetuaque fortuna secundo vitae sine ulla offensione cursu, tamen, si mihi tranquilla et placata omnia fuissent, incredibili quadam et paene divina, qua nunc vestro beneficio fruor, laetitiae voluptate caruissem. Quid dulcius hominum generi ab natura datum est quam sui cuique liberi? Mihi vero et propter indulgentiam meam et propter excellens eorum ingenium vita sunt mea cariores: tamen non tanta voluptate erant <span class="br"></span><span class="lineNumber">3</span><span class="br"></span> suscepti quantae nunc sunt restituti Nihil cuiquam fuit umquam iucundius quam mihi meus frater: non tam id sentiebam, quum fruebar, quam tum, quum carebam, et postea quam vos me illi et mihi eum reddidistis. Res familiaris sua quemque delectat: reliquae meae fortunae recuperatae plus mihi nunc voluptatis adferunt quam tum incolumes adferebant. Amicitiae, consuetudines, vicinitates, clientelae, ludi denique et dies festi quid haberent voluptatis <span class="br"></span><span class="lineNumber">4</span><span class="br"></span> carendo magis intellexi quam fruendo. Iam vero honos, dignitas, locus, ordo, beneficia vestra, quamquam mihi semper clarissima visa sunt, tamen ea nunc renovata illustriora videntur, quam si obscurata


</p></section><notes></notes></section>