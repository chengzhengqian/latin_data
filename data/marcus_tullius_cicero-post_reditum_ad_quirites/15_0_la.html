<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

esse contra improbos minus est negotii quam bonis exaequari: tum etiam ne tam necessarium quidem est male meritis quam optime meritis referre <span class="br"></span><span class="lineNumber">23</span><span class="br"></span> quod debeas. Odium vel precibus mitigari potest vel temporibus rei publicae communique utilitate deponi vel difficultate ulciscendi contineri<a class="footnoteLink" href="#note_LCL158_128_1" id="target_note_LCL158_128_1"><sup>1</sup></a> vel vetustate sedari: bene meritos ne colas nec exorari fas est, neque id rei publicae remittere utique necesse est neque est excusatio difficultatis neque aequum est tempore et die memoriam beneficii definire. Postremo qui in ulciscendo remissior fuit, in eo consilium aperte laudatur<a class="footnoteLink" href="#note_LCL158_128_2" id="target_note_LCL158_128_2"><sup>2</sup></a>: at gravissime vituperatur, qui in tantis beneficiis, quanta vos in me contulistis, remunerandis est tardior, neque solum ingratus, quod ipsum grave est, verum etiam impius appelletur necesse est. Atque in officio persolvendo dissimilis est ratio pecuniae debitae, propterea quod pecuniam qui retinet non dissolvit: qui reddidit non habet: gratiam et qui rettulit, habet et qui habet dissolvit.</p>
</section>
<section class="div2">
<span class="br"></span><span class="lineNumber">24</span><span class="br"></span><p>X. Quapropter memoriam vestri beneficii colam benevolentia sempiterna, non solum, dum anima spirabo mea, sed etiam cum me vita defecerit, monumenta vestri in me beneficii permanebunt. In




</p></section><notes><section class="footnotes"><ul><li class="note" id="note_LCL158_128_1"><a class="footnoteCrossrefLink" href="#target_note_LCL158_128_1" title="Click to highlight in text"><sup class="lineRef">1</sup>contineri <span class="italic">Pet.:</span> teneri <span class="italic"><span class="sc">mss</span></span>.</a></li><script type="text/javascript">document.getElementById('note_LCL158_128_1').style.display = "none";</script><li class="note" id="note_LCL158_128_2"><a class="footnoteCrossrefLink" href="#target_note_LCL158_128_2" title="Click to highlight in text"><sup class="lineRef">2</sup>c. a. l. <span class="italic">Pet.</span></a></li><script type="text/javascript">document.getElementById('note_LCL158_128_2').style.display = "none";</script></ul></section></notes></section>