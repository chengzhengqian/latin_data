<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
primum licuit, frequentia atque auctoritate perfecit. Nullus in eorum reditu motus municipiorum et coloniarum factus est: at me in patriam ter suis decretis Italia cuncta revocavit. Illi, inimicis interfectis, magna civium caede facta, reducti sunt: ego iis, a quibus eiectus sum, provincias obtinentibus, inimico autem, optimo viro et mitissimo consule, altero consule referente reductus sum: cum is inimicus, qui ad meam perniciem vocem suam communibus hostibus praebuisset, spiritu dumtaxat viveret, re quidem infra omnes mortuos amandatus <span class="br"></span><span class="lineNumber">11</span><span class="br"></span> esset.</p>
</section>
<section class="div2">
<p>V. Numquam de P. Popilio L. Opimius, fortissimus consul, numquam de Q. Metello non modo C. Marius, qui erat inimicus, sed ne is quidem, qui secutus est, M. Antonius, homo eloquentissimus, cum A. Albino collega senatum aut populum est cohortatus: at pro me superiores consules semper ut referrent flagitati sunt: sed veriti sunt, ne gratiae causa facere viderentur, quod alter mihi adfinis erat, alterius causam capitis receperam: qui provinciarum foedere irretiti,<a class="footnoteLink" href="#note_LCL158_112_1" id="target_note_LCL158_112_1"><sup>1</sup></a> totum illum annum querelas senatus, luctum bonorum, Italiae gemitum pertulerunt.





</p></section><notes><section class="footnotes"><ul><li class="note" id="note_LCL158_112_1"><a class="footnoteCrossrefLink" href="#target_note_LCL158_112_1" title="Click to highlight in text"><sup class="lineRef">1</sup>irretiti <span class="italic">Halm:</span> infrenati <span class="italic">Pet.:</span> irinati <span class="italic">most <span class="sc">mss</span>.</span></a></li><script type="text/javascript">document.getElementById('note_LCL158_112_1').style.display = "none";</script></ul></section></notes></section>