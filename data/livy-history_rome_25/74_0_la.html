<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span><span class="innerMarginNote right">12</span>opportunitatem volui, ut postmodo praeparati incautos, armati inermes atque etiam sopitos per occasionem adgredi possetis. Nec huius occasionis spem, milites, forte temere, sed ex re ipsa conceptam
<span class="innerMarginNote right">13</span>habeo. A vobis quoque profecto si quis quaerat quonam modo pauci a multis, victi a victoribus castra tutati sitis, nihil aliud respondeatis quam id ipsum timentis vos omnia et operibus firmata habuisse et
<span class="innerMarginNote right">14</span>ipsos paratos instructosque fuisse. Et ita se res habet: ad id quod ne timeatur fortuna facit minime tuti sunt homines, quia quod neglexeris incautum
<span class="innerMarginNote right">15</span>atque apertum habeas. Nihil omnium nunc minus metuunt hostes quam ne, obsessi modo ipsi atque oppugnati, castra sua ultro oppugnemus. Audeamus
quod credi non potest ausuros nos; eo ipso quod
<span class="innerMarginNote right">16</span>difficillimum videtur facilius erit. Tertia vigilia noctis silenti agmine ducam vos. Exploratum habeo non vigiliarum ordinem, non stationes iustas
<span class="innerMarginNote right">17</span>esse. Clamor in portis auditus et primus impetus castra ceperit. Tum inter torpidos somno paventisque
ad necopinatum tumultum et inermis in cubilibus suis oppressos illa caedes edatur a qua vos hesterno
<span class="innerMarginNote right">18</span>die revocatos aegre ferebatis. Scio audax videri consilium; sed in rebus asperis et tenui spe fortissima quaeque consilia tutissima sunt, quia, si in occasionis momento cuius praetervolat opportunitas cunctatus paulum fueris, nequiquam mox omissam quaeras.
<span class="innerMarginNote right">19</span>Unus exercitus in propinquo est, duo haud procul
</p></section><notes></notes></section>