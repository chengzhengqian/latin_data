<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span><span class="innerMarginNote right">3</span>non sine illa etiam spe, cum prohibentibus opus Romanis manum posse conseri et, si ferocius procucurrissent,
magna caede ita attenuari praesidii vires, ut facile per se ipsi Tarentini urbem ab iis tueri
<span class="innerMarginNote right">4</span>possent. Ubi coeptum opus est, patefacta repente porta impetum in munientis fecerunt Romani pellique se statio passa est quae pro opere erat, ut successu cresceret audacia pluresque et longius pulsos persequerentur.
<span class="innerMarginNote right">5</span>Tum signo dato coorti undique Poeni sunt, quos instructos ad hoc Hannibal tenuerat. Nec sustinuere impetum Romani, sed ab effusa fuga loci angustiae eos impeditaque alia opere iam coepto,
<span class="innerMarginNote right">6</span>alia apparatu operis morabantur. Plurimi in fossam praecipitavere, occisique sunt plures in fuga quam in
<span class="innerMarginNote right">7</span>pugna. Inde et<a class="footnoteLink" href="#note_LCL355_378_1" id="target_note_LCL355_378_1"><sup>1</sup></a> opus nullo prohibente fieri coeptum:
fossa ingens ducta, et vallum intra eam erigitur,
modicoque post intervallo murum etiam eadem regione addere parat, ut vel sine praesidio tueri se
<span class="innerMarginNote right">8</span>adversus Romanos possent. Reliquit tamen modicum
praesidium, simul ut in perficiendo muro adiuvaret.
Ipse profectus cum ceteris copiis ad Galaesum
flumen—quinque milia ab urbe abest—posuit castra.</p>
<p><span class="innerMarginNote right">9</span>Ex his stativis regressus ad inspiciendum, quod opus aliquantum opinione eius celerius creverat,

</p></section><notes><section class="footnotes"><ul><li class="note" id="note_LCL355_378_1"><a class="footnoteCrossrefLink" href="#target_note_LCL355_378_1" title="Click to highlight in text"><sup class="lineRef">1</sup>Inde et <span class="italic">P</span>(1): inde <span class="italic">Madvig.</span></a></li><script type="text/javascript">document.getElementById('note_LCL355_378_1').style.display = "none";</script></ul></section></notes></section>