<section class="div1 language" lang="la"><header><hgroup><h1>Livy</h1></hgroup></header><section class="div2">
<p> <span class="marginNote left"><span class="sc">a.u.c.</span> 542</span>XXII. Hae clades super aliam alia Romam cum essent nuntiatae, ingens quidem et luctus et pavor civitatem cepit; sed tamen quia consules, ubi summa rerum esset, ad id locorum prospere rem
<span class="innerMarginNote right">2</span>gererent, minus his cladibus commovebantur. Legatos
ad consules mittunt C. Laetorium M. Metilium qui nuntiarent ut reliquias duorum exercituum cum
<span class="innerMarginNote right">3</span>cura colligerent darentque operam ne per metum ac desperationem hosti se dederent, id quod post Cannensem accidisset cladem, et ut desertores de
<span class="innerMarginNote right">4</span>exercitu volonum conquirerent. Idem negotii P. Cornelio datum, cui et dilectus mandatus erat; isque per fora conciliabulaque edixit ut conquisitio volonum fieret iique ad signa reducerentur. Haec omnia intentissima cura acta.</p>
<p><span class="innerMarginNote right">5</span>Ap. Claudius consul D. Iunio ad ostium Volturni, M. Aurelio Cotta Puteolis praeposito, qui, ut quaeque
naves ex Etruria ac Sardinia accessissent,
<span class="innerMarginNote right">6</span>extemplo in castra mitterent frumentum, ipse ad Capuam regressus Q. Fulvium collegam invenit Casilino omnia deportantem molientemque ad
<span class="innerMarginNote right">7</span>oppugnandam Capuam. Tum ambo circumsederunt urbem et Claudium Neronem praetorem ab Suessula
<span class="innerMarginNote right">8</span>ex Claudianis castris exciverunt. Is quoque modico ibi praesidio ad tenendum locum relicto ceteris omnibus copiis ad Capuam descendit. Ita tria praetoria circa Capuam erecta; tres et<a class="footnoteLink" href="#note_LCL355_424_1" id="target_note_LCL355_424_1"><sup>1</sup></a> exercitus





</p></section><notes><section class="footnotes"><ul><li class="note" id="note_LCL355_424_1"><a class="footnoteCrossrefLink" href="#target_note_LCL355_424_1" title="Click to highlight in text"><sup class="lineRef">1</sup>et <span class="italic">P</span>(2) <span class="italic">Conway</span>: <span class="italic">om. A Weissenborn, Walters.</span></a></li><script type="text/javascript">document.getElementById('note_LCL355_424_1').style.display = "none";</script></ul></section></notes></section>