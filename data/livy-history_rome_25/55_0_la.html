<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span>territus re, Bomilcar vela in altum dedit missisque nuntiis Heracleam qui onerarias retro inde Africam repetere iuberent, ipse Siciliam praetervectus Tarentum <span class="innerMarginNote right">13</span>petit. Epicydes, a tanta repente destitutus spe, ne in obsidionem magna ex parte captae urbis rediret, Agrigentum navigat, expectaturus magis eventum quam inde quicquam moturus.</p>
<p>XXVIII. Quae ubi
in castra Siculorum sunt nuntiata, Epicyden Syracusis excessisse, a Carthaginiensibus
relictam insulam et prope iterum traditam
<span class="innerMarginNote right">2</span>Romanis, legatos de condicionibus dedendae urbis explorata prius per conloquia voluntate eorum qui
<span class="innerMarginNote right">3</span>obsidebantur ad Marcellum mittunt. Cum haud ferme discreparet quin quae ubique regum fuissent Romanorum essent, Siculis cetera cum libertate ac legibus suis servarentur, evocatis ad conloquium iis
<span class="innerMarginNote right">4</span>quibus ab Epicyde creditae res erant, missos se simul ad Marcellum, simul ad eos ab exercitu Siculorum aiunt, ut una omnium qui obsiderentur quique extra obsidionem fuissent fortuna esset neve alteri proprie
<span class="innerMarginNote right">5</span>sibi paciscerentur quicquam. Recepti deinde ab iis, ut necessarios hospitesque adloquerentur, expositis quae pacta iam cum Marcello haberent, oblata spe salutis perpulere eos ut secum praefectos Epicydis Polyclitum et Philistionem et Epicyden, cui Sindon
<span class="innerMarginNote right">6</span>cognomen erat, adgrederentur. Interfectis iis et


</p></section><notes></notes></section>