<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span>Carthagine tum fuisset, cum qua<a class="footnoteLink" href="#note_LCL355_462_1" id="target_note_LCL355_462_1"><sup>1</sup></a> viribus aequis certabatur.</p>
<p><span class="innerMarginNote right">12</span>Paucis ante diebus quam Syracusae caperentur, T. Otacilius cum quinqueremibus octoginta Uticam
<span class="innerMarginNote right">13</span>ab Lilybaeo transmisit, et cum ante lucem portum intrasset, onerarias frumento onustas cepit, egressusque
in terram depopulatus est aliquantum agri circa Uticam praedamque omnis generis retro ad navis
<span class="innerMarginNote right">14</span>egit. Lilybaeum tertio die quam inde profectus erat cum centum triginta onerariis navibus frumento praedaque onustis rediit idque frumentum extemplo
<span class="innerMarginNote right">15</span>Syracusas misit; quod ni tam in tempore subvenisset,
victoribus victisque pariter perniciosa fames instabat.</p>
<p>XXXII. Eadem aestate in Hispania, cum biennio ferme nihil admodum memorabile factum esset consiliisque
magis quam armis bellum gereretur, Romani imperatores egressi hibernis copias coniunxerunt.
<span class="innerMarginNote right">2</span>Ibi consilium advocatum omniumque in unum congruerunt 
sententiae, quando ad id locorum id modo actum esset ut Hasdrubalem tendentem in Italiam retinerent, tempus esse id iam agi ut bellum in
<span class="innerMarginNote right">3</span>Hispania finiretur. Et satis ad id virium credebant accessisse viginti milia Celtiberorum ea hieme ad arma excita. Hostium<a class="footnoteLink" href="#note_LCL355_462_2" id="target_note_LCL355_462_2"><sup>2</sup></a> tres exercitus erant:
<span class="innerMarginNote right">4</span>Hasdrubal Gisgonis filius et Mago coniunctis castris quinque ferme dierum iter ab Romanis aberant;
<span class="innerMarginNote right">5</span>propior erat Hamilcaris filius Hasdrubal, vetus in Hispania imperator; ad urbem nomine Amtorgim
<span class="innerMarginNote right">6</span>exercitum habebat. Eum volebant prius opprimi


</p></section><notes><section class="footnotes"><ul><li class="note" id="note_LCL355_462_1"><a class="footnoteCrossrefLink" href="#target_note_LCL355_462_1" title="Click to highlight in text"><sup class="lineRef">1</sup>cum qua <span class="italic">P</span>(1): cum (quum) <span class="italic">Madvig.</span></a></li><script type="text/javascript">document.getElementById('note_LCL355_462_1').style.display = "none";</script><li class="note" id="note_LCL355_462_2"><a class="footnoteCrossrefLink" href="#target_note_LCL355_462_2" title="Click to highlight in text"><sup class="lineRef">2</sup>excita. Hostium <span class="italic">Alschefski</span>: excitatum <span class="italic">PRM</span>: -ta <span class="italic">Cz</span>: -ti <span class="italic">DA</span>: excitorum <span class="italic">Gronovius.</span></a></li><script type="text/javascript">document.getElementById('note_LCL355_462_2').style.display = "none";</script></ul></section></notes></section>