<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span>pergat, quam spem esse terra marique clauso?
<span class="innerMarginNote right">4</span>Motus his Moericus, cum legatos ad Marcellum mitti placuisset, fratrem inter eos mittit, qui per eundem illum Hispanum secretus ab aliis ad Marcellum deductus, cum fidem accepisset composuissetque
<span class="innerMarginNote right">5</span>agendae ordinem rei, Achradinam redit. Tum Moericus, ut ab suspicione proditionis averteret omnium animos, negat sibi placere legatos commeare
ultro citroque: neque recipiendum quemquam
neque mittendum et, quo intentius custodiae serventur, opportuna dividenda praefectis esse, ut suae quisque partis tutandae reus sit. Omnes
<span class="innerMarginNote right">6</span>adsensi sunt. Partibus dividendis ipsi regio evenit ab Arethusa fonte usque ad ostium magni portus;
<span class="innerMarginNote right">7</span>id ut scirent Romani fecit. Itaque Marcellus nocte navem onerariam cum armatis remulco quadriremis trahi ad Achradinam<a class="footnoteLink" href="#note_LCL355_456_1" id="target_note_LCL355_456_1"><sup>1</sup></a> iussit exponique milites regione
<span class="innerMarginNote right">8</span>portae quae prope fontem Arethusam est. Hoc cum quarta vigilia factum esset expositosque milites porta, ut convenerat, recepisset Moericus, luce prima Marcellus omnibus copiis moenia Achradinae adgreditur,
<span class="innerMarginNote right">9</span>ita ut non eos solum qui Achradinam tenebant in se converteret, sed ab Naso etiam agmina armatorum
concurrerent relictis stationibus suis ad vim
<span class="innerMarginNote right">10</span>et impetum Romanorum arcendum. In hoc tumultu actuariae naves instructae iam ante circumvectaeque ad Nasum armatos exponunt, qui inproviso adorti



</p></section><notes><section class="footnotes"><ul><li class="note" id="note_LCL355_456_1"><a class="footnoteCrossrefLink" href="#target_note_LCL355_456_1" title="Click to highlight in text"><sup class="lineRef">1</sup>Achradinam <span class="italic">P</span>(1): Nasum <span class="italic">H. J. MÃ¼ller.</span></a></li><script type="text/javascript">document.getElementById('note_LCL355_456_1').style.display = "none";</script></ul></section></notes></section>