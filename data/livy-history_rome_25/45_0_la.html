<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span><span class="innerMarginNote right">16</span>Cum hac spe dimissi legati vix regredi Capuam iam duplici fossa valloque cinctam potuerunt.</p>
<p>XXIII. Cum maxume Capua circumvallaretur, Syracusarum oppugnatio ad finem venit, praeterquam
vi ac virtute ducis exercitusque, intestina
<span class="innerMarginNote right">2</span>etiam proditione adiuta. Namque Marcellus initio veris incertus utrum Agrigentum ad Himilconem et Hippocraten verteret bellum an obsidione Syracusas
<span class="innerMarginNote right">3</span>premeret, quamquam nec vi capi videbat posse inexpugnabilem terrestri ac maritimo situ urbem nec fame, ut quam prope liberi a Carthagine commeatus
<span class="innerMarginNote right">4</span>alerent, tamen, ne quid inexpertum relinqueret,
transfugas Syracusanos—erant autem apud Romanos aliqui nobilissimi viri, inter defectionem ab Romanis, quia ab novis consiliis abhorrebant, pulsi—conloquiis suae partis temptare hominum animos iussit et fidem dare, si traditae forent Syracusae,
<span class="innerMarginNote right">5</span>liberos eos ac suis legibus victuros esse. Non erat conloquii copia, quia multorum animi suspecti omnium curam oculosque eo<a class="footnoteLink" href="#note_LCL355_428_1" id="target_note_LCL355_428_1"><sup>1</sup></a> converterant ne quid
<span class="innerMarginNote right">6</span>falleret tale admissum. Servus unus exulum, pro transfuga intromissus in urbem, conventis paucis initium conloquendi de tali re fecit. Deinde in<a class="footnoteLink" href="#note_LCL355_428_2" id="target_note_LCL355_428_2"><sup>2</sup></a> piscatoria quidam nave retibus operti circumvectique ita ad castra Romana conlocutique cum transfugis,




</p></section><notes><section class="footnotes"><ul><li class="note" id="note_LCL355_428_1"><a class="footnoteCrossrefLink" href="#target_note_LCL355_428_1" title="Click to highlight in text"><sup class="lineRef">1</sup>eo <span class="italic">B Riemann</span>: <span class="italic">om. P</span>(1).</a></li><script type="text/javascript">document.getElementById('note_LCL355_428_1').style.display = "none";</script><li class="note" id="note_LCL355_428_2"><a class="footnoteCrossrefLink" href="#target_note_LCL355_428_2" title="Click to highlight in text"><sup class="lineRef">2</sup>Deinde in <span class="italic">z</span>: dein <span class="italic">P</span>(1): deinde <span class="italic">A</span><sup>2</sup>.</a></li><script type="text/javascript">document.getElementById('note_LCL355_428_2').style.display = "none";</script></ul></section></notes></section>