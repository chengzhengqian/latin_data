<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span>pro argumento fuerit illa procursatio Numidarum Hannibalem exercitumque e castris non movisse.</p>
<p><span class="innerMarginNote right">8</span>Hannibal concubia nocte movit. Dux Philemenus erat cum solito captae venationis onere; ceteri proditores ea quae composita erant expectabant.
<span class="innerMarginNote right">9</span>Convenerat autem ut Philemenus portula adsueta venationem inferens armatos induceret, parte alia
<span class="innerMarginNote right">10</span>portam Temenitida adiret Hannibal. Ea mediterranea
regio est orientem spectans; busta<a class="footnoteLink" href="#note_LCL355_372_1" id="target_note_LCL355_372_1"><sup>1</sup></a> aliquantum
intra moenia includunt. Cum portae adpropinquaret, editus ex composito ignis ab Hannibale
est refulsitque idem redditum ab Nicone signum;
<span class="innerMarginNote right">11</span>extinctae deinde utrimque flammae sunt. Hannibal silentio ducebat ad portam. Nico ex improviso adortus sopitos vigiles in cubilibus suis obtruncat
<span class="innerMarginNote right">12</span>portamque aperit. Hannibal cum peditum agmine ingreditur, equites subsistere iubet, ut quo res
<span class="innerMarginNote right">13</span>postulet occurrere libero campo possent. Et Philemenus
portulae parte alia, qua commeare adsuerat, adpropinquabat. Nota vox eius et familiare iam signum cum excitasset vigilem, dicenti<a class="footnoteLink" href="#note_LCL355_372_2" id="target_note_LCL355_372_2"><sup>2</sup></a> vix sustineri
<span class="innerMarginNote right">14</span>grandis bestiae onus portula aperitur. Inferentes aprum duos invenes secutus ipse cum expedito venatore vigilem, incautius miraculo magnitudinis in
<span class="innerMarginNote right">15</span>eos qui ferebant versum venabulo traicit. Ingressi deinde triginta fere armati ceteros vigiles obtruncant




</p></section><notes><section class="footnotes"><ul><li class="note" id="note_LCL355_372_1"><a class="footnoteCrossrefLink" href="#target_note_LCL355_372_1" title="Click to highlight in text"><sup class="lineRef">1</sup>spectans; busta <span class="italic">Ussing</span>: spectabest <span class="italic">P</span> (-bast <span class="italic">P</span><sup>1</sup><span class="italic">?</span>): spectabat (1).</a></li><script type="text/javascript">document.getElementById('note_LCL355_372_1').style.display = "none";</script><li class="note" id="note_LCL355_372_2"><a class="footnoteCrossrefLink" href="#target_note_LCL355_372_2" title="Click to highlight in text"><sup class="lineRef">2</sup>dicenti <span class="italic">x</span>: dicente <span class="italic">P</span>(1).</a></li><script type="text/javascript">document.getElementById('note_LCL355_372_2').style.display = "none";</script></ul></section></notes></section>