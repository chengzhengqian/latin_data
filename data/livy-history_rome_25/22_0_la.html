<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span>sitam habetis; planae et satis latae viae patent in
<span class="innerMarginNote right">17</span>omnis partis. Via quae e portu per mediam urbem ad mare transmissa est plaustris transveham naves haud magna mole, et mare nostrum erit, quo nunc hostes potiuntur, et illinc mari, hinc terra circumsedebimus
arcem; immo brevi aut relictam ab hostibus
<span class="innerMarginNote right">18</span>aut cum ipsis hostibus capiemus.‚Äù Haec oratio non spem modo effectus sed ingentem etiam ducis admirationem fecit. Contracta extemplo undique plaustra iunctaque inter se, et machinae ad subducendas
naves admotae, munitumque iter, quo faciliora
plaustra minorque moles in transitu esset.
<span class="innerMarginNote right">19</span>Iumenta inde et homines contracti et opus inpigre coeptum; paucosque post dies classis instructa ac parata circumvehitur arcem et ante os ipsum portus
<span class="innerMarginNote right">20</span>ancoras iacit. Hunc statum rerum Hannibal Tarenti relinquit regressus ipse in hiberna. Ceterum defectio Tarentinorum utrum priore anno an hoc facta sit, in diversum auctores trahunt; plures propioresque aetate memoriae rerum hoc anno factam tradunt.</p>
<p>XII. Romae consules praetoresque usque ad ante
<span class="innerMarginNote right">2</span>diem quintum kal. Maias Latinae tenuerunt. Eo die perpetrato sacro in monte in suas quisque provincias proficiscuntur. Religio deinde nova obiecta est ex
<span class="innerMarginNote right">3</span>carminibus Marcianis. Vates hic Marcius inlustris fuerat, et cum conquisitio priore anno ex senatus consulto



</p></section><notes></notes></section>