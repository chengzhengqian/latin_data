<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span>Hannibali et in suspicione Romanis esset, causa forte
<span class="innerMarginNote right">11</span>extrinsecus maturandae eius intervenit. Phileas Tarentinus diu iam per speciem legationis Romae cum esset, vir inquieti animi et minime otium, quo tum diutino senescere videbatur, patientis, aditum sibi ad obsides Tarentinos et Thurinos<a class="footnoteLink" href="#note_LCL355_366_1" id="target_note_LCL355_366_1"><sup>1</sup></a> invenit.
<span class="innerMarginNote right">12</span>Custodiebantur in atrio Libertatis minore cura, quia nec ipsis nec civitatibus eorum fallere Romanos
<span class="innerMarginNote right">13</span>expediebat. Hos crebris conloquiis sollicitatos corruptis
aedituis duobus cum primis tenebris custodia eduxisset, ipse comes occulti itineris factus profugit. Luce prima volgata per urbem fuga est, missique qui sequerentur ab Tarracina comprensos omnis retraxerunt. Deducti in comitium virgisque adprobante
populo caesi de saxo deiciuntur.</p>
<p>VIII. Huius atrocitas poenae duarum nobilissimarum
in Italia Graecarum civitatium animos
<span class="innerMarginNote right">2</span>inritavit cum publice, tum etiam singulos privatim, ut quisque tam foede interemptos aut propinquitate
<span class="innerMarginNote right">3</span>aut amicitia contingebat. Ex iis tredecim fere nobiles iuvenes Tarentini coniuraverunt, quorum
<span class="innerMarginNote right">4</span>principes Nico et Philemenus erant. Hi priusquam aliquid moverent, conloquendum cum Hannibale rati, nocte per speciem venandi urbe egressi ad eum
<span class="innerMarginNote right">5</span>proficiscuntur. Et cum haud procul castris abessent, ceteri silva prope viam sese occuluerunt, Nico et



</p></section><notes><section class="footnotes"><ul><li class="note" id="note_LCL355_366_1"><a class="footnoteCrossrefLink" href="#target_note_LCL355_366_1" title="Click to highlight in text"><sup class="lineRef">1</sup>Tarentinos et Thurinos <span class="italic">Heusinger</span>: Thurinos <span class="italic">P</span> (<span class="italic">cf.</span> viii. 1): Tarentinos <span class="italic">P</span><sup>1</sup><span class="italic">?</span>(1).</a></li><script type="text/javascript">document.getElementById('note_LCL355_366_1').style.display = "none";</script></ul></section></notes></section>