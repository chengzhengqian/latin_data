<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span>pulcherrimam subiectam oculis vidit, inlacrimasse dicitur partim gaudio tantae perpetratae rei, partim
<span class="innerMarginNote right">12</span>vetusta gloria urbis. Atheniensium classes demersae et duo ingentes exercitus cum duobus clarissimis ducibus deleti occurrebant et tot bella cum Carthaginiensibus
<span class="innerMarginNote right">13</span>tanto cum discrimine gesta, tot tam opulenti tyranni regesque, praeter ceteros Hiero cum recentissimae memoriae rex, tum ante omnia quae virtus ei fortunaque sua dederat beneficiis
<span class="innerMarginNote right">14</span>in populum Romanum insignis. Ea cum universa occurrerent animo subiretque cogitatio, iam illa momento horae arsura omnia et ad cineres reditura,
<span class="innerMarginNote right">15</span>priusquam signa Achradinam admoveret, praemittit Syracusanos qui intra praesidia Romana, ut ante dictum est, fuerant, ut adloquio leni pellicerent<a class="footnoteLink" href="#note_LCL355_436_1" id="target_note_LCL355_436_1"><sup>1</sup></a> hostis ad dedendam urbem.</p>
<p>XXV. Tenebant Achradinae portas murosque maxume transfugae, quibus nulla erat per condiciones veniae spes; ei nec adire muros nec adloqui quemquam
<span class="innerMarginNote right">2</span>passi. Itaque Marcellus, postquam id inceptum
inritum fuit, ad Euryalum signa referri iussit. Tumulus est in extrema parte urbis aversus a mari viaeque imminens ferenti in agros
mediterraneaque insulae, percommode situs ad commeatus excipiendos.
<span class="innerMarginNote right">3</span>Praeerat huic arci Philodemus Argivus ab Epicyde impositus; ad quem missus a Marcello Sosis, unus




</p></section><notes><section class="footnotes"><ul><li class="note" id="note_LCL355_436_1"><a class="footnoteCrossrefLink" href="#target_note_LCL355_436_1" title="Click to highlight in text"><sup class="lineRef">1</sup>pellicerent <span class="italic">M</span><sup>1</sup><span class="italic">?A</span><sup>2</sup>: pellerent <span class="italic">P</span>(1): im- <span class="italic">Weissenborn.</span></a></li><script type="text/javascript">document.getElementById('note_LCL355_436_1').style.display = "none";</script></ul></section></notes></section>