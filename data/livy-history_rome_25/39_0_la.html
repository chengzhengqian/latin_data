<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span><span class="innerMarginNote right">6</span>incursu equitum ceciderunt. Inde consules, ut averterent Capua Hannibalem, nocte quae secuta est diversi, Fulvius in agrum Cumanum, Claudius
<span class="innerMarginNote right">7</span>in Lucanos abit. Postero die, cum vacua castra Romanorum esse nuntiatum Hannibali esset et duobus agminibus diversos abisse, incertus primo
<span class="innerMarginNote right">8</span>utrum sequeretur, Appium institit sequi. Ille circumducto
hoste qua voluit alio itinere ad Capuam redit.</p>
<p>Hannibali alia in his locis bene gerendae rei fortuna
<span class="innerMarginNote right">9</span>oblata est. M. Centenius fuit cognomine Paenula, insignis inter primi pili centuriones et
<span class="innerMarginNote right">10</span>magnitudine corporis et animo. Is, perfunctus militia, per P. Cornelium Sullam praetorem in senatum
introductus petit a patribus uti sibi quinque milia
<span class="innerMarginNote right">11</span>militum darentur: se peritum et hostis et regionum brevi operae pretium facturum et, quibus artibus ad id locorum nostri et duces et exercitus capti forent,
<span class="innerMarginNote right">12</span>iis adversus inventorem usurum. Id non promissum magis stolide quam stolide creditum, tamquam
<span class="innerMarginNote right">13</span>eaedem militares et imperatoriae artes essent. Data pro quinque octo milia militum, pars dimidia cives, pars socii. Et ipse aliquantum voluntariorum in itinere ex<a class="footnoteLink" href="#note_LCL355_416_1" id="target_note_LCL355_416_1"><sup>1</sup></a> agris concivit ac prope duplicato exercitu in Lucanos pervenit, ubi Hannibal nequiquam
<span class="innerMarginNote right">14</span>secutus Claudium substiterat. Haud dubia res



</p></section><notes><section class="footnotes"><ul><li class="note" id="note_LCL355_416_1"><a class="footnoteCrossrefLink" href="#target_note_LCL355_416_1" title="Click to highlight in text"><sup class="lineRef">1</sup>ex <span class="italic">Madvig</span>: in <span class="italic">P</span>(1).</a></li><script type="text/javascript">document.getElementById('note_LCL355_416_1').style.display = "none";</script></ul></section></notes></section>