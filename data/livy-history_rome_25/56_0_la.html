<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span>multitudine ad contionem vocata, inopiam quaeque ipsi inter se fremere occulti<a class="footnoteLink" href="#note_LCL355_450_1" id="target_note_LCL355_450_1"><sup>1</sup></a> soliti erant conquesti, quamquam tot mala urgerent, negarunt fortunam accusandam esse, quod in ipsorum esset potestate
<span class="innerMarginNote right">7</span>quamdiu ea paterentur. Romanis causam oppugnandi
Syracusas fuisse caritatem Syracusanorum, non odium; nam ut occupatas res ab satellitibus Hannibalis, deinde Hieronymi, Hippocrate atque Epicyde, audierint, tum bellum movisse et obsidere urbem coepisse, ut crudelis tyrannos eius, non ut
<span class="innerMarginNote right">8</span>ipsam urbem expugnarent. Hippocrate vero interempto,
Epicyde intercluso ab Syracusis et praefectis
eius occisis, Carthaginiensibus omni possessione Siciliae terra marique pulsis, quam superesse causam Romanis cur non, perinde ac si Hiero ipse viveret, unicus Romanae amicitiae cultor, incolumis Syracusas
<span class="innerMarginNote right">9</span>esse velint? Itaque nec urbi nec hominibus aliud periculum quam ab semet ipsis esse, si occasionem reconciliandi se Romanis praetermisissent; eam autem, qualis illo momento horae sit, nullam deinde fore, si simul liberatas ab impotentibus tyrannis . . .<a class="footnoteLink" href="#note_LCL355_450_2" id="target_note_LCL355_450_2"><sup>2</sup></a> apparuisset.</p>
<p>XXIX. Omnium ingenti adsensu audita ea oratio est. Praetores tamen prius creari quam legatos nominari placuit; ex ipsorum deinde praetorum




</p></section><notes><section class="footnotes"><ul><li class="note" id="note_LCL355_450_1"><a class="footnoteCrossrefLink" href="#target_note_LCL355_450_1" title="Click to highlight in text"><sup class="lineRef">1</sup>occulti <span class="italic">P</span>(2): occulte <span class="italic">A.</span></a></li><script type="text/javascript">document.getElementById('note_LCL355_450_1').style.display = "none";</script><li class="note" id="note_LCL355_450_2"><a class="footnoteCrossrefLink" href="#target_note_LCL355_450_2" title="Click to highlight in text"><sup class="lineRef">2</sup><span class="italic">A lacuna variously supplied, e.g.</span> Syracusas esse et applicare
se Romanis <span class="italic">Madvig</span> (<span class="italic">two lines</span>): accipere noluissent <span class="italic">Walters</span> (<span class="italic">one line after</span> apparuisset).</a></li><script type="text/javascript">document.getElementById('note_LCL355_450_2').style.display = "none";</script></ul></section></notes></section>