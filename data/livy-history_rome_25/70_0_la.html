<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span>impiger iuvenis animique et ingenii aliquanto quam
<span class="innerMarginNote right">3</span>pro fortuna in qua erat natus maioris. Ad summam indolem accesserat Cn. Scipionis disciplina, sub qua
<span class="innerMarginNote right">4</span>per tot annos omnis militiae artis edoctus fuerat. Is<a class="footnoteLink" href="#note_LCL355_478_1" id="target_note_LCL355_478_1"><sup>1</sup></a> et ex fuga collectis militibus et quibusdam de praesidiis
deductis haud contemnendum exercitum fecerat iunxeratque cum Ti. Fonteio, P. Scipionis legato.
<span class="innerMarginNote right">5</span>Sed tantum praestitit eques Romanus auctoritate inter milites atque honore ut, castris citra Hiberum communitis, cum ducem exercitus comitiis militaribus
<span class="innerMarginNote right">6</span>creari placuisset, subeuntes alii aliis in custodiam
valli stationesque, donec per omnis suffragium iret, ad L. Marcium cuncti summam imperii detulerint.
<span class="innerMarginNote right">7</span>Omne inde tempus—exiguum id fuit—muniendis
castris convehendisque commeatibus consumpsit,
et omnia imperia milites cum inpigre, tum
<span class="innerMarginNote right">8</span>haudquaquam abiecto animo exequebantur. Ceterum postquam Hasdrubalem Gisgonis venientem ad reliquias belli delendas transisse Hiberum et adpropinquare adlatum est, signumque pugnae propositum
<span class="innerMarginNote right">9</span>ab novo duce milites viderunt, recordati quos paulo ante imperatores habuissent quibusque et ducibus et copiis freti prodire in pugnam soliti essent, flere omnes repente et offensare capita et alii manus ad caelum tendere deos incusantes, alii strati humi
<span class="innerMarginNote right">10</span>suum quisque nominatim ducem implorare. Neque

</p></section><notes><section class="footnotes"><ul><li class="note" id="note_LCL355_478_1"><a class="footnoteCrossrefLink" href="#target_note_LCL355_478_1" title="Click to highlight in text"><sup class="lineRef">1</sup>Is <span class="italic">Weissenborn</span>: hic <span class="italic">M</span><sup>x</sup><span class="italic">A</span><sup>y</sup>: <span class="italic">om. P</span>(l).</a></li><script type="text/javascript">document.getElementById('note_LCL355_478_1').style.display = "none";</script></ul></section></notes></section>