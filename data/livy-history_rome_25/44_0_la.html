<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span>diversis partibus opus adgressi fossa valloque circumdare 
urbem parant et castella excitant modicis <span class="innerMarginNote right">9</span>intervallis multisque simul locis cum prohibentibus opera Campanis eo eventu pugnant ut postremo
<span class="innerMarginNote right">10</span>portis muroque se contineret Campanus. Prius tamen quam haec continuarentur
opera, legati ad Hannibalem missi qui quererentur desertam ab eo Capuam ac prope redditam Romanis obtestarenturque
ut tunc saltem opem non circumsessis modo sed
<span class="innerMarginNote right">11</span>etiam circumvallatis ferret. Consulibus litterae a P. Cornelio praetore missae ut, priusquam clauderent Capuam operibus, potestatem Campanis facerent ut qui eorum vellent exirent a Capua suasque res
<span class="innerMarginNote right">12</span>secum ferrent:<a class="footnoteLink" href="#note_LCL355_426_1" id="target_note_LCL355_426_1"><sup>1</sup></a> liberos fore suaque omnia habituros qui ante idus Martias exissent; post eam diem quique exissent quique ibi mansissent, hostium
<span class="innerMarginNote right">13</span>futuros numero. Ea pronuntiata Campanis atque ita spreta ut ultro contumelias dicerent minarenturque.</p>
<p><span class="innerMarginNote right">14</span>Hannibal ab Herdonea Tarentum duxerat legiones, spe aut vi aut dolo arcis Tarentinae potiundae; quod ubi parum processit, ad Brundisium flexit
<span class="innerMarginNote right">15</span>iter, prodi id oppidum ratus. Ibi quoque cum frustra tereret tempus, legati Campani ad eum venerunt querentes simul orantesque; quibus Hannibal magnifice respondit et antea se solvisse obsidionem et nunc adventum suum consules non laturos.



</p></section><notes><section class="footnotes"><ul><li class="note" id="note_LCL355_426_1"><a class="footnoteCrossrefLink" href="#target_note_LCL355_426_1" title="Click to highlight in text"><sup class="lineRef">1</sup>ferrent <span class="italic">M</span><sup>4</sup><span class="italic">? Madvig</span>: inferrent <span class="italic">P</span>(6)<span class="italic">M?</span>: au- <span class="italic">M?Ax</span>: inde ferrent <span class="italic">Weissenborn.</span></a></li><script type="text/javascript">document.getElementById('note_LCL355_426_1').style.display = "none";</script></ul></section></notes></section>