<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span>semiplenas stationes et adapertas fores portae, qua paulo ante excurrerant armati, haud magno certamine
Nasum cepere desertam trepidatione et fuga
<span class="innerMarginNote right">11</span>custodum. Neque in ullis minus praesidii aut pertinaciae ad manendum quam in transfugis fuit, quia ne suis quidem satis credentes e medio certamine
<span class="innerMarginNote right">12</span>effugerunt. Marcellus, ut captam esse Nasum comperit<a class="footnoteLink" href="#note_LCL355_458_1" id="target_note_LCL355_458_1"><sup>1</sup></a> et Achradinae regionem unam teneri Moericumque cum praesidio suis adiunctum, receptui
cecinit, ne regiae opes, quarum fama maior quam res erat, diriperentur.</p>
<p>XXXI. Suppresso impetu militum ut iis qui in Achradina erant transfugis spatium locusque fugae
<span class="innerMarginNote right">2</span>datus est, Syracusani tandem liberi metu portis Achradinae apertis oratores ad Marcellum mittunt, nihil petentis aliud quam incolumitatem sibi liberisque
<span class="innerMarginNote right">3</span>suis. Marcellus consilio advocato et adhibitis etiam Syracusanis qui per seditiones pulsi ab domo
<span class="innerMarginNote right">4</span>intra praesidia Romana fuerant, respondit non plura per annos quinquaginta benefacta Hieronis quam paucis his annis maleficia eorum qui Syracusas tenuerint erga populum Romanum esse; sed pleraque
eorum quo debuerint reccidisse, foederumque ruptorum ipsos ab se graviores multo quam populus
<span class="innerMarginNote right">5</span>Romanus voluerit poenas exegisse. Se quidem tertium annum circumsedere Syracusas, non ut populus Romanus servam<a class="footnoteLink" href="#note_LCL355_458_2" id="target_note_LCL355_458_2"><sup>2</sup></a> civitatem haberet, sed


</p></section><notes><section class="footnotes"><ul><li class="note" id="note_LCL355_458_1"><a class="footnoteCrossrefLink" href="#target_note_LCL355_458_1" title="Click to highlight in text"><sup class="lineRef">1</sup>comperit <span class="italic">Weissenborn</span>: <span class="italic">om. P</span>(1): vidit (<span class="italic">after</span> ut) <span class="italic">Walters.</span></a></li><script type="text/javascript">document.getElementById('note_LCL355_458_1').style.display = "none";</script><li class="note" id="note_LCL355_458_2"><a class="footnoteCrossrefLink" href="#target_note_LCL355_458_2" title="Click to highlight in text"><sup class="lineRef">2</sup>Romanus (<span class="italic">i.e.</span> R.) servam <span class="italic">x Sigonius</span>: reservatam <span class="italic">P</span>(10): -ta <span class="italic">C.</span></a></li><script type="text/javascript">document.getElementById('note_LCL355_458_2').style.display = "none";</script></ul></section></notes></section>