<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span>pugnabat stantem extemplo in fugam averterunt.
<span class="innerMarginNote right">14</span>Romani, quamquam circumventos hinc pedes, hinc eques urgebat, tamen aliquamdiu pugnam traxere; postremo et ipsi terga vertunt atque ad urbem
<span class="innerMarginNote right">15</span>fugiunt. Ibi proditores conglobati cum popularium agmen patentibus portis accepissent, ubi Romanos fusos ad urbem ferri viderunt, conclamant instare Poenum, permixtosque et hostis urbem invasuros, ni propere portas claudant. Ita exclusos Romanos praebuere hosti ad caedem; Atinius tamen cum
<span class="innerMarginNote right">16</span>paucis receptus. Seditio inde paulisper tenuit, cum<a class="footnoteLink" href="#note_LCL355_400_1" id="target_note_LCL355_400_1"><sup>1</sup></a> alii cedendum fortunae et tradendam urbem
<span class="innerMarginNote right">17</span>victoribus censerent. Ceterum, ut plerumque, fortuna
et consilia mala vicerunt: Atinio cum suis ad mare ac naves deducto, magis quia ipsi ob imperium in se mite ac iustum consultum volebant quam respectu Romanorum, Carthaginienses in urbem accipiunt.</p>
<p><span class="innerMarginNote right">18</span>Consules a Benevento in Campanum agrum legiones
ducunt non ad frumenta modo, quae iam in herbis erant, corrumpenda, sed ad Capuam oppugnandam,
<span class="innerMarginNote right">19</span>nobilem se consulatum tam opulentae urbis excidio rati facturos, simul et ingens flagitium imperio dempturos, quod urbi tam propinquae
<span class="innerMarginNote right">20</span>tertium annum inpunita defectio esset. Ceterum ne Beneventum sine praesidio esset, et ut ad subita



</p></section><notes><section class="footnotes"><ul><li class="note" id="note_LCL355_400_1"><a class="footnoteCrossrefLink" href="#target_note_LCL355_400_1" title="Click to highlight in text"><sup class="lineRef">1</sup>cum, <span class="italic">P</span>(1) <span class="italic">add another</span> inde, <span class="italic">variously emended by those who require</span> alii . . . alii.</a></li><script type="text/javascript">document.getElementById('note_LCL355_400_1').style.display = "none";</script></ul></section></notes></section>