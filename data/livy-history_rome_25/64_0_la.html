<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span>pro bello satis esset dabatur ne bellum gererent, et cum quies ipsa, tum reditus domum fructusque
<span class="innerMarginNote right">5</span>videndi suos suaque grata vulgo erant. Itaque non ducibus facilius quam multitudini persuasum est. Simul ne metus quidem ab Romanis erat, quippe
<span class="innerMarginNote right">6</span>tam paucis, si vi retinerent. Id quidem cavendum semper Romanis ducibus erit exemplaque haec vere pro documentis habenda, ne ita externis credant auxiliis ut non plus sui roboris suarumque proprie
<span class="innerMarginNote right">7</span>virium in castris habeant. Signis repente sublatis Celtiberi abeunt, nihil aliud quaerentibus causam obtestantibusque ut manerent Romanis respondentes
<span class="innerMarginNote right">8</span>quam domestico se avocari bello. Scipio, postquam socii nec precibus nec vi retineri poterant, nec se aut parem sine illis hosti esse aut fratri rursus coniungi vidit posse, nec ullum aliud salutare consilium in
<span class="innerMarginNote right">9</span>promptu esse, retro quantum posset cedere statuit, in id omni cura intentus necubi hosti aequo se committeret loco, qui transgressus flumen prope vestigiis abeuntium insistebat.</p>
<p>XXXIV. Per eosdem dies P. Scipionem par terror,
<span class="innerMarginNote right">2</span>periculum maius ab novo hoste urgebat. Masinissa erat iuvenis, eo tempore socius Carthaginiensium, quem deinde clarum potentemque Romana fecit
<span class="innerMarginNote right">3</span>amicitia. Is tum cum equitatu Numidarum et advenienti P. Scipioni occurrit et deinde adsidue
</p></section><notes></notes></section>