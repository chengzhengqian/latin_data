<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span>Philemenus progressi ad stationes comprehensique, ultro id petentes, ad Hannibalem deducti sunt.
<span class="innerMarginNote right">6</span>Qui cum et causas consilii sui et quid pararent exposuissent, conlaudati oneratique promissis iubentur,
ut fidem popularibus facerent praedandi causa se urbe egressos, pecora Carthaginiensium, quae pastum propulsa essent, ad urbem agere; tuto ac
<span class="innerMarginNote right">7</span>sine certamine id facturos promissum est. Conspecta
ea praeda iuvenum est, minusque iterum ac
<span class="innerMarginNote right">8</span>saepius id eos audere miraculo fuit. Congressi cum Hannibale rursus fide sanxerunt liberos Tarentinos leges suas<a class="footnoteLink" href="#note_LCL355_368_1" id="target_note_LCL355_368_1"><sup>1</sup></a> suaque omnia habituros neque ullum vectigal Poeno pensuros praesidiumve invitos recepturos;
prodita hospitia Romanorum cum<a class="footnoteLink" href="#note_LCL355_368_2" id="target_note_LCL355_368_2"><sup>2</sup></a> praesidio
<span class="innerMarginNote right">9</span>Carthaginiensium fore. Haec ubi convenerunt, tunc vero Philemenus consuetudinem nocte egrediundi
redeundique in urbem frequentiorem facere. Et erat venandi studio insignis, canesque et alius
<span class="innerMarginNote right">10</span>apparatus sequebatur; captumque ferme aliquid aut ab hoste ex praeparato adlatum reportans donabat aut praefecto aut custodibus portarum. Nocte maxime commeare propter metum hostium credebant.</p>
<p><span class="innerMarginNote right">11</span>Ubi iam eo consuetudinis adducta res est ut, quocumque noctis tempore sibilo dedisset signum, porta aperiretur, tempus agendae rei Hannibali
<span class="innerMarginNote right">12</span>visum est. Tridui viam aberat; ubi, quo minus


</p></section><notes><section class="footnotes"><ul><li class="note" id="note_LCL355_368_1"><a class="footnoteCrossrefLink" href="#target_note_LCL355_368_1" title="Click to highlight in text"><sup class="lineRef">1</sup>suas <span class="italic">Wesenberg: om. P</span>(1).</a></li><script type="text/javascript">document.getElementById('note_LCL355_368_1').style.display = "none";</script><li class="note" id="note_LCL355_368_2"><a class="footnoteCrossrefLink" href="#target_note_LCL355_368_2" title="Click to highlight in text"><sup class="lineRef">2</sup>hospitia Romanorum cum <span class="italic">Weissenborn, Conway</span>: <span class="italic">om. P</span>(1), <span class="italic">a lost line</span>: <span class="italic">various emendations.</span></a></li><script type="text/javascript">document.getElementById('note_LCL355_368_2').style.display = "none";</script></ul></section></notes></section>