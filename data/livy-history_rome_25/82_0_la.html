<section class="div1 language" lang="la"><header><hgroup><h1>Livy</h1></hgroup></header><section class="div2">
<h3><span class="ac">Libri XXV Periocha</span></h3>
<p>P. <span class="sc">Cornelius Scipio,</span> postea Africanus, ante annos aedilis factus. Hannibal urbem Tarenton praeter arcem, in quam praesidium Romanorum fugerat, per Tarentinos iuvenes, qui se noctu venatum ire simulaverant, cepit. Ludi Apollinares ex Marcii carminibus, quibus Cannensis clades praedicta fuerat, instituti sunt. A Q. Fulvio et Ap. Claudio consulibus adversus Hannonem Poenorum ducem prospere pugnatum est. Tib. Sempronius Gracchus proconsul, ab hospite suo Lucano in insidias deductus, a Magone interfectus est. Centenius Paenula, qui centurio militaverat, cum petisset a senatu ut sibi exercitus daretur, pollicitusqe esset, si hoc impetrasset, de Hannibale victoriam, V͞I͞I͞I͞ acceptis militum dux factus conflixit acie cum Hannibale et cum exercitu caesus est. Capua obsessa est a Q. Fulvio et Ap. Claudio consulibus. Cn. Fulvius praetor male adversus Hannibalem pugnavit, in quo proelio X͞X͞<a class="footnoteLink" href="#note_LCL355_502_1" id="target_note_LCL355_502_1"><sup>1</sup></a> hominum ceciderunt; ipse cum equitibus ducentis effugit. Claudius Marcellus Syracusas expugnavit
tertio anno et ingentem se virum gessit. In eo tumultu captae urbis Archimedes intentus formis quas in pulvere descripserat interfectus est. P. et Cn. Scipiones in Hispania tot rerum feliciter gestarum tristem exitum tulerunt, prope cum totis exercitibus caesi anno octavo quam in Hispaniam ierunt. Amissaque eius provinciae possessio foret, nisi L. Marcii equitis Romani virtute et industria contractis exercituum reliquiis eiusdem hortatu bina castra hostium expugnata essent. Ad X͞X͞V͞I͞I͞<a class="footnoteLink" href="#note_LCL355_502_2" id="target_note_LCL355_502_2"><sup>2</sup></a> caesa, ad<a class="footnoteLink" href="#note_LCL355_502_3" id="target_note_LCL355_502_3"><sup>3</sup></a> mille octingentos, praeda ingens capta. Dux Marcius appellatus est.</p>
</section><notes><section class="footnotes"><ul><li class="note" id="note_LCL355_502_1"><a class="footnoteCrossrefLink" href="#target_note_LCL355_502_1" title="Click to highlight in text"><sup class="lineRef">1</sup><span class="italic">This should be</span> X͞V͞͞: <span class="italic">cf.</span> xxi.10.</a></li><script type="text/javascript">document.getElementById('note_LCL355_502_1').style.display = "none";</script><li class="note" id="note_LCL355_502_2"><a class="footnoteCrossrefLink" href="#target_note_LCL355_502_2" title="Click to highlight in text"><sup class="lineRef">2</sup><span class="italic">An error for</span> X͞X͞X͞V͞I͞I͞: <span class="italic">cf.</span> xxxix. 12.</a></li><script type="text/javascript">document.getElementById('note_LCL355_502_2').style.display = "none";</script><li class="note" id="note_LCL355_502_3"><a class="footnoteCrossrefLink" href="#target_note_LCL355_502_3" title="Click to highlight in text"><sup class="lineRef">3</sup><span class="italic">For</span> ad (<span class="italic">Sigonius</span>) <span class="italic">the MSS. have</span> ex.</a></li><script type="text/javascript">document.getElementById('note_LCL355_502_3').style.display = "none";</script></ul></section></notes></section>