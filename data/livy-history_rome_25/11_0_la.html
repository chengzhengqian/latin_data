<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span>Alliam prope omnis exercitus fugit; ad Furculas Caudinas ne expertus quidem certamen arma tradidit hosti, ut alias pudendas clades exercituum
<span class="innerMarginNote right">11</span>taceam; tamen tantum afuit ab eo ut ulla ignominia iis exercitibus quaereretur ut et urbs Roma per eum exercitum qui ab Allia Veios transfugerat reciperaretur,
<span class="innerMarginNote right">12</span>et Caudinae legiones, quae sine armis redierant Romam, armatae remissae in Samnium eundem illum hostem sub iugum miserint qui hac sua ignominia
<span class="innerMarginNote right">13</span>laetatus fuerat. Cannensem vero quisquam exercitum fugae aut pavoris insimulare potest, ubi plus quinquaginta milia hominum ceciderunt, unde consul cum equitibus septuaginta fugit, unde nemo superest nisi quem hostis caedendo fessus reliquit?
<span class="innerMarginNote right">14</span>Cum captivis redemptio negabatur, nos vulgo homines laudabant quod rei publicae nos reservassemus,
quod ad consulem Venusiam redissemus et
<span class="innerMarginNote right">15</span>speciem iusti exercitus fecissemus; nunc deteriore condicione sumus quam apud patres nostros fuerunt<a class="footnoteLink" href="#note_LCL355_360_1" id="target_note_LCL355_360_1"><sup>1</sup></a> captivi. Quippe illis arma tantum atque ordo militandi
locusque in quo tenderent in castris est mutatus, quae tamen semel navata rei publicae opera et uno
<span class="innerMarginNote right">16</span>felici proelio recuperarunt; nemo eorum relegatus in exilium est, nemini spes emerendi stipendia adempta, hostis denique est datus, cum quo dimicantes
aut vitam semel aut ignominiam finirent;
<span class="innerMarginNote right">17</span>nos, quibus, nisi quod commisimus ut quisquam ex Cannensi acie miles Romanus superesset, nihil obici potest, non solum a patria procul Italiaque sed ab



</p></section><notes><section class="footnotes"><ul><li class="note" id="note_LCL355_360_1"><a class="footnoteCrossrefLink" href="#target_note_LCL355_360_1" title="Click to highlight in text"><sup class="lineRef">1</sup>fuerunt <span class="italic">J. H. Voss</span>: fuerant <span class="italic">P</span>(1).</a></li><script type="text/javascript">document.getElementById('note_LCL355_360_1').style.display = "none";</script></ul></section></notes></section>