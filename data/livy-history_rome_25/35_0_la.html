<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span><span class="innerMarginNote right">23</span>transfiguntur. Gracchum iam nudatum praesidio vivum capere Poeni nituntur; ceterum conspicatus Lucanum hospitem inter hostis, adeo infestus confertos
invasit ut parci ei sine multorum pernicie
<span class="innerMarginNote right">24</span>non posset. Exanimem eum Mago extemplo ad Hannibalem misit ponique cum captis simul fascibus ante tribunal imperatoris iussit.</p>
<p>Haec si<a class="footnoteLink" href="#note_LCL355_408_1" id="target_note_LCL355_408_1"><sup>1</sup></a> vera fama est, Gracchus in Lucanis ad campos qui Veteres vocantur periit.</p>
<p>XVII. Sunt qui in agro Beneventano prope Calorem fluvium contendant a castris cum lictoribus ac tribus servis
<span class="innerMarginNote right">2</span>lavandi causa progressum, cum forte inter salicta innata ripis laterent hostes, nudum atque inermem saxisque quae volvit amnis propugnantem interfectum.
<span class="innerMarginNote right">3</span>Sunt qui haruspicum monitu quingentos passus a castris progressum, uti loco puro ea quae ante dicta prodigia sunt procuraret, ab insidentibus forte locum duabus turmis Numidarum circumventum scribant. Adeo nec locus nec ratio mortis in viro
<span class="innerMarginNote right">4</span>tam claro et insigni constat. Funeris quoque Gracchi varia est fama. Alii in castris Romanis sepultum ab suis, alii ab Hannibale—et ea vulgatior fama est—tradunt in vestibulo Punicorum castrorum
<span class="innerMarginNote right">5</span>rogum extructum esse, armatum exercitum decucurrisse
cum tripudiis Hispanorum motibusque armorum et corporum suae cuique genti adsuetis, ipso Hannibale

</p></section><notes><section class="footnotes"><ul><li class="note" id="note_LCL355_408_1"><a class="footnoteCrossrefLink" href="#target_note_LCL355_408_1" title="Click to highlight in text"><sup class="lineRef">1</sup>si <span class="italic">Madvig</span>: <span class="italic">om. P</span>(1).</a></li><script type="text/javascript">document.getElementById('note_LCL355_408_1').style.display = "none";</script></ul></section></notes></section>