<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span>duces Romani; et spes erat satis superque ad id virium esse; illa restabat cura, ne fuso eo perculsi alter Hasdrubal et Mago in avios saltus montesque
<span class="innerMarginNote right">7</span>recipientes sese bellum extraherent. Optimum igitur rati divisis bifariam copiis totius simul Hispaniae amplecti bellum, ita inter se diviserunt ut P. Cornelius duas partes exercitus Romanorum sociorumque adversus Magonem duceret atque Hasdrubalem,
<span class="innerMarginNote right">8</span>Cn. Cornelius cum tertia parte veteris exercitus Celtiberis adiunctis cum Hasdrubale Barcino
<span class="innerMarginNote right">9</span>bellum gereret. Una profecti ambo duces exercitusque Celtiberis praegredientibus ad urbem Amtorgim in conspectu hostium dirimente amni ponunt castra.
<span class="innerMarginNote right">10</span>Ibi Cn. Scipio cum quibus ante dictum est copiis substitit; P. Scipio profectus ad destinatam belli partem.</p>
<p>XXXIII. Hasdrubal postquam animadvertit exiguum
Romanum exercitum in castris et spem omnem
<span class="innerMarginNote right">2</span>in Celtiberorum auxiliis esse, peritus omnis barbaricae et praecipue earum<a class="footnoteLink" href="#note_LCL355_464_1" id="target_note_LCL355_464_1"><sup>1</sup></a> gentium in quibus per tot
<span class="innerMarginNote right">3</span>annos militabat perfidiae, facili linguae commercio,<a class="footnoteLink" href="#note_LCL355_464_2" id="target_note_LCL355_464_2"><sup>2</sup></a> cum utraque castra plena Hispanorum essent, per occulta conloquia paciscitur magna mercede cum Celtiberorum principibus ut copias inde abducant.
<span class="innerMarginNote right">4</span>Nec atrox visum facinus—non enim ut in Romanos verterent arma agebatur—et merces quanta vel




</p></section><notes><section class="footnotes"><ul><li class="note" id="note_LCL355_464_1"><a class="footnoteCrossrefLink" href="#target_note_LCL355_464_1" title="Click to highlight in text"><sup class="lineRef">1</sup>earum <span class="italic">Gronovius</span>: omnium earum <span class="italic">P</span>(1).</a></li><script type="text/javascript">document.getElementById('note_LCL355_464_1').style.display = "none";</script><li class="note" id="note_LCL355_464_2"><a class="footnoteCrossrefLink" href="#target_note_LCL355_464_2" title="Click to highlight in text"><sup class="lineRef">2</sup>commercio <span class="italic">z Conway</span>: <span class="italic">om. P</span>(l).</a></li><script type="text/javascript">document.getElementById('note_LCL355_464_2').style.display = "none";</script></ul></section></notes></section>