<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span>milites, ostendere in quanto discrimine ac periculo fortissima cohors sociorum et civium legio esset. <span class="innerMarginNote right">9</span>Itaque pro se quisque omnes per aequa atque iniqua loca, cum undique tela conicerentur armaque
et corpora hostes obicerent, pervadunt inrumpuntque;
multi volnerati etiam quos vires et sanguis desereret, ut intra vallum hostium caderent nitebantur.
<span class="innerMarginNote right">10</span>Capta itaque momento temporis velut in plano sita nec permunita castra. Caedes inde, non iam pugna erat omnibus intra vallum permixtis.</p>
<p><span class="innerMarginNote right">11</span>Supra sex<a class="footnoteLink" href="#note_LCL355_394_1" id="target_note_LCL355_394_1"><sup>1</sup></a> milia hostium occisa, supra septem milia capitum cum frumentatoribus Campanis omnique plaustrorum et iumentorum apparatu capta; et alia ingens praeda fuit quam Hanno, populabundus passim cum isset, ex sociorum populi
<span class="innerMarginNote right">12</span>Romani agris traxerat. Inde deletis hostium castris Beneventum reditum, praedamque ibi ambo consules—nam
et Ap. Claudius eo post paucos dies
<span class="innerMarginNote right">13</span>venit—vendiderunt diviseruntque. Et donati quorum
opera castra hostium capta erant, ante alios Accaus Paelignus et T. Pedanius, princeps tertiae
<span class="innerMarginNote right">14</span>legionis. Hanno ab Cominio Ocrito, quo nuntiate castrorum clades est, cum paucis frumentatoribus quos forte secum habuerat fugae magis quam itineris modo in Bruttios rediit.</p>
<p>XV. Et Campani, audita sua pariter sociorumque clade, legatos ad

</p></section><notes><section class="footnotes"><ul><li class="note" id="note_LCL355_394_1"><a class="footnoteCrossrefLink" href="#target_note_LCL355_394_1" title="Click to highlight in text"><sup class="lineRef">1</sup>sex <span class="italic">R</span><sup>2</sup>(7): ex <span class="italic">PR</span>: x <span class="italic">P</span><sup>x</sup>: decem <span class="italic">vulgate.</span></a></li><script type="text/javascript">document.getElementById('note_LCL355_394_1').style.display = "none";</script></ul></section></notes></section>