<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span>legatos decem extemplo ad consules—circa Bovianum <span class="innerMarginNote right">9</span>castra Romanorum erant—miserunt. Qui cum auditis
quae ad Capuam agerentur inter se comparassent ut alter in Campaniam exercitum duceret, Fulvius, cui ea provincia obvenerat, profectus nocte Beneventi
<span class="innerMarginNote right">10</span>moenia est ingressus. Ex propinquo cognoscit Hannonem cum exercitus parte profectum frumentatum;
per quaestorem Campanis datum frumentum;
duo milia plaustrorum, inconditam inermemque
aliam turbam advenisse; per tumultum ac trepidationem omnia agi, castrorumque formam et militarem ordinem inmixtis agrestibus et<a class="footnoteLink" href="#note_LCL355_390_1" id="target_note_LCL355_390_1"><sup>1</sup></a> iis externis
sublatum.</p>
<p><span class="innerMarginNote right">11</span>His satis compertis, consul militibus edicit, signa tantum armaque in proximam noctem expedirent;
<span class="innerMarginNote right">12</span>castra Punica oppugnanda esse. Quarta vigilia profecti sarcinis omnibus impedimentisque Beneventi relictis, paulo ante lucem cum ad castra pervenissent, tantum pavoris iniecerunt ut, si in plano castra posita
essent, haud dubie primo impetu capi potuerint.
<span class="innerMarginNote right">13</span>Altitudo loci et munimenta defendere,<a class="footnoteLink" href="#note_LCL355_390_2" id="target_note_LCL355_390_2"><sup>2</sup></a> quae nulla ex parte adiri nisi arduo ac difficili ascensu poterant.
<span class="innerMarginNote right">14</span>Luce prima proelium ingens accensum est. Nec vallum
modo tutantur Poeni, sed, ut quibus locus aequior esset, deturbant nitentis per ardua hostes.</p>
<p>XIV. Vincit tamen omnia pertinax virtus, et aliquot simul partibus ad vallum ac fossas perventum est, sed cum
<span class="innerMarginNote right">2</span>multis vulneribus ac militum pernicie. Itaque




</p></section><notes><section class="footnotes"><ul><li class="note" id="note_LCL355_390_1"><a class="footnoteCrossrefLink" href="#target_note_LCL355_390_1" title="Click to highlight in text"><sup class="lineRef">1</sup>et <span class="italic">Madvig: om. P</span>(1).</a></li><script type="text/javascript">document.getElementById('note_LCL355_390_1').style.display = "none";</script><li class="note" id="note_LCL355_390_2"><a class="footnoteCrossrefLink" href="#target_note_LCL355_390_2" title="Click to highlight in text"><sup class="lineRef">2</sup>defendere <span class="italic">Alschefski</span>: -erent <span class="italic">PCRMB</span><sup>x</sup>: -erunt <span class="italic">DA</span>: -erant <span class="italic">C</span><sup>4</sup><span class="italic">B.</span></a></li><script type="text/javascript">document.getElementById('note_LCL355_390_2').style.display = "none";</script></ul></section></notes></section>