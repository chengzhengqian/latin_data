<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span>ex interfectoribus tyranni, cum longo sermone habito dilatus per frustrationem esset, rettulit Marcello tempus eum ad deliberandum sumpsisse.
<span class="innerMarginNote right">4</span>Cum is diem de die differret, dum Hippocrates atque Himilco admoverent castra legionesque,<a class="footnoteLink" href="#note_LCL355_438_1" id="target_note_LCL355_438_1"><sup>1</sup></a> haud dubius, si in arcem accepisset eos, deleri
<span class="innerMarginNote right">5</span>Romanum exercitum inclusum muris posse, Marcellus, ut Euryalum neque tradi neque capi vidit posse, inter Neapolim et Tycham—nomina ea partium urbis et instar urbium sunt—posuit castra, timens ne, si frequentia intrasset loca, contineri ab discursu miles
<span class="innerMarginNote right">6</span>avidus praedae non posset. Legati eo ab Tycha et Neapoli cum infulis et velamentis venerunt, precantes
<span class="innerMarginNote right">7</span>ut a caedibus et ab incendiis parceretur. De quorum precibus quam postulatis magis consilio habito Marcellus ex omnium sententia edixit militibus
ne quis liberum corpus violaret: cetera praedae
<span class="innerMarginNote right">8</span>futura. Castra testis<a class="footnoteLink" href="#note_LCL355_438_2" id="target_note_LCL355_438_2"><sup>2</sup></a> parietum pro muro saepta; portis regione platearum patentibus stationes praesidiaque
disposuit, ne quis in discursu militum
<span class="innerMarginNote right">9</span>impetus in castra fieri posset. Inde signo dato milites discurrerunt; refractisque foribus cum omnia terrore ac tumultu streperent, a caedibus tamen temperatum est; rapinis nullus ante modus fuit quam omnia diuturna felicitate cumulata bona





</p></section><notes><section class="footnotes"><ul><li class="note" id="note_LCL355_438_1"><a class="footnoteCrossrefLink" href="#target_note_LCL355_438_1" title="Click to highlight in text"><sup class="lineRef">1</sup>-que <span class="italic">C</span><sup>4</sup><span class="italic">A</span><sup>2</sup>: <span class="italic">om. P</span>(1).</a></li><script type="text/javascript">document.getElementById('note_LCL355_438_1').style.display = "none";</script><li class="note" id="note_LCL355_438_2"><a class="footnoteCrossrefLink" href="#target_note_LCL355_438_2" title="Click to highlight in text"><sup class="lineRef">2</sup>testis <span class="italic">M. Müller</span> (<span class="italic">after</span> -que testis <span class="italic">Röhl, Riemann</span>): -que tectis <span class="italic">P</span>(1): obiectu <span class="italic">Stroth, Madvig</span><sup>3</sup>, <span class="italic">Walters</span>: contextu <span class="italic">Madvig</span><sup>4</sup> (<span class="italic">praef.</span>), <span class="italic">Luchs</span>: contextis <span class="italic">Heusinger.</span></a></li><script type="text/javascript">document.getElementById('note_LCL355_438_2').style.display = "none";</script></ul></section></notes></section>