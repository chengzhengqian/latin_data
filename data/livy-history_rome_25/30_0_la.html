<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span>quibus indidem ex Achaia oriundi etiam cognatione iuncti erant, quam ira in Romanos
<span class="innerMarginNote right">8</span>propter obsides nuper interfectos. Eorum amici cognatique litteras ac nuntios ad Hannonem Magonemque,
qui in propinquo in Bruttiis erant, miserunt, si exercitum ad moenia admovissent, se in potestatem
<span class="innerMarginNote right">9</span>eorum urbem tradituros esse. M. Atinius Thuriis cum modico praesidio praeerat, quem facile elici ad certamen temere ineundum rebantur posse, non tam<a class="footnoteLink" href="#note_LCL355_398_1" id="target_note_LCL355_398_1"><sup>1</sup></a> militum, quos perpaucos habebat, fiducia quam iuventutis Thurinae; eam ex industria centuriaverat
<span class="innerMarginNote right">10</span>armaveratque ad talis casus. Divisis copiis inter se duces Poeni cum agrum Thurinum ingressi essent, Hanno cum peditum agmine infestis signis ire ad urbem pergit, Mago cum equitatu tectus collibus
<span class="innerMarginNote right">11</span>apte ad tegendas insidias oppositis subsistit. Atinius peditum tantum agmine per exploratores comperto in aciem copias educit, et fraudis intestinae et hostium
<span class="innerMarginNote right">12</span>insidiarum ignarus. Pedestre proelium fuit persegne
paucis in prima acie pugnantibus Romanis, Thurinis expectantibus magis quam adiuvantibus eventum; et Carthaginiensium acies de industria pedem referebat, ut ad terga collis ab equite suo
<span class="innerMarginNote right">13</span>insessi hostem incautum pertraheret. Quo ubi est ventum, coorti cum clamore equites prope inconditam
Thurinorum turbam nec satis fido animo unde




</p></section><notes><section class="footnotes"><ul><li class="note" id="note_LCL355_398_1"><a class="footnoteCrossrefLink" href="#target_note_LCL355_398_1" title="Click to highlight in text"><sup class="lineRef">1</sup>tam <span class="italic">z</span>: <span class="italic">om. P</span>(1).</a></li><script type="text/javascript">document.getElementById('note_LCL355_398_1').style.display = "none";</script></ul></section></notes></section>