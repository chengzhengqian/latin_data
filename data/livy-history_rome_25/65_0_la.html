<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span><span class="innerMarginNote right">4</span>dies noctesque infestus aderat, ut non vagos tantum procul a castris lignatum pabulatumque progressos exciperet, sed ipsis obequitaret castris invectusque in medias saepe stationes omnia ingenti tumultu
<span class="innerMarginNote right">5</span>turbaret. Noctibus quoque saepe incursu repentino in portis valloque trepidatum est, nec aut locus aut tempus ullum vacuum a metu ac sollicitudine erat
<span class="innerMarginNote right">6</span>Romanis, compulsique intra vallum adempto rerum omnium usu. Cum prope iusta obsidio esset futuramque artiorem eam appareret, si se Indibilis, quem cum septem milibus et quingentis Suessetanorum
<span class="innerMarginNote right">7</span>adventare fama erat, Poenis coniunxisset, dux cautus et providens Scipio victus necessitatibus temerarium capit consilium, ut nocte Indibili obviam iret et, quocumque occurrisset loco, proelium
<span class="innerMarginNote right">8</span>consereret. Relicto igitur modico praesidio in castris praepositoque Ti. Fonteio legato media nocte profectus
<span class="innerMarginNote right">9</span>cum obviis hostibus manus conseruit. Agmina magis quam acies pugnabant; superior tamen, ut in tumultuaria pugna, Romanus erat. Ceterum et equites Numidae repente, quos fefellisse se dux ratus erat, ab lateribus circumfusi magnum terrorem
<span class="innerMarginNote right">10</span>intulere, et<a class="footnoteLink" href="#note_LCL355_468_1" id="target_note_LCL355_468_1"><sup>1</sup></a> contracto adversus Numidas certamine novo tertius insuper advenit hostis, duces Poeni adsecuti ab tergo iam pugnantis; ancepsque proelium
Romanos circumsteterat incertos in quem potissimum hostem quamve in partem conferti
<span class="innerMarginNote right">11</span>eruptionem facerent. Pugnanti hortantique imperatori

</p></section><notes><section class="footnotes"><ul><li class="note" id="note_LCL355_468_1"><a class="footnoteCrossrefLink" href="#target_note_LCL355_468_1" title="Click to highlight in text"><sup class="lineRef">1</sup>et <span class="italic">Cr√©vier</span>: <span class="italic">om. P</span>(l).</a></li><script type="text/javascript">document.getElementById('note_LCL355_468_1').style.display = "none";</script></ul></section></notes></section>