<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span>illius benefacta etiam re<a class="footnoteLink" href="#note_LCL355_454_1" id="target_note_LCL355_454_1"><sup>1</sup></a> sensistis, huius amentia <span class="innerMarginNote right">8</span>ad perniciem tantum ipsius valuit.” Omnia et impetrabilia et tuta erant apud Romanos: inter
ipsos plus belli ac periculi erat. Namque transfugae,
tradi se Romanis rati, mercennariorum quoque militum auxilia in eundem compulere metum;
<span class="innerMarginNote right">9</span>arreptisque armis praetores primum obtruncant, inde ad caedem Syracusanorum discurrunt quosque fors obtulit irati interfecere atque omnia quae in promptu
<span class="innerMarginNote right">10</span>erant diripuerunt. Tum, ne sine ducibus essent, sex praefectos creavere, ut terni Achradinae ac Naso praeessent. Sedato tandem tumultu exequentibus sciscitando quae acta cum Romanis essent, dilucere id quod erat coepit, aliam suam ac perfugarum causam esse.</p>
<p>XXX. In tempore legati a Marcello redierunt, falsa eos suspicione incitatos memorantes nec causam expetendae poenae eorum ullam Romanis esse.
<span class="innerMarginNote right">2</span>Erat e tribus Achradinae praefectis Hispanus, Moericus nomine. Ad eum inter comites legatorum de industria unus ex Hispanorum auxiliaribus est missus, qui sine arbitris Moericum nanctus primum quo in statu reliquisset Hispaniam—et nuper inde venerat—exponit: omnia Romanis ibi obtineri armis.
<span class="innerMarginNote right">3</span>Posse eum, si operae pretium faciat, principem popularium esse, seu militare cum Romanis seu in patriam reverti libeat; contra, si malle obsideri




</p></section><notes><section class="footnotes"><ul><li class="note" id="note_LCL355_454_1"><a class="footnoteCrossrefLink" href="#target_note_LCL355_454_1" title="Click to highlight in text"><sup class="lineRef">1</sup>re <span class="italic">PC</span>: pre <span class="italic">P</span><sup>2</sup><span class="italic">?</span>(10): recentia <span class="italic">M. Müller</span>: rebus adversis <span class="italic">Luchs.</span></a></li><script type="text/javascript">document.getElementById('note_LCL355_454_1').style.display = "none";</script></ul></section></notes></section>