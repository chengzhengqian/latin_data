<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span>est, avertere animum ab assiduo maerore
<span class="innerMarginNote right">5</span>licet.<a class="footnoteLink" href="#note_LCL355_484_1" id="target_note_LCL355_484_1"><sup>1</sup></a> Praesto est enim acerba memoria,et Scipiones me ambo dies noctesque curis insomniisque agitant
<span class="innerMarginNote right">6</span>et excitant saepe somno, neu se neu invictos per octo annos in his terris milites suos, commilitones vestros, neu rem publicam patiar inultam, et suam disciplinam
<span class="innerMarginNote right">7</span>suaque instituta sequi iubent et, ut imperiis vivorum nemo oboedientior me uno fuerit, ita post mortem suam, quod in quaque re facturos illos fuisse
<span class="innerMarginNote right">8</span>maxime censeam, id optimum ducere. Vos quoque velim, milites, non lamentis lacrimisque tamquam extinctos prosequi—vivunt vigentque fama rerum gestarum—, sed, quotienscumque occurret memoria illorum, velut si adhortantis signumque dantis
<span class="innerMarginNote right">9</span>videatis eos, ita proelia inire. Nec alia profecto species hesterno die oblata oculis animisque vestris memorabile illud edidit proelium, quo documentum dedistis hostibus non cum Scipionibus extinctum esse
<span class="innerMarginNote right">10</span>nomen Romanum et, cuius populi vis atque virtus non obruta sit Cannensi clade, ex omni profecto saevitia fortunae emersurum<a class="footnoteLink" href="#note_LCL355_484_2" id="target_note_LCL355_484_2"><sup>2</sup></a> esse.</p>
<p><span class="innerMarginNote right">11</span>“Nunc, quia tantum ausi estis sponte vestra,experiri libet quantum audeatis duce vestro auctore. Non enim hesterno die, cum signum receptui dedi sequentibus
effuse vobis turbatum hostem, frangere audaciam vestram, sed differre in maiorem gloriam atque


</p></section><notes><section class="footnotes"><ul><li class="note" id="note_LCL355_484_1"><a class="footnoteCrossrefLink" href="#target_note_LCL355_484_1" title="Click to highlight in text"><sup class="lineRef">1</sup>licet <span class="italic">Gronovius</span>: libet <span class="italic">P</span>(1) <span class="italic">Riemann.</span></a></li><script type="text/javascript">document.getElementById('note_LCL355_484_1').style.display = "none";</script><li class="note" id="note_LCL355_484_2"><a class="footnoteCrossrefLink" href="#target_note_LCL355_484_2" title="Click to highlight in text"><sup class="lineRef">2</sup>emersurum <span class="italic">xz</span>: -am <span class="italic">P</span>(1) <span class="italic">Madvig.</span></a></li><script type="text/javascript">document.getElementById('note_LCL355_484_2').style.display = "none";</script></ul></section></notes></section>