<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span>tacita divinatio, qualis iam praesagientibus animis
<span class="innerMarginNote right">4</span>inminentis mali esse solet. Imperator ipse, praeterquam quod ab sociis se desertum, hostium tantum auctas copias sentiebat, coniectura etiam et ratione ad suspicionem acceptae cladis quam ad ullam bonam
<span class="innerMarginNote right">5</span>spem pronior erat: quonam modo enim Hasdrubalem ac Magonem, nisi defunctos suo bello, sine certamine
<span class="innerMarginNote right">6</span>adducere exercitum potuisse? Quo modo autem non obstitisse aut ab tergo secutum fratrem, ut, si prohibere quo minus in unum coirent et duces et exercitus hostium non posset, ipse certe cum fratre
<span class="innerMarginNote right">7</span>coniungeret copias? His anxius curis id modo esse salutare in praesens credebat, cedere inde quantum posset; exinde<a class="footnoteLink" href="#note_LCL355_472_1" id="target_note_LCL355_472_1"><sup>1</sup></a> una nocte ignaris hostibus et ob
<span class="innerMarginNote right">8</span>id quietis aliquantum emensus est iter. Luce ut senserunt profectos, hostes praemissis Numidis quam poterant maxime citato agmine sequi coeperunt. Ante noctem adsecuti Numidae, nunc ab tergo, nunc in latera incursantes, consistere coegerunt ac tutari
<span class="innerMarginNote right">9</span>agmen; quantum possent tamen tuto, ut simul pugnarent procederentque Scipio hortabatur, priusquam pedestres copiae adsequerentur.</p>
<p>XXXVI. Ceterum nunc agendo, nunc sustinendo agmen cum aliquamdiu haud multum procederetur et nox iam
<span class="innerMarginNote right">2</span>instaret, revocat e proelio suos Scipio et conlectos in tumulum quendam non quidem satis tutum, praesertim

</p></section><notes><section class="footnotes"><ul><li class="note" id="note_LCL355_472_1"><a class="footnoteCrossrefLink" href="#target_note_LCL355_472_1" title="Click to highlight in text"><sup class="lineRef">1</sup>exinde <span class="italic">Conway</span>: et inde <span class="italic">P</span>(1): et <span class="italic">Gronovius.</span></a></li><script type="text/javascript">document.getElementById('note_LCL355_472_1').style.display = "none";</script></ul></section></notes></section>