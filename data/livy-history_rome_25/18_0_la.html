<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span>refringuntque portam proximam, et agmen sub signis confestim inrupit. Inde cum silentio in forum
<span class="innerMarginNote right">16</span>ducti Hannibali sese coniunxerunt. Tum duo milia Gallorum Poenus in tres divisa partis per urbem dimittit; Tarentinos iis addit duces binos<a class="footnoteLink" href="#note_LCL355_374_1" id="target_note_LCL355_374_1"><sup>1</sup></a>; itinera
<span class="innerMarginNote right">17</span>quam maxume frequentia occupari iubet, tumultu orto Romanos passim caedi, oppidanis parci. Sed ut fieri id posset, praecipit iuvenibus Tarentinis ut, ubi quem suorum procul vidissent, quiescere ac silere ac bono animo esse iuberent.</p>
<p>X. Iam tumultus erat clamorque qualis esse in capta urbe solet; sed quid rei esset nemo satis pro
<span class="innerMarginNote right">2</span>certo scire. Tarentini Romanos ad diripiendam urbem credere coortos; Romanis seditio aliqua cum
<span class="innerMarginNote right">3</span>fraude videri ab oppidanis mota. Praefectus primo excitatus tumultu in portum effugit; inde acceptus
<span class="innerMarginNote right">4</span>scapha in arcem circumvehitur. Errorem et tuba audita ex theatro faciebat; nam et Romana erat, a proditoribus ad hoc ipsum praeparata, et inscienter a Graeco inflata quis aut quibus signum daret incertum
<span class="innerMarginNote right">5</span>efficiebat. Ubi inluxit, et Romanis Punica et Gallica arma cognita dubitationem exemerunt, et Graeci Romanos passim caede stratos cernentes, ab Hannibale
<span class="innerMarginNote right">6</span>captam urbem senserunt. Postquam lux certior erat et Romani qui caedibus superfuerant in arcem

</p></section><notes><section class="footnotes"><ul><li class="note" id="note_LCL355_374_1"><a class="footnoteCrossrefLink" href="#target_note_LCL355_374_1" title="Click to highlight in text"><sup class="lineRef">1</sup>iis addit duces binos <span class="italic">B≈çttcher</span>: <span class="italic">om. P</span>(l), <span class="italic">a lost line restored
from Polybius</span> VIII. xxx (xxxii). 1.</a></li><script type="text/javascript">document.getElementById('note_LCL355_374_1').style.display = "none";</script></ul></section></notes></section>