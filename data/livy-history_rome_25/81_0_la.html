<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span><span class="innerMarginNote right">7</span>postquam omnes Agrigentum trepido agmine petentes viderunt, ipsi metu obsidionis passim in civitatis proxumas dilapsi. Multa milia hominum caesa, capta . . .<a class="footnoteLink" href="#note_LCL355_500_1" id="target_note_LCL355_500_1"><sup>1</sup></a> et octo elephanti. Haec ultima in Sicilia Marcelli pugna fuit; victor inde Syracusas rediit.</p>
<p><span class="innerMarginNote right">8</span>Iam ferme in exitu annus erat; itaque senatus Romae decrevit ut P. Cornelius praetor litteras Capuam
<span class="innerMarginNote right">9</span>ad consules mitteret, dum Hannibal procul abesset nec ulla magni discriminis res ad Capuam gereretur, alter eorum, si ita videretur, ad magistratus
<span class="innerMarginNote right">10</span>subrogandos Romam veniret. Litteris acceptis inter se consules compararunt ut Claudius comitia perficeret,
<span class="innerMarginNote right">11</span>Fulvius ad Capuam maneret. Consules Claudius creavit Cn. Fulvium Centumalum et P. Sulpicium Servii filium Galbam, qui nullum antea
<span class="innerMarginNote right">12</span>curulem magistratum gessisset. Praetores deinde creati L. Cornelius Lentulus, M. Cornelius Cethegus,
<span class="innerMarginNote right">13</span>C. Sulpicius, C. Calpurnius Piso.<a class="footnoteLink" href="#note_LCL355_500_2" id="target_note_LCL355_500_2"><sup>2</sup></a> Pisoni iuris dictio urbana, Sulpicio Sicilia, Cethego Apulia, Lentulo Sardinia evenit. Consulibus prorogatum in annum imperium est.</p>
</section><notes><section class="footnotes"><ul><li class="note" id="note_LCL355_500_1"><a class="footnoteCrossrefLink" href="#target_note_LCL355_500_1" title="Click to highlight in text"><sup class="lineRef">1</sup><span class="italic">Perhaps</span> sex milia (i.e. <span class="sc">v</span>͞<span class="sc">i</span>͞) <span class="italic">Madvig.</span></a></li><script type="text/javascript">document.getElementById('note_LCL355_500_1').style.display = "none";</script><li class="note" id="note_LCL355_500_2"><a class="footnoteCrossrefLink" href="#target_note_LCL355_500_2" title="Click to highlight in text"><sup class="lineRef">2</sup><span class="italic">Names in this sentence are in part restored by Aldus and Sigonius. P</span>(1) <span class="italic">omit</span> L. Cornelius Lentulus (13 <span class="italic">and</span> XXVI. i. 11) <span class="italic">and</span> M. (ii. 2), <span class="italic">also</span> C. Calpurnius (XXVI. iii. 9).</a></li><script type="text/javascript">document.getElementById('note_LCL355_500_2').style.display = "none";</script></ul></section></notes></section>