<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span>convocatis legatis<a class="footnoteLink" href="#note_LCL355_392_1" id="target_note_LCL355_392_1"><sup>1</sup></a> tribunisque militum consul absistendum 
temerario incepto ait; tutius sibi videri reduci eo die exercitum Beneventum, dein postero castra<a class="footnoteLink" href="#note_LCL355_392_2" id="target_note_LCL355_392_2"><sup>2</sup></a> castris hostium iungi, ne exire inde Campani
<span class="innerMarginNote right">3</span>neve Hanno regredi posset; id quo facilius obtineatur, collegam quoque et exercitum eius se acciturum totumque eo versuros bellum. Haec consilia ducis, cum iam receptui caneret, clamor militum aspernantium
<span class="innerMarginNote right">4</span>tam segne imperium disiecit. Proxima forte hosti<a class="footnoteLink" href="#note_LCL355_392_3" id="target_note_LCL355_392_3"><sup>3</sup></a> erat cohors Paeligna, cuius praefectus Vibius Accaus arreptum vexillum trans vallum hostium
<span class="innerMarginNote right">5</span>traiecit. Execratus inde seque et cohortem, si eius vexilli hostes potiti essent, princeps ipse per fossam
<span class="innerMarginNote right">6</span>vallumque in castra inrupit. Iamque intra vallum Paeligni pugnabant, cum altera parte, Valerio Flacco tribuno militum tertiae legionis exprobrante Romanis ignaviam, qui sociis captorum castrorum concederent
<span class="innerMarginNote right">7</span>decus, T. Pedanius princeps primus centurio, cum signifero signum ademisset, “Iam hoc signum et hic centurio” inquit “intra vallum hostium erit: sequantur qui capi signum ab hoste prohibituri sunt.”
Manipulares sui primum transcendentem fossam,
<span class="innerMarginNote right">8</span>dein legio tota secuta est. Iam et consul, ad conspectum
transgredientium vallum mutato consilio, ab revocando ad incitandos hortandosque versus



</p></section><notes><section class="footnotes"><ul><li class="note" id="note_LCL355_392_1"><a class="footnoteCrossrefLink" href="#target_note_LCL355_392_1" title="Click to highlight in text"><sup class="lineRef">1</sup>legatis <span class="italic">Alschefski</span>: <span class="italic">om. P</span>(l).</a></li><script type="text/javascript">document.getElementById('note_LCL355_392_1').style.display = "none";</script><li class="note" id="note_LCL355_392_2"><a class="footnoteCrossrefLink" href="#target_note_LCL355_392_2" title="Click to highlight in text"><sup class="lineRef">2</sup>castra <span class="italic">Crévier</span>: <span class="italic">om. P</span>(l).</a></li><script type="text/javascript">document.getElementById('note_LCL355_392_2').style.display = "none";</script><li class="note" id="note_LCL355_392_3"><a class="footnoteCrossrefLink" href="#target_note_LCL355_392_3" title="Click to highlight in text"><sup class="lineRef">3</sup>forte hosti <span class="italic">Madvig, Emend.</span>: portae (-e) hostium <span class="italic">P</span>(1).</a></li><script type="text/javascript">document.getElementById('note_LCL355_392_3').style.display = "none";</script></ul></section></notes></section>