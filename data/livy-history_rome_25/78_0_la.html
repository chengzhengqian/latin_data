<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span>inlatasque clades cunctantibus periculum summae
rerum facere.</p>
<p>XL. Dum haec in Hispania geruntur, Marcellus captis Syracusis, cum cetera in Sicilia tanta fide atque integritate composuisset ut non modo suam gloriam sed etiam maiestatem populi Romani augeret, ornamenta urbis, signa tabulasque quibus abundabant Syracusae, Romam devexit, hostium
<span class="innerMarginNote right">2</span>quidem illa spolia et parta belli iure; ceterum inde primum initium mirandi Graecarum artium opera licentiaeque huius<a class="footnoteLink" href="#note_LCL355_494_1" id="target_note_LCL355_494_1"><sup>1</sup></a> sacra profanaque omnia vulgo spoliandi factum est, quae postremo in Romanos deos, templum id ipsum primum quod a Marcello
<span class="innerMarginNote right">3</span>eximie ornatum est, vertit. Visebantur enim ab externis ad portam Capenam dedicata a M. Marcello
templa propter excellentia eius generis ornamenta,
quorum perexigua pars comparet.</p>
<p><span class="innerMarginNote right">4</span>Legationes omnium ferme civitatium
Siciliae ad eum conveniebant. Dispar ut causa earum, ita condicio erat. Qui ante captas Syracusas aut non desciverant aut redierant in amicitiam, ut socii fideles accepti cultique; quos metus post captas Syracusas dediderat, ut victi a victore leges acceperunt.
<span class="innerMarginNote right">5</span>Erant tamen haud parvae reliquiae belli circa Agrigentum Romanis, Epicydes et Hanno, duces reliqui prioris belli, et tertius novus ab Hannibale



</p></section><notes><section class="footnotes"><ul><li class="note" id="note_LCL355_494_1"><a class="footnoteCrossrefLink" href="#target_note_LCL355_494_1" title="Click to highlight in text"><sup class="lineRef">1</sup>huius <span class="italic">Ussing, Conway</span>: huic <span class="italic">P</span>(2): hinc <span class="italic">A Walters.</span></a></li><script type="text/javascript">document.getElementById('note_LCL355_494_1').style.display = "none";</script></ul></section></notes></section>