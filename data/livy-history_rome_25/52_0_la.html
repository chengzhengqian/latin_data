<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span>et castra Romana erat adpulsa est, ne quid praesidii
<span class="innerMarginNote right">5</span>Crispino submitti a Marcello posset. Tumultum tamen maiorem hostes praebuerunt quam certamen; nam et Crispinus Hippocraten non reppulit tantum munimentis, sed insecutus etiam est trepide fugientem,
<span class="innerMarginNote right">6</span>et Epicyden Marcellus in urbem compulit; satisque
iam etiam in posterum videbatur provisum ne quid ab repentinis eorum excursionibus periculi foret.
<span class="innerMarginNote right">7</span>Accessit et ab<a class="footnoteLink" href="#note_LCL355_442_1" id="target_note_LCL355_442_1"><sup>1</sup></a> pestilentia commune malum quod facile utrorumque animos averteret a belli consiliis. Nam tempore autumni et locis natura gravibus, multo tamen magis extra urbem quam in urbe, intoleranda
vis aestus per utraque castra omnium
<span class="innerMarginNote right">8</span>ferme corpora movit. Ac primo temporis ac loci vitio et aegri erant et moriebantur; postea curatio ipsa et contactus aegrorum volgabat morbos, ut aut neglecti desertique qui incidissent morerentur, aut adsidentis curantisque eadem vi morbi repletos
<span class="innerMarginNote right">9</span>secum traherent, cotidianaque funera et mors ob oculos esset et undique dies noctesque ploratus
<span class="innerMarginNote right">10</span>audirentur. Postremo ita adsuetudine mali efferaverant
animos ut non modo lacrimis iustoque conploratu
prosequerentur mortuos, sed ne efferrent quidem aut sepelirent, iacerentque strata exanima corpora
<span class="innerMarginNote right">11</span>in conspectu similem mortem expectantium, mortuique aegros, aegri validos cum metu, tum tabe ac pestifero odore corporum conficerent; et ut ferro potius morerentur,
quidam invadebant soli hostium stationes.

</p></section><notes><section class="footnotes"><ul><li class="note" id="note_LCL355_442_1"><a class="footnoteCrossrefLink" href="#target_note_LCL355_442_1" title="Click to highlight in text"><sup class="lineRef">1</sup>ab <span class="italic">Salvinius</span>: ad <span class="italic">P</span>(1): ad haec <span class="italic">A</span><sup>y</sup> <span class="italic">Walters</span>: <span class="italic">om. C</span><sup>x</sup><span class="italic">Conway.</span></a></li><script type="text/javascript">document.getElementById('note_LCL355_442_1').style.display = "none";</script></ul></section></notes></section>