<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span><span class="innerMarginNote right">4</span>existerent, et Magonem ac duo ferme milia equitum, qua fugam inclinaturam credebat, omnia itinera insidere iubet. His nocte praeparatis, prima luce
<span class="innerMarginNote right">5</span>in aciem copias educit; nec Fulvius est cunctatus, non tam sua ulla spe quam militum impetu fortuito tractus. Itaque eadem temeritate qua processum in aciem est instruitur ipsa acies ad libidinem militum forte procurrentium consistentiumque quo loco ipsorum tulisset animus, deinde per libidinem aut
<span class="innerMarginNote right">6</span>metum deserentium locum. Prima legio et sinistra ala in primo instructae et in longitudinem porrecta
<span class="innerMarginNote right">7</span>acies. Clamantibus tribunis nihil introrsus roboris ac virium esse et, quacumque impetum fecisset hostis, perrupturos, nihil quod salutare esset non modo ad animum sed ne ad aures quidem admittebat.
<span class="innerMarginNote right">8</span>Et Hannibal haudquaquam similis dux neque simili exercitu neque ita instructo aderat. Ergo ne clamorem quidem atque impetum primum eorum
<span class="innerMarginNote right">9</span>Romani sustinuere. Dux, stultitia et temeritate Centenio par, animo haudquaquam comparandus, ubi rem inclinatam ac trepidantis suos videt, equo arrepto cum ducentis ferme equitibus effugit;
<span class="innerMarginNote right">10</span>cetera a fronte pulsa, inde a<a class="footnoteLink" href="#note_LCL355_422_1" id="target_note_LCL355_422_1"><sup>1</sup></a> tergo atque alis circumventa
acies eo usque est caesa ut ex duodeviginti milibus hominum duo milia haud amplius evaserint. Castris hostes potiti sunt.</p>
</section><notes><section class="footnotes"><ul><li class="note" id="note_LCL355_422_1"><a class="footnoteCrossrefLink" href="#target_note_LCL355_422_1" title="Click to highlight in text"><sup class="lineRef">1</sup>inde a <span class="italic">Weissenborn</span>: in <span class="italic">P</span>(1).</a></li><script type="text/javascript">document.getElementById('note_LCL355_422_1').style.display = "none";</script></ul></section></notes></section>