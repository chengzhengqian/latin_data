<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span>omni rerum verborumque honore exequias celebrante.
<span class="innerMarginNote right">6</span>Haec tradunt qui in Lucanis rei gestae auctores sunt. Si illis qui ad Calorem fluvium interfectum memorant credere velis, capitis tantum Gracchi
<span class="innerMarginNote right">7</span>hostes potiti sunt; eo delato ad Hannibalem, missus ab eo confestim Carthalo, qui in castra Romana ad Cn. Cornelium quaestorem deferret; is funus imperatoris
in castris celebrantibus cum exercitu Beneventanis fecit.</p>
<p>XVIII. Consules agrum Campanum ingressi cum passim popularentur, eruptione oppidanorum et Magonis cum equitatu territi et trepidi ad signa milites palatos passim revocarunt, et vixdum instructa
acie fusi supra mille et quingentos milites
<span class="innerMarginNote right">2</span>amiserunt. Inde ingens ferocia superbae suopte ingenio genti crevit, multisque proeliis lacessebant Romanos; sed intentiores ad cavendum consules una pugna fecerat incaute atque inconsulte inita.
<span class="innerMarginNote right">3</span>Restituit tamen his animos et illis minuit audaciam parva una res; sed in bello nihil tam leve est quod non magnae interdum rei momentum faciat.
<span class="innerMarginNote right">4</span>T. Quinctio Crispino Badius Campanus hospes erat, perfamiliari hospitio iunctus. Creverat consuetudo, quod aeger Romae apud Crispinum Badius ante defectionem
Campanam liberaliter comiterque curatus
<span class="innerMarginNote right">5</span>fuerat. Is tum<a class="footnoteLink" href="#note_LCL355_410_1" id="target_note_LCL355_410_1"><sup>1</sup></a> Badius, progressus ante stationes quae pro porta stabant, vocari Crispinum iussit.



</p></section><notes><section class="footnotes"><ul><li class="note" id="note_LCL355_410_1"><a class="footnoteCrossrefLink" href="#target_note_LCL355_410_1" title="Click to highlight in text"><sup class="lineRef">1</sup>Is tum <span class="italic">Cr√©vier</span>: stu <span class="italic">P</span>: tum <span class="italic">P</span><sup>2</sup>(1).</a></li><script type="text/javascript">document.getElementById('note_LCL355_410_1').style.display = "none";</script></ul></section></notes></section>