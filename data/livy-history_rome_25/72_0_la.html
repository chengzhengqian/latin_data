<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span>substitisse rati, contemptim rursus et sedato gradu in castra abeunt.</p>
<p><span class="innerMarginNote right">16</span>Par neglegentia in castris custodiendis fuit; nam etsi propinquus hostis erat, tamen reliquias eum esse duorum exercituum ante paucos dies deletorum succurrebat.
<span class="innerMarginNote right">17</span>Ob hoc cum omnia neglecta apud hostis essent, exploratis iis Marcius ad consilium prima specie temerarium magis quam audax animum adiecit,
<span class="innerMarginNote right">18</span>ut ultro castra hostium oppugnaret, facilius esse ratus unius Hasdrubalis expugnari castra quam, si se rursus tres exercitus ac tres duces iunxissent, sua
<span class="innerMarginNote right">19</span>defendi; simul aut, si successisset coeptis, erecturum
se adflictas res aut, si pulsus esset, tamen ultro inferendo arma contemptum sui dempturum.</p>
<p>XXXVIII. Ne tamen subita res et nocturnus terror et iam non suae fortunae consilium perturbaret, adloquendos adhortandosque sibi milites ratus,
<span class="innerMarginNote right">2</span>contione advocata ita disseruit: â€œVel mea erga imperatores nostros vivos mortuosque pietas vel praesens omnium nostrum, milites, fortuna fidem cuivis facere potest
mihi hoc imperium, ut amplum iudicio vestro, ita re ipsa grave ac sollicitum esse.
<span class="innerMarginNote right">3</span>Quo enim tempore, nisi metus maerorem obstupefaceret,
vix ita compos mei essem ut aliqua solacia invenire aegro animo possem, cogor vestram omnium vicem, quod difficillimum in luctu est, unus consulere.
<span class="innerMarginNote right">4</span>Et ne tum quidem, ubi quonam modo has reliquias duorum exercituum patriae conservare possim cogitandum
</p></section><notes></notes></section>