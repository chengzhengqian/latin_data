<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span>vetuit et triumviros binos creari iussit, alteros qui citra, alteros qui ultra quinquagensimum lapidem in pagis forisque et conciliabulis omnem copiam ingenuorum
<span class="innerMarginNote right">7</span>inspicerent et, si qui roboris satis ad ferenda arma habere viderentur, etiamsi nondum militari
<span class="innerMarginNote right">8</span>aetate essent, milites facerent; tribuni plebis, si iis videretur, ad populum ferrent ut, qui minores septem decem annis sacramento dixissent, iis perinde stipendia procederent ac si septem decem annorum
<span class="innerMarginNote right">9</span>aut maiores milites facti essent. Ex hoc senatus consulto creati triumviri bini conquisitionem ingenuorum
per agros habuerunt.</p>
<p><span class="innerMarginNote right">10</span>Eodem tempore ex Sicilia litterae Marci Marcelli de postulatis militum qui cum P. Lentulo militabant in senatu recitatae sunt. Cannensis reliquiae cladis hic exercitus erat, relegatus in Siciliam, sicut ante dictum est, ne ante Punici belli finem in Italiam reportarentur.</p>
<p>VI. Hi permissu Lentuli primores equitum centurionumque et robora ex legionibus peditum legatos in hiberna ad M. Marcellum miserunt,
<span class="innerMarginNote right">2</span>e quibus unus potestate dicendi facta: â€œConsulem
te, M. Marcelle, in Italia<a class="footnoteLink" href="#note_LCL355_356_1" id="target_note_LCL355_356_1"><sup>1</sup></a> adissemus, cum primum de nobis, etsi non iniquum, certe triste senatus consultum factum est, nisi hoc sperassemus,




</p></section><notes><section class="footnotes"><ul><li class="note" id="note_LCL355_356_1"><a class="footnoteCrossrefLink" href="#target_note_LCL355_356_1" title="Click to highlight in text"><sup class="lineRef">1</sup>Italia <span class="italic">x</span>: italiam <span class="italic">P</span>(1).</a></li><script type="text/javascript">document.getElementById('note_LCL355_356_1').style.display = "none";</script></ul></section></notes></section>