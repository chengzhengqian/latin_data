<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span>et offerenti se ubi plurimus labor erat latus dextrum lancea traicitur; cuneusque is hostium qui in confertos circa ducem impetum fecerat, ut exanimem labentem ex equo Scipionem vidit, alacres gaudio cum clamore per totam aciem nuntiantes
<span class="innerMarginNote right">12</span>discurrunt imperatorem Romanum cecidisse. Ea pervagata passim vox ut et hostes haud dubie pro
<span class="innerMarginNote right">13</span>victoribus et Romani pro victis essent fecit. Fuga confestim ex acie duce amisso fieri coepta est; ceterum ut ad erumpendum inter Numidas leviumque
<span class="innerMarginNote right">14</span>armorum alia auxilia haud difficilis erat, ita effugere tantum equitum aequantiumque equos velocitate peditum vix poterant, caesique prope plures in fuga quam in pugna sunt; nec superfuisset quisquam, ni praecipiti iam ad vesperum die nox intervenisset.</p>
<p>XXXV. Haud segniter inde duces Poeni fortuna usi confestim e proelio vix necessaria quiete data militibus ad Hasdrubalem Hamilcaris citatum agmen rapiunt non dubia spe, cum<a class="footnoteLink" href="#note_LCL355_470_1" id="target_note_LCL355_470_1"><sup>1</sup></a> se<a class="footnoteLink" href="#note_LCL355_470_2" id="target_note_LCL355_470_2"><sup>2</sup></a> coniunxissent,
<span class="innerMarginNote right">2</span>debellari posse. Quo ubi est ventum, inter exercitus ducesque victoria recenti laetos gratulatio ingens facta, imperatore tanto cum omni exercitu deleto et alteram
pro haud dubia parem victoriam expectantes.
<span class="innerMarginNote right">3</span>Ad Romanos nondum quidem fama tantae cladis pervenerat, sed maestum quoddam silentium erat et


</p></section><notes><section class="footnotes"><ul><li class="note" id="note_LCL355_470_1"><a class="footnoteCrossrefLink" href="#target_note_LCL355_470_1" title="Click to highlight in text"><sup class="lineRef">1</sup>cum <span class="italic">Ax</span>: <span class="italic">om. P</span>(2).</a></li><script type="text/javascript">document.getElementById('note_LCL355_470_1').style.display = "none";</script><li class="note" id="note_LCL355_470_2"><a class="footnoteCrossrefLink" href="#target_note_LCL355_470_2" title="Click to highlight in text"><sup class="lineRef">2</sup>se <span class="italic">x</span>: <span class="italic">om. P</span>(l).</a></li><script type="text/javascript">document.getElementById('note_LCL355_470_2').style.display = "none";</script></ul></section></notes></section>