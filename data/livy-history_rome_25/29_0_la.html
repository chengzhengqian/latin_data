<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span>Hannibalem miserunt, qui nuntiarent duos consules ad Beneventum esse, diei iter a Capua; tantum non ad portas et muros bellum esse; ni propere subveniat, celerius Capuam quam Arpos in potestatem
<span class="innerMarginNote right">2</span>hostium venturam. Ne Tarentum quidem, non modo arcem, tanti debere esse ut Capuam, quam Carthagini aequare sit solitus, desertam indefensamque
<span class="innerMarginNote right">3</span>populo Romano tradat. Hannibal, curae sibi fore rem Campanam pollicitus, in praesentia duo milia equitum cum legatis mittit, quo praesidio agros populationibus possent prohibere.</p>
<p><span class="innerMarginNote right">4</span>Romanis interim, sicut aliarum rerum, arcis Tarentinae praesidiique quod ibi obsideretur cura est. C. Servilius legatus, ex auctoritate patrum a P. Cornelio
praetore in Etruriam ad frumentum coemendum
missus, cum aliquot navibus onustis in portum <span class="innerMarginNote right">5</span>Tarentinum inter hostium custodias pervenit. Cuius adventu qui ante in exigua spe vocati saepe ad transitionem
ab hostibus per conloquia erant ultro ad transeundum hostis vocabant sollicitabantque. Et erat satis validum praesidium traductis ad arcem Tarenti tuendam qui Metaponti erant<a class="footnoteLink" href="#note_LCL355_396_1" id="target_note_LCL355_396_1"><sup>1</sup></a> militibus. <span class="innerMarginNote right">6</span>Itaque Metapontini extemplo metu quo tenebantur liberati ad Hannibalem defecere.</p>
<p><span class="innerMarginNote right">7</span>Hoc idem eadem ora maris et Thurini fecerunt. Movit eos non Tarentinorum magis defectio Metapontinorumque,



</p></section><notes><section class="footnotes"><ul><li class="note" id="note_LCL355_396_1"><a class="footnoteCrossrefLink" href="#target_note_LCL355_396_1" title="Click to highlight in text"><sup class="lineRef">1</sup>qui Metaponti erant <span class="italic">z</span>: <span class="italic">om. P</span>(1), <span class="italic">a lost line.</span></a></li><script type="text/javascript">document.getElementById('note_LCL355_396_1').style.display = "none";</script></ul></section></notes></section>