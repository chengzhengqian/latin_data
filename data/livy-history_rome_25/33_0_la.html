<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span><span class="innerMarginNote right">7</span>Ad Magonem, qui in Bruttiis praeerat, clam in colloquium
venit fideque ab eo accepta, si Romanum iis imperatorem tradidisset, liberos cum suis legibus venturos in amicitiam Lucanos, deducit Poenum in locum quo cum<a class="footnoteLink" href="#note_LCL355_404_1" id="target_note_LCL355_404_1"><sup>1</sup></a> paucis Gracchum adducturum
<span class="innerMarginNote right">8</span>ait: Mago ibi pedites equitesque armatos—et capere eas latebras ingentem numerum—occuleret.
<span class="innerMarginNote right">9</span>Loco satis inspecto atque undique explorato dies composita gerendae rei est. Flavus ad Romanum
<span class="innerMarginNote right">10</span>imperatorem venit. Rem se ait magnam incohasse, ad quam perficiendam ipsius Gracchi opera opus esse: omnium populorum praetoribus qui ad Poenum in illo communi Italiae motu descissent, persuasisse ut redirent in amicitiam Romanorum,
<span class="innerMarginNote right">11</span>quando res quoque Romana, quae prope exitium clade Cannensi venisset, in dies melior atque auctior fieret, Hannibalis vis senesceret ac prope ad nihilum
<span class="innerMarginNote right">12</span>venisset; veteri delicto haud inplacabilis fore Romanos; nullam umquam gentem magis exorabilem promptioremque veniae dandae fuisse; quotiens rebellioni
<span class="innerMarginNote right">13</span>etiam maiorum suorum ignotum! Haec ab sese dicta; ceterum ab ipso Graccho eadem haec audire malle eos praesentisque contingere dextram
<span class="innerMarginNote right">14</span>et id pignus fidei secum ferre. Locum se concilio iis dixisse a conspectu amotum, haud procul castris Romanis; ibi paucis verbis transigi rem posse ut

</p></section><notes><section class="footnotes"><ul><li class="note" id="note_LCL355_404_1"><a class="footnoteCrossrefLink" href="#target_note_LCL355_404_1" title="Click to highlight in text"><sup class="lineRef">1</sup>quo cum <span class="italic">Gronovius, Madvig</span>: <span class="italic">om. P</span>(1): illo cum <span class="italic">A</span><sup>y</sup>.</a></li><script type="text/javascript">document.getElementById('note_LCL355_404_1').style.display = "none";</script></ul></section></notes></section>