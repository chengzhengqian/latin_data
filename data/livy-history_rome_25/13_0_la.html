<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span><span class="innerMarginNote right">3</span>militibus, qui ad Cannas commilitones suos pugnantis deseruissent, senatum nihil videre cur res publica
<span class="innerMarginNote right">4</span>committenda esset. Si M. Claudio proconsuli aliter videretur, faceret quod e re publica fideque sua duceret, dum ne quis eorum munere vacaret neu dono militari virtutis ergo donaretur neu in Italiam reportaretur donec hostis in terra Italia esset.</p>
<p><span class="innerMarginNote right">5</span>Comitia deinde a praetore urbano de senatus sententia
plebique scitu sunt habita, quibus creati sunt quinqueviri muris turribus<a class="footnoteLink" href="#note_LCL355_364_1" id="target_note_LCL355_364_1"><sup>1</sup></a> reficiendis, et triumviri bini, uni sacris conquirendis donisque persignandis,
<span class="innerMarginNote right">6</span>alteri reficiendis aedibus Fortunae et matris Matutae<a class="footnoteLink" href="#note_LCL355_364_2" id="target_note_LCL355_364_2"><sup>2</sup></a> intra portam Carmentalem et Spei extra portam, quae priore anno incendio consumptae fuerant.</p>
<p><span class="innerMarginNote right">7</span>Tempestates foedae fuere; in Albano monte biduum continenter lapidibus pluvit. Tacta de caelo multa, duae in Capitolio aedes, vallum in castris multis locis
<span class="innerMarginNote right">8</span>supra Suessulam, et duo vigiles exanimati; murus turresque quaedam Cumis non ictae modo fulminibus sed etiam decussae. Reate saxum ingens visum volitare, sol rubere solito magis sanguineoque similis.
<span class="innerMarginNote right">9</span>Horum prodigiorum causa diem unum supplicatio fuit, et per aliquot dies consules rebus divinis operam dederunt, et per eosdem dies sacrum novemdiale fuit.</p>
<p><span class="innerMarginNote right">10</span>Cum Tarentinorum defectio iam diu et in spe




</p></section><notes><section class="footnotes"><ul><li class="note" id="note_LCL355_364_1"><a class="footnoteCrossrefLink" href="#target_note_LCL355_364_1" title="Click to highlight in text"><sup class="lineRef">1</sup>turribus <span class="italic">P</span>(1): et turribus <span class="italic">Weissenborn</span>: turribusque <span class="italic">A</span><sup>y</sup>.</a></li><script type="text/javascript">document.getElementById('note_LCL355_364_1').style.display = "none";</script><li class="note" id="note_LCL355_364_2"><a class="footnoteCrossrefLink" href="#target_note_LCL355_364_2" title="Click to highlight in text"><sup class="lineRef">2</sup>Matutae <span class="italic">z: om. P</span>(1).</a></li><script type="text/javascript">document.getElementById('note_LCL355_364_2').style.display = "none";</script></ul></section></notes></section>