<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span>absunt. Nunc adgredientibus spes aliqua est, et
<span class="innerMarginNote right">20</span>iam temptastis vestras atque illorum vires: si diem proferimus et hesternae eruptionis fama contemni desierimus, periculum est ne omnes duces, omnes copiae conveniant. Tres deinde duces, tres exercitus sustinebimus hostium quos Cn. Scipio incolumi
<span class="innerMarginNote right">21</span>exercitu non sustinuit? Ut dividendo copias periere duces nostri, ita separatim ac divisi opprimi possunt hostes. Alia belli gerendi via nulla est. Proinde nihil praeter noctis proximae opportunitatem
<span class="innerMarginNote right">22</span>expectemus. Ite deis bene iuvantibus, corpora curate, ut integri vigentesque eodem animo in castra hostium inrumpatis quo vestra tutati estis.‚Äù</p>
<p><span class="innerMarginNote right">23</span>Laeti et audiere ab novo duce novum consilium, et quo audacius erat magis placebat. Reliquum diei expediendis armis et curatione corporum consumptum
et maior pars noctis quieti data est. Quarta vigilia movere.</p>
<p>XXXIX. Erant ultra proxuma
castra sex milium intervallo distantes aliae copiae Poenorum. Valles cava intererat, condensa arboribus;
in huius silvae medio ferme spatio cohors
<span class="innerMarginNote right">2</span>Romana arte Punica abditur et equites. Ita medio itinere intercepto ceterae copiae silenti agmine ad proximos hostis ductae et, cum statio nulla pro portis neque in vallo custodiae essent, velut in sua
<span class="innerMarginNote right">3</span>castra nullo usquam obsistente penetravere. Inde signa canunt et tollitur clamor. Pars semisomnos
</p></section><notes></notes></section>