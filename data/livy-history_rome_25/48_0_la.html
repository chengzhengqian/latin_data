<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span>frequentem custodiis locum, perventum erat, terrendique
magis hostes erant quam fallendi, sicut territi
<span class="innerMarginNote right">5</span>sunt. Nam simulac tubarum est auditus cantus clamorque tenentium muros partemque urbis, omnia teneri custodes rati<a class="footnoteLink" href="#note_LCL355_434_1" id="target_note_LCL355_434_1"><sup>1</sup></a> alii per murum fugere, alii salire de muro praecipitarique turba paventium.
<span class="innerMarginNote right">6</span>Magna pars tamen ignara tanti mali erat et gravatis omnibus vino somnoque et in vastae magnitudinis urbe partium sensu non satis pertinente in omnia.
<span class="innerMarginNote right">7</span>Sub lucem Hexapylo effracto Marcellus omnibus copiis urbem ingressus excitavit convertitque omnes ad arma capienda opemque, si quam possent, iam captae prope urbi ferendam.</p>
<p><span class="innerMarginNote right">8</span>Epicydes ab Insula, quam ipsi Nason vocant, citato profectus agmine, haud dubius quin paucos, per neglegentiam custodum transgressos murum,
<span class="innerMarginNote right">9</span>expulsurus foret, occurrentibus pavidis tumultum augere eos dictitans et maiora ac terribiliora vero adferre, postquam conspexit omnia circa Epipolas armis conpleta, lacessito tantum hoste paucis missilibus
<span class="innerMarginNote right">10</span>retro in Achradinam agmen convertit, non tam vim multitudinemque hostium metuens quam ne qua intestina fraus per occasionem oreretur clausasque inter tumultum Achradinae atque Insulae inveniret
<span class="innerMarginNote right">11</span>portas. Marcellus ut moenia ingressus ex superioribus
locis urbem omnium ferme illa tempestate




</p></section><notes><section class="footnotes"><ul><li class="note" id="note_LCL355_434_1"><a class="footnoteCrossrefLink" href="#target_note_LCL355_434_1" title="Click to highlight in text"><sup class="lineRef">1</sup>rati <span class="italic">A</span><sup>2</sup>: <span class="italic">om. P</span>(1)<span class="italic">N.</span></a></li><script type="text/javascript">document.getElementById('note_LCL355_434_1').style.display = "none";</script></ul></section></notes></section>