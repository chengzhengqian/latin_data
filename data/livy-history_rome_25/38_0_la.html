<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span>hostem pugnare, permissu eorum arma cepit equumque 
conscendit et Badium nomine compellans ad
<span class="innerMarginNote right">13</span>pugnam evocavit. Nulla mora a Campano facta est; infestis equis concurrerunt. Crispinus supra scutum sinistrum umerum Badio hasta transfixit, superque delapsum cum vulnere ex equo desiluit, ut pedes
<span class="innerMarginNote right">14</span>iacentem conficeret. Badius, priusquam opprimeretur,
parma atque equo relicto ad suos aufugit;
<span class="innerMarginNote right">15</span>Crispinus equum armaque capta et cruentam cuspidem
insignis spoliis ostentans cum magna laude et gratulatione militum ad consules est deductus laudatusque ibi magnifice et donis donatus.</p>
<p>XIX. Hannibal ex agro Beneventano castra ad Capuam cum movisset, tertio post die quam venit
<span class="innerMarginNote right">2</span>copias in aciem eduxit, haudquaquam dubius, quod Campanis absente se paucos ante dies secunda fuisset pugna, quin multo minus se suumque totiens
<span class="innerMarginNote right">3</span>victorem exercitum sustinere Romani
possent. Ceterum
postquam pugnari coeptum est, equitum maxime incursu, cum iaculis obrueretur, laborabat Romana acies, donec signum equitibus datum est
<span class="innerMarginNote right">4</span>ut in hostem admitterent equos. Ita equestre proelium erat, cum procul visus Sempronianus exercitus,
cui Cn. Cornelius quaestor praeerat, utrique parti parem metum praebuit ne hostes novi adventarent.
<span class="innerMarginNote right">5</span>Velut ex composito utrimque signum receptui
datum, reductique in castra prope aequo Marte discesserunt; plures tamen ab Romanis primo


</p></section><notes></notes></section>