<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span><span class="innerMarginNote right">12</span>Multo tamen vis maior pestis Poenorum castra quam Romana invaserat; nam Romani<a class="footnoteLink" href="#note_LCL355_444_1" id="target_note_LCL355_444_1"><sup>1</sup></a> diu circumsedendo
<span class="innerMarginNote right">13</span>Syracusas caelo aquisque adsuerant magis. Ex hostium exercitu Siculi, ut primum videre ex gravitate loci volgari morbos, in suas quisque propinquas
<span class="innerMarginNote right">14</span>urbes dilapsi sunt; et Carthaginienses, quibus nusquam receptus erat, cum ipsis ducibus Hippocrate
atque Himilcone ad internecionem omnes
<span class="innerMarginNote right">15</span>perierunt. Marcellus, ut tanta vis ingruebat mali, traduxerat in urbem suos infirmaque corpora tecta et umbrae recreaverant; multi tamen ex Romano exercitu eadem peste absumpti sunt.</p>
<p>XXVII. Deleto terrestri Punico exercitu Siculi qui Hippocratis milites fuerant . . .,<a class="footnoteLink" href="#note_LCL355_444_2" id="target_note_LCL355_444_2"><sup>2</sup></a> haud magna oppida, ceterum et situ et munimentis tuta; tria milia alterum ab Syracusis, alterum quindecim abest; eo et commeatus e civitatibus suis comportabant
<span class="innerMarginNote right">2</span>et auxilia accersebant. Interea Bomilcar iterum cum classe profectus Carthaginem, ita exposita fortuna sociorum ut spem faceret non ipsis modo salutarem opem ferri posse, sed Romanos quoque in
<span class="innerMarginNote right">3</span>capta quodam modo urbe capi, perpulit ut onerarias naves quam plurumas omni copia rerum onustas
<span class="innerMarginNote right">4</span>secum mitterent classemque suam augerent. Igitur centum triginta navibus longis, septingentis onerariis profectus a Carthagine satis prosperos




</p></section><notes><section class="footnotes"><ul><li class="note" id="note_LCL355_444_1"><a class="footnoteCrossrefLink" href="#target_note_LCL355_444_1" title="Click to highlight in text"><sup class="lineRef">1</sup>invaserat; nam Romani <span class="italic">H. J. MÃ¼ller</span>: <span class="italic">om. P</span>(1), <span class="italic">a lost line.</span></a></li><script type="text/javascript">document.getElementById('note_LCL355_444_1').style.display = "none";</script><li class="note" id="note_LCL355_444_2"><a class="footnoteCrossrefLink" href="#target_note_LCL355_444_2" title="Click to highlight in text"><sup class="lineRef">2</sup><span class="italic">Missing are two town names and perhaps</span> ceperant, <span class="italic">in an omitted line.</span></a></li><script type="text/javascript">document.getElementById('note_LCL355_444_2').style.display = "none";</script></ul></section></notes></section>