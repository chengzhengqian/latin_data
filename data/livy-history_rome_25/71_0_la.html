<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span>sedari lamentatio poterat excitantibus centurioni
bus manipulares et ipso mulcente et increpante
Marcio, quod in muliebris et inutiles se proiecissent
fletus potius quam ad tutandos semet ipsos et rem
publicam secum acuerent animos, et ne inultos
<span class="innerMarginNote right">11</span>imperatores suos iacere sinerent, cum subito clamor tubarumque sonus—iam enim prope vallum hostes erant—exauditur. Inde verso repente in iram luctu discurrunt<a class="footnoteLink" href="#note_LCL355_480_1" id="target_note_LCL355_480_1"><sup>1</sup></a> ad arma ac velut accensi rabie discurrunt<a class="footnoteLink" href="#note_LCL355_480_2" id="target_note_LCL355_480_2"><sup>2</sup></a> ad portas et in hostem neglegenter atque incomposite
<span class="innerMarginNote right">12</span>venientem incurrunt. Extemplo inprovisa res pavorem incutit Poenis, mirabundique unde tot hostes subito exorti prope deleto exercitu forent, unde tanta audacia, tanta fiducia sui victis ac fugatis, quis imperator duobus Scipionibus caesis exstitisset, quis castris praeesset, quis signum dedisset pugnae—ad
<span class="innerMarginNote right">13</span>haec tot tam necopinata primo omnium incerti stupentesque referunt pedem, dein valida inpressione
<span class="innerMarginNote right">14</span>pulsi terga vertunt. Et aut fugientium caedes foeda fuisset aut temerarius periculosusque sequentium
impetus, ni Marcius propere receptui dedisset signum obsistensque ad prima signa et quosdam ipse retinens concitatam repressisset aciem. Inde in castra avidos adhuc caedisque et sanguinis
<span class="innerMarginNote right">15</span>reduxit. Carthaginienses trepide primo ab hostium vallo acti, postquam neminem insequi viderunt, metu


</p></section><notes><section class="footnotes"><ul><li class="note" id="note_LCL355_480_1"><a class="footnoteCrossrefLink" href="#target_note_LCL355_480_1" title="Click to highlight in text"><sup class="lineRef">1</sup>discurrunt <span class="italic">P</span>(3): <span class="italic">om. Crévier, Jac. Gronovius.</span></a></li><script type="text/javascript">document.getElementById('note_LCL355_480_1').style.display = "none";</script><li class="note" id="note_LCL355_480_2"><a class="footnoteCrossrefLink" href="#target_note_LCL355_480_2" title="Click to highlight in text"><sup class="lineRef">2</sup>discurrunt <span class="italic">P</span>(1) <span class="italic">Conway</span>: concurrunt <span class="italic">Gronovius: Madvig rejected</span> discurrunt ad portas et.</a></li><script type="text/javascript">document.getElementById('note_LCL355_480_2').style.display = "none";</script></ul></section></notes></section>