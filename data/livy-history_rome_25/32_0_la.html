<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span>belli, si Hannibal, quod facturum haud dubitabant, ad opem ferendam sociis Capuam venisset, equitis vim sustinere possent, Ti. Gracchum ex Lucanis cum equitatu ac levi armatura Beneventum venire iubent; legionibus stativisque ad obtinendas res in Lucanis aliquem praeficeret.</p>
<p>XVI. Graccho, priusquam ex Lucanis moveret,
<span class="innerMarginNote right">2</span>sacrificanti triste prodigium factum est: ad exta sacrificio perpetrato angues duo ex occulto adlapsi adedere iocur conspectique repente ex oculis abierunt.
<span class="innerMarginNote right">3</span>Ideo<a class="footnoteLink" href="#note_LCL355_402_1" id="target_note_LCL355_402_1"><sup>1</sup></a> cum haruspicum monitu sacrificium instauraretur
atque intentius exta reservarentur, iterum ac tertium tradunt adlapsos<a class="footnoteLink" href="#note_LCL355_402_2" id="target_note_LCL355_402_2"><sup>2</sup></a> libatoque iocinere intactos
<span class="innerMarginNote right">4</span>angues abisse. Cum haruspices ad imperatorem id pertinere prodigium praemonuissent et ab occultis cavendum
hominibus consultisque, nulla tamen
<span class="innerMarginNote right">5</span>providentia fatum imminens moveri potuit. Flavus Lucanus fuit, caput partis eius Lucanorum, cum pars ad Hannibalem defecisset, quae cum Romanis stabat; et iam altero<a class="footnoteLink" href="#note_LCL355_402_3" id="target_note_LCL355_402_3"><sup>3</sup></a> anno<a class="footnoteLink" href="#note_LCL355_402_4" id="target_note_LCL355_402_4"><sup>4</sup></a> in magistratu erat, ab iisdem
<span class="innerMarginNote right">6</span>illis creatus praetor. Is mutata repente voluntate locum gratiae apud Poenum quaerens neque transire ipse neque trahere ad defectionem Lucanos satis habuit, nisi imperatoris et eiusdem hospitis proditi capite ac sanguine foedus cum hostibus sanxisset.




</p></section><notes><section class="footnotes"><ul><li class="note" id="note_LCL355_402_1"><a class="footnoteCrossrefLink" href="#target_note_LCL355_402_1" title="Click to highlight in text"><sup class="lineRef">1</sup>Ideo <span class="italic">Köhler</span>: id <span class="italic">P</span>(1): ob id <span class="italic">Weissenborn</span>: et <span class="italic">Crévier.</span></a></li><script type="text/javascript">document.getElementById('note_LCL355_402_1').style.display = "none";</script><li class="note" id="note_LCL355_402_2"><a class="footnoteCrossrefLink" href="#target_note_LCL355_402_2" title="Click to highlight in text"><sup class="lineRef">2</sup>adlapsos <span class="italic">Weissenborn</span>: <span class="italic">om. P</span>(l).</a></li><script type="text/javascript">document.getElementById('note_LCL355_402_2').style.display = "none";</script><li class="note" id="note_LCL355_402_3"><a class="footnoteCrossrefLink" href="#target_note_LCL355_402_3" title="Click to highlight in text"><sup class="lineRef">3</sup>altero <span class="italic">Weissenborn</span>: <span class="italic">om. P</span>(l).</a></li><script type="text/javascript">document.getElementById('note_LCL355_402_3').style.display = "none";</script><li class="note" id="note_LCL355_402_4"><a class="footnoteCrossrefLink" href="#target_note_LCL355_402_4" title="Click to highlight in text"><sup class="lineRef">4</sup>anno <span class="italic">PCR</span>: hanno <span class="italic">R</span><sup>1</sup><span class="italic">MBDA</span>: annuo <span class="italic">Jac. Gronovius</span>: altero anno <span class="italic">Weissenborn.</span></a></li><script type="text/javascript">document.getElementById('note_LCL355_402_4').style.display = "none";</script></ul></section></notes></section>