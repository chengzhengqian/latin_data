<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 541</span>haberet, eos libros omnis litterasque ad se ante kal. Apriles deferret, neu quis in publico sacrove loco novo aut externo ritu sacrificaret.</p>
<p>II. Aliquot publici sacerdotes mortui eo anno sunt, L. Cornelius Lentulus pontifex maximus et C. Papirius C. f. Masso pontifex et P. Furius Philus augur et C. Papirius L. f. Masso decemvir sacrorum.
<span class="innerMarginNote right">2</span>In Lentuli locum M. Cornelius Cethegus, in Papiri Cn. Servilius Caepio pontifices suffecti sunt, augur creatus L. Quinctius Flamininus, decemvir sacrorum L. Cornelius Lentulus.</p>
<p><span class="innerMarginNote right">3</span>Comitiorum consularium iam adpetebat tempus; sed quia consules bello<a class="footnoteLink" href="#note_LCL355_344_1" id="target_note_LCL355_344_1"><sup>1</sup></a> intentos avocare non placebat,
Ti. Sempronius consul comitiorum causa dictatorem
dixit C. Claudium Centonem. Ab eo magister
<span class="innerMarginNote right">4</span>equitum est dictus Q. Fulvius Flaccus. Dictator primo comitiali die creavit consules Q. Fulvium Flaccum magistrum equitum et Ap. Claudium Pulchrum,
<span class="innerMarginNote right">5</span>cui Sicilia provincia in praetura fuerat. Tum praetores
creati Cn. Fulvius Flaccus, C. Claudius Nero, M. Iunius Silanus, P. Cornelius Sulla. Comitiis
<span class="innerMarginNote right">6</span>perfectis dictator magistratu abiit. Aedilis curulis fuit eo anno cum M. Cornelio Cethego P. Cornelius Scipio, cui post Africano fuit cognomen. Huic petenti aedilitatem cum obsisterent tribuni plebis, negantes rationem eius habendam esse, quod





</p></section><notes><section class="footnotes"><ul><li class="note" id="note_LCL355_344_1"><a class="footnoteCrossrefLink" href="#target_note_LCL355_344_1" title="Click to highlight in text"><sup class="lineRef">1</sup>bello <span class="italic">P</span><sup>1</sup><span class="italic">?x</span>: a bello <span class="italic">P</span>(10).</a></li><script type="text/javascript">document.getElementById('note_LCL355_344_1').style.display = "none";</script></ul></section></notes></section>