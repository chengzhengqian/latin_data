<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span>referunt de concilio plebis turbato vi atque audacia
<span class="innerMarginNote right">2</span>publicanorum: M. Furium Camillum, cuius exilium ruina urbis secutura<a class="footnoteLink" href="#note_LCL355_352_1" id="target_note_LCL355_352_1"><sup>1</sup></a> fuerit, damnari se ab iratis
<span class="innerMarginNote right">3</span>civibus passum esse; decemviros ante eum, quorum legibus ad eam diem viverent, multos postea principes
<span class="innerMarginNote right">4</span>civitatis iudicium de se populi passos: Postumium Pyrgensem suffragium populo Romano extorsisse, concilium plebis sustulisse, tribunos in ordinem coegisse, contra populum Romanum aciem instruxisse, locum occupasse, ut tribunos a plebe intercluderet,
<span class="innerMarginNote right">5</span>tribus in suffragium vocari prohiberet. Nihil aliud a caede ac dimicatione continuisse homines nisi patientiam magistratuum, quod cesserint in praesentia furori atque audaciae paucorum vincique se ac populum
<span class="innerMarginNote right">6</span>Romanum passi sint et comitia, quae reus vi atque armis prohibiturus erat, ne causa quaerentibus dimicationem daretur, voluntate ipsi sua sustulerint.
<span class="innerMarginNote right">7</span>Haec cum ab optimo quoque pro atrocitate rei accepta<a class="footnoteLink" href="#note_LCL355_352_2" id="target_note_LCL355_352_2"><sup>2</sup></a> essent, vimque eam contra rem publicam et pernicioso exemplo factam senatus decresset,
<span class="innerMarginNote right">8</span>confestim Carvilii tribuni plebis omissa multae certatione rei capitalis diem Postumio dixerunt ac, ni vades daret, prendi a viatore atque in carcerem
<span class="innerMarginNote right">9</span>duci iusserunt. Postumius vadibus datis non adfuit.




</p></section><notes><section class="footnotes"><ul><li class="note" id="note_LCL355_352_1"><a class="footnoteCrossrefLink" href="#target_note_LCL355_352_1" title="Click to highlight in text"><sup class="lineRef">1</sup>secutura <span class="italic">Alschefski</span>: secura <span class="italic">P</span>(1).</a></li><script type="text/javascript">document.getElementById('note_LCL355_352_1').style.display = "none";</script><li class="note" id="note_LCL355_352_2"><a class="footnoteCrossrefLink" href="#target_note_LCL355_352_2" title="Click to highlight in text"><sup class="lineRef">2</sup>accepta <span class="italic">Madvig</span>: acta <span class="italic">P</span>(1).</a></li><script type="text/javascript">document.getElementById('note_LCL355_352_2').style.display = "none";</script></ul></section></notes></section>