<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span><span class="innerMarginNote right">18</span>hoste etiam relegati sumus, ubi senescamus in exilio, ne qua spes, ne qua occasio abolendae ignominiae, ne qua placandae civium irae, ne qua denique bene
<span class="innerMarginNote right">19</span>moriendi sit. Neque ignominiae finem nec virtutis praemium petimus; modo experiri animum et virtutem
exercere liceat. Laborem et periculum petimus,
<span class="innerMarginNote right">20</span>ut virorum, ut militum officio fungamur. Bellum in Sicilia iam alterum annum ingenti dimicatione geritur;
urbes alias Poenus, alias Romanus expugnat; peditum, equitum acies concurrunt; ad Syracusas
<span class="innerMarginNote right">21</span>terra marique geritur res; clamorem pugnantium crepitumque armorum exaudimus resides ipsi ac segnes, tamquam nec manus nec arma habeamus. Servorum legionibus Ti. Sempronius consul totiens iam cum hoste signis conlatis pugnavit; operae
<span class="innerMarginNote right">22</span>pretium habent libertatem civitatemque. Pro servis saltem ad hoc bellum emptis vobis simus; congredi cum hoste liceat et pugnando quaerere libertatem. Vis tu mari, vis terra, vis acie, vis urbibus oppugnandis
<span class="innerMarginNote right">23</span>experiri virtutem? Asperrima quaeque ad laborem periculumque deposcimus, ut quod ad Cannas faciundum fuit quam primum fiat, quoniam, quidquid postea viximus,<a class="footnoteLink" href="#note_LCL355_362_1" id="target_note_LCL355_362_1"><sup>1</sup></a> id omne destinatum ignominiae est.‚Äù</p>
<p>VII. Sub haec dicta ad genua Marcelli procubuerunt.
Marcellus id nec iuris nec potestatis suae esse dixit; senatui scripturum se omniaque de <span class="innerMarginNote right">2</span>sententia patrum facturum esse. Eae litterae ad novos consules allatae ac per eos in senatu recitatae sunt, consultusque de iis litteris ita decrevit senatus:



</p></section><notes><section class="footnotes"><ul><li class="note" id="note_LCL355_362_1"><a class="footnoteCrossrefLink" href="#target_note_LCL355_362_1" title="Click to highlight in text"><sup class="lineRef">1</sup>viximus <span class="italic">P</span>(1): vivimus <span class="italic">Luchs</span>: vixerimus <span class="italic">Harant.</span></a></li><script type="text/javascript">document.getElementById('note_LCL355_362_1').style.display = "none";</script></ul></section></notes></section>