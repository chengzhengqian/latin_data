<section class="div1 language" lang="la"><header><hgroup><h1>Livy</h1></hgroup></header><section class="div2"><p class="noindent">
<span class="marginNote left"><span class="sc">a.u.c.</span> 542</span>spem cepit etiam arcem expugnari posse. Et est non altitudine, ut ceterae,<a class="footnoteLink" href="#note_LCL355_380_1" id="target_note_LCL355_380_1"><sup>1</sup></a> tuta, sed loco plano posita
<span class="innerMarginNote right">10</span>et ab urbe muro tantum ac fossa divisa. Cum iam machinationum omni genere et operibus oppugnaretur,
missum a Metaponto praesidium Romanis fecit animum ut nocte ex inproviso opera hostium invaderent. Alia disiecerunt, alia igni corruperunt, isque finis Hannibali fuit ea parte arcem oppugnandi.
<span class="innerMarginNote right">11</span>Reliqua erat in obsidione spes, nec ea satis efficax, quia arcem tenentes, quae in paene insula posita imminet
faucibus portus, mare liberum habebant, urbs contra exclusa maritimis commeatibus propiusque inopiam
<span class="innerMarginNote right">12</span>erant obsidentes quam obsessi. Hannibal convocatis principibus Tarentinis omnes praesentis
difficultates exposuit: neque arcis tam munitae expugnandae cernere viam neque in obsidione quicquam habere spei, donec mari hostes potiantur;
<span class="innerMarginNote right">13</span>quod si naves sint, quibus commeatus invehi prohibeat,
extemplo aut arce cessuros<a class="footnoteLink" href="#note_LCL355_380_2" id="target_note_LCL355_380_2"><sup>2</sup></a> aut dedituros se
<span class="innerMarginNote right">14</span>hostis. Adsentiebantur Tarentini; ceterum ei qui consilium adferret opem quoque in eam rem adferendam
<span class="innerMarginNote right">15</span>censebant esse. Punicas enim naves ex Sicilia accitas id posse facere; suas, quae sinu exiguo intus inclusae essent, cum claustra portus hostis haberet, quem ad modum inde in apertum mare evasuras?
<span class="innerMarginNote right">16</span>“Evadent” inquit Hannibal; “multa quae inpedita natura sunt consilio expediuntur. Urbem in campo





</p></section><notes><section class="footnotes"><ul><li class="note" id="note_LCL355_380_1"><a class="footnoteCrossrefLink" href="#target_note_LCL355_380_1" title="Click to highlight in text"><sup class="lineRef">1</sup>ceterae <span class="italic">Crévicr</span>: cetera <span class="italic">P</span>(1).</a></li><script type="text/javascript">document.getElementById('note_LCL355_380_1').style.display = "none";</script><li class="note" id="note_LCL355_380_2"><a class="footnoteCrossrefLink" href="#target_note_LCL355_380_2" title="Click to highlight in text"><sup class="lineRef">2</sup>arce cessuros <span class="italic">Gronovius</span>: arcessuros <span class="italic">P</span>(1): abscessuros <span class="italic">A</span><sup>2</sup>.</a></li><script type="text/javascript">document.getElementById('note_LCL355_380_2').style.display = "none";</script></ul></section></notes></section>