<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

loqui licet vel spuere: ita praestratis<a class="footnoteLink" href="#note_LCL315_394_1" id="target_note_LCL315_394_1"><sup>1</sup></a> pellibus labra omnium vinciuntur.</p>
<p>81. Leges apud eos impendio formidatae, inter quas diritate exsuperant latae contra ingratos et desertores, et abominandae aliae per quas ob noxam unius, omnis propinquitas perit.</p>
<p>82. Ad iudicandum autem usu rerum spectati destinantur et integri, parum alienis consiliis indigentes, unde nostram consuetudinem rident, quae interdum facundos, iurisque publici peritissimos, post indoctorum collocat terga. Nam quod supersidere
corio damnati ob iniquitatem iudicis, iudex alius cogebatur, aut finxit vetustas, aut olim recepta consuetudo cessavit.</p>
<p>83. Militari cultu ac disciplina
proludiisque continuis rei castrensis et armaturae, quam saepe formavimus,<a class="footnoteLink" href="#note_LCL315_394_2" id="target_note_LCL315_394_2"><sup>2</sup></a> metuendi vel exercitibus maximis, equitatus virtute confisi, ubi desudat nobilitas omnis et splendor. Pedites enim in speciem murmillonum contecti, iussa faciunt ut calones. Sequiturque semper haec turba, tamquam
addicta perenni servitio, nec stipendiis aliquando
fulta nec donis. Et gentes plurimas praeter eas quas abunde perdomuit, sub iugum haec natio miserat, ita audax et ad pulveres Martios erudita,







</p></section><notes><section class="footnotes"><ul><li class="note" id="note_LCL315_394_1"><a class="footnoteCrossrefLink" href="#target_note_LCL315_394_1" title="Click to highlight in text"><sup class="lineRef">1</sup><span class="italic">praestratis</span>, Her. (cf. Virg., <span class="italic">Aen.</span> vii. 88); <span class="italic">praestrictis</span>, Haupt; <span class="italic">prostrati</span>, BG; <span class="italic">prostratis</span>, V.</a></li><script type="text/javascript">document.getElementById('note_LCL315_394_1').style.display = "none";</script><li class="note" id="note_LCL315_394_2"><a class="footnoteCrossrefLink" href="#target_note_LCL315_394_2" title="Click to highlight in text"><sup class="lineRef">2</sup><span class="italic">formavimus,</span> V; <span class="italic">firmavimus,</span> B; <span class="italic">formidavimus,</span> Gardt.</a></li><script type="text/javascript">document.getElementById('note_LCL315_394_2').style.display = "none";</script></ul></section></notes></section>