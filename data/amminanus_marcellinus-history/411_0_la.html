<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

grandiaque incedens tamquam Oti frater et Ephialtis, quorum proceritatem Homerus in immensum extollit,<a class="footnoteLink" href="#note_LCL315_274_1" id="target_note_LCL315_274_1"><sup>1</sup></a>
itidemque victimarius pro sacricola dicebatur ad crebritatem hostiarum alludentibus multis, et culpabatur hinc opportune, cum ostentationis gratia, vehens licenter pro sacerdotibus sacra, stipatusque mulierculis laetabatur. Et quamquam his paribusque
de causis indignaretur, tacens tamen motumque in animi retinens potestate, sollemnia celebrabat.</p>
<p>4. Denique praestituto feriarum die Casium montem
ascendit, nemorosum et tereti ambitu in sublime porrectum, unde secundis galliciniis videtur primo solis exortus. Cumque Iovi faceret rem divinam, repente conspexit quendam humi prostratum, supplici
voce vitam precantem et veniam. Interrogantique
ei, qui esset, responsum est praesidalem esse Theodotum Hierapolitanum, qui profectum a civitate sua Constantium inter honoratos deducens, adulando deformiter, tamquam futurum sine dubietate
victorem, orabat, lacrimas fingens et gemitum, ut Iuliani ad eos mitteret caput, perduellis ingrati, specie illa, qua Magnenti circumlatum meminerat membrum.</p>
<p>5. Quibus auditis, “Accepi” inquit, “olim hoc dictum” imperator<a class="footnoteLink" href="#note_LCL315_274_2" id="target_note_LCL315_274_2"><sup>2</sup></a> “relatione multorum,
sed abi securus ad lares exutus omni metu






</p></section><notes><section class="footnotes"><ul><li class="note" id="note_LCL315_274_1"><a class="footnoteCrossrefLink" href="#target_note_LCL315_274_1" title="Click to highlight in text"><sup class="lineRef">1</sup><span class="italic">extollit,</span> Clark, Novák, c.c.; <span class="italic">tollit,</span> V.</a></li><script type="text/javascript">document.getElementById('note_LCL315_274_1').style.display = "none";</script><li class="note" id="note_LCL315_274_2"><a class="footnoteCrossrefLink" href="#target_note_LCL315_274_2" title="Click to highlight in text"><sup class="lineRef">2</sup><span class="italic">imperator,</span>
omitted by G.</a></li><script type="text/javascript">document.getElementById('note_LCL315_274_2').style.display = "none";</script></ul></section></notes></section>