<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

Dorus quidam ex medico scutariorum, quem nitentium rerum centurionem sub Magnentio Romae provectum, retulimus accusasse Adelphium, urbi praefectum, ut altiora coeptantem.</p>
<p>3. Cumque res in<a class="footnoteLink" href="#note_LCL300_224_1" id="target_note_LCL300_224_1"><sup>1</sup></a> inquisitionem veniret, necessariisque negotio tentis, obiectorum probatio speraretur, tamquam per saturam subito cubiculariis suffragantibus, ut loquebatur pertinax rumor, et vinculis sunt exutae personae quae stringebantur ut consciae, et Dorus evanuit, et Verissimus ilico tacuit, velut aulaeo deposito scenae.</p>
<h3>7. <span class="italic">Iulianus Caesar a praeposito cubiculi sui Eutherio apud imperatorem defenditur adversus Marcellum; et laus Eutherii.</span></h3>
<p>1. Eisdem diebus, allapso rumore Constantius doctus, obsesso apud Senonas Caesari auxilium non tulisse Marcellum, eum sacramento solutum abire iussit in larem. Qui tamquam iniuria gravi perculsus, quaedam in Iulianum moliebatur, auribus Augusti confisus, in omne patentibus crimen.</p>
</section><notes><section class="footnotes"><ul><li class="note" id="note_LCL300_224_1"><a class="footnoteCrossrefLink" href="#target_note_LCL300_224_1" title="Click to highlight in text"><sup class="lineRef">1</sup><span class="italic">in</span>, added by EGB; <span class="italic">ad</span>, by Nov√°k; V omits; <span class="italic">in quaestionem</span>, Her.</a></li><script type="text/javascript">document.getElementById('note_LCL300_224_1').style.display = "none";</script></ul></section></notes></section>