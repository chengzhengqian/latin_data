<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2">
<h3><span class="bold">7.</span> <span class="italic">Quo patre natus sit, et quas res princeps gesserit.</span></h3>
<p>1. Replicare nunc<a class="footnoteLink" href="#note_LCL331_352_1" id="target_note_LCL331_352_1"><sup>1</sup></a> est opportunum (ut aliquotiens fecimus), et ab ortu primigenio patris huius<a class="footnoteLink" href="#note_LCL331_352_2" id="target_note_LCL331_352_2"><sup>2</sup></a> principis ad usque ipsius obitum, actus eius discurrere per epilogos brevis, nec vitiorum praetermisso discrimine,
vel bonorum, quae potestatis amplitudo monstravit, nudare solita semper animorum interna.</p>
<p>2. Natus apud Cibalas, Pannoniae oppidum, Gratianus
maior ignobili stirpe, cognominatus est a pueritia
prima Funarius, ea re quod nondum adultus, venalem circumferens funem, quinque militibus eum rapere studio magno conatis, nequaquam cessit: aemulatus Crotoniaten Milonem, cui mala saepe cohaerenter laeva manu retinenti vel dextra, nulla umquam virium fortitudo abstraxit.</p>
<p>3. Ob ergo validi corporis robur, et peritiam militum more luctandi, notior multis, post dignitatem protectoris atque tribuni, comes praefuit rei castrensi per Africam, unde furtorum suspicione contactus, digressusque multo postea pari potestate Brittanicum<a class="footnoteLink" href="#note_LCL331_352_3" id="target_note_LCL331_352_3"><sup>3</sup></a> rexit exercitum, tandemque honeste sacramento solutus, revertit ad larem, et agens procul a strepitu, multatione bonorum afflictus est a Constantio, hoc nomine, quod civili flagrante discordia, hospitio



</p></section><notes><section class="footnotes"><ul><li class="note" id="note_LCL331_352_1"><a class="footnoteCrossrefLink" href="#target_note_LCL331_352_1" title="Click to highlight in text"><sup class="lineRef">1</sup><span class="italic">nunc,</span> AG; <span class="italic">non</span> V.</a></li><script type="text/javascript">document.getElementById('note_LCL331_352_1').style.display = "none";</script><li class="note" id="note_LCL331_352_2"><a class="footnoteCrossrefLink" href="#target_note_LCL331_352_2" title="Click to highlight in text"><sup class="lineRef">2</sup><span class="italic">huius,</span> Her. (<span class="italic">ce</span> = correctura vocis <span class="italic">non</span>; see note 1); <span class="italic">huiusce,</span> V.</a></li><script type="text/javascript">document.getElementById('note_LCL331_352_2').style.display = "none";</script><li class="note" id="note_LCL331_352_3"><a class="footnoteCrossrefLink" href="#target_note_LCL331_352_3" title="Click to highlight in text"><sup class="lineRef">3</sup><span class="italic">Brittanicum,</span> Her.; <span class="italic">brittanum,</span> V.</a></li><script type="text/javascript">document.getElementById('note_LCL331_352_3').style.display = "none";</script></ul></section></notes></section>