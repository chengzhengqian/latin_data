<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

moenium ambitus rapidus miles inconsulte repertus nullosque inveniens exitus, multitudinis pondere circumveniretur.</p>
<p>14. Sonent Hectoreas poetae veteres pugnas, fortitudinem Thessali ducis extollant, longae loquantur
aetates Sophanem et Aminiam et Callimachum et Cynaegirum, Medicorum egregia<a class="footnoteLink" href="#note_LCL315_464_1" id="target_note_LCL315_464_1"><sup>1</sup></a> culmina<a class="footnoteLink" href="#note_LCL315_464_2" id="target_note_LCL315_464_2"><sup>2</sup></a> illa bellorum: non minus illo die quorundam ex nostris inclaruisse virtutem, omnium confessione monstratur.</p>
<p>15. Post timorem depositum, calcatasque ruinas hostilium corporum, iusto sanguine miles etiam tum cruentus, ad imperatoris tentoria congregatus, laudes ei perhibebat et gratias, quod ignoratus ubique dux esset an miles, magis aliorum quam suum respiciens commodum,<a class="footnoteLink" href="#note_LCL315_464_3" id="target_note_LCL315_464_3"><sup>3</sup></a> ita rem prospere gesserat ut caesis Persarum plus minusve duobus milibus et quingentis, septuaginta caderent soli nostrorum.</p>
<p>16. Qui appellans plerosque nominatim, quos stabili mente aliquid clarum fecisse, ipse arbiter perspexit, navalibus donavit coronis et civicis et castrensibus.</p>
<p>17. Abunde ratus post haec prosperitates similis adventare, complures hostias Marti parabat ultori, et ex tauris pulcherrimis decem ad hoc perductis, nondum aris admoti, voluntate sua novem procubuere






</p></section><notes><section class="footnotes"><ul><li class="note" id="note_LCL315_464_1"><a class="footnoteCrossrefLink" href="#target_note_LCL315_464_1" title="Click to highlight in text"><sup class="lineRef">1</sup><span class="italic">egregia,</span> Her., Novák; <span class="italic">in Graecia,</span> WBG; <span class="italic">ingentia,</span> E, Haupt; <span class="italic">ingraeci (-genci,</span> V<sup>3</sup>), V.</a></li><script type="text/javascript">document.getElementById('note_LCL315_464_1').style.display = "none";</script><li class="note" id="note_LCL315_464_2"><a class="footnoteCrossrefLink" href="#target_note_LCL315_464_2" title="Click to highlight in text"><sup class="lineRef">2</sup><span class="italic">aculmina,</span> V;
<span class="italic">fulmina,</span> Lind.</a></li><script type="text/javascript">document.getElementById('note_LCL315_464_2').style.display = "none";</script><li class="note" id="note_LCL315_464_3"><a class="footnoteCrossrefLink" href="#target_note_LCL315_464_3" title="Click to highlight in text"><sup class="lineRef">3</sup><span class="italic">aliorum . . . commodum,</span> added by
Novák; cf. xvii. <span class="bold">1</span>, 2; xxiii. <span class="bold">5</span>, 24; xxv. <span class="bold">3</span>, 18; etc.</a></li><script type="text/javascript">document.getElementById('note_LCL315_464_3').style.display = "none";</script></ul></section></notes></section>