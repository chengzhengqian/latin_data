<section class="div1 language" lang="la"><header><hgroup><h1>Valentinianus Et Valens</h1></hgroup></header><section class="div2"><p class="noindent">

aviditate exustus, licet aperte insontem, arcessens, ut familiaris suscipiebatur et fidus, ditandus casibus alienis.</p>
<p>12. Imperator enim promptior ad nocendum,
criminantibus patens, et funereas delationes adsciscens, per suppliciorum diversitates effrenatius exsultavit, sententiae illius Tullianae ignarus, docentis infelices esse eos qui omnia sibi licere existimarunt.</p>
<p>13. Haec implacabilitas causae quidem piissimae, sed victoriae foedioris, innocentes tortoribus
exposuit multos, vel sub eculeo locavit<a class="footnoteLink" href="#note_LCL315_646_1" id="target_note_LCL315_646_1"><sup>1</sup></a> incurvos, aut ictu carnificis torvi substravit: quibus (si pateretur natura), vel denas animas profundere praestabat in pugna, quam lateribus fodicatis, omni culpa immunis, fortunis gementibus universis,
quasi laesae maiestatis luere poenas, dilaniatis ante corporibus, quod omni est tristius morte.</p>
<p>14. Exin cum superata luctibus ferocia deflagrasset, proscriptiones et exsilia et quae leviora quibusdam videntur, quamquam sint aspera, viri pertulere summates,
et (ut ditaretur alius) genere nobilis, et forte





</p></section><notes><section class="footnotes"><ul><li class="note" id="note_LCL315_646_1"><a class="footnoteCrossrefLink" href="#target_note_LCL315_646_1" title="Click to highlight in text"><sup class="lineRef">1</sup><span class="italic">locavit</span>, Nov√°k; <span class="italic">capitis</span>, B; <span class="italic">capite statuit</span>, Her.; <span class="italic">capit</span>, V.</a></li><script type="text/javascript">document.getElementById('note_LCL315_646_1').style.display = "none";</script></ul></section></notes></section>