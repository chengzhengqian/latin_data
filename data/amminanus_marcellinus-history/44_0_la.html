<section class="div1 language" lang="la"><header><hgroup><h1>Constantius et Gallus</h1></hgroup></header><section class="div2">
<p>imperator voluit promptior, laudato consilio, consensit in pacem, ea ratione maxime percita, quod norat expeditionibus crebris<a class="footnoteLink" href="#note_LCL300_88_1" id="target_note_LCL300_88_1"><sup>1</sup></a> fortunam eius in malis tantum civilibus vigilasse; cum autem bella moverentur externa, accidisse plerumque luctuosa. Icto post haec foedere gentium ritu, perfectaque sollemnitate, imperator Mediolanum ad hiberna discessit.</p>
<h3>11. <span class="italic">Constantius Gallus Caesar evocatur a Constantio A. et capite truncatur.</span></h3>
<p>1. Ubi curarum abiectis ponderibus aliis, tamquam nodum et obicem<a class="footnoteLink" href="#note_LCL300_88_2" id="target_note_LCL300_88_2"><sup>2</sup></a> difficillimum, Caesarem convellere nisu valido cogitabat; eique deliberanti cum proximis, clandestinis colloquiis et nocturnis, qua vi quibusve commentis id fieret, antequam effundendis rebus pertinacius incumberet confidentia, acciri mollioribus scriptis, per simulationem tractatus publici nimis urgentis,<a class="footnoteLink" href="#note_LCL300_88_3" id="target_note_LCL300_88_3"><sup>3</sup></a> eundem placuerat Gallum, ut auxilio destitutus, sine ullo interiret obstaculo.</p>
<p>2. Huic sententiae versabilium adulatorum refragantibus globis, inter quos erat Arbitio, ad insidiandum acer et flagrans, et Eusebius tunc praepositus cubiculi effusior ad nocendum, id occurrebat, Caesare discedente, Ursicinum in oriente perniciose





</p></section><notes><section class="footnotes"><ul><li class="note" id="note_LCL300_88_1"><a class="footnoteCrossrefLink" href="#target_note_LCL300_88_1" title="Click to highlight in text"><sup class="lineRef">1</sup><span class="italic">et crebris</span>, V; <span class="italic">e crebris</span>, E, Momm.; <span class="italic">e</span> om. A.</a></li><script type="text/javascript">document.getElementById('note_LCL300_88_1').style.display = "none";</script><li class="note" id="note_LCL300_88_2"><a class="footnoteCrossrefLink" href="#target_note_LCL300_88_2" title="Click to highlight in text"><sup class="lineRef">2</sup><span class="italic">obicem</span>, R. Unger; <span class="italic">odiem</span>, V.</a></li><script type="text/javascript">document.getElementById('note_LCL300_88_2').style.display = "none";</script><li class="note" id="note_LCL300_88_3"><a class="footnoteCrossrefLink" href="#target_note_LCL300_88_3" title="Click to highlight in text"><sup class="lineRef">3</sup><span class="italic">urgentis</span>, N, Val.; <span class="italic">argentis</span>, V.</a></li><script type="text/javascript">document.getElementById('note_LCL300_88_3').style.display = "none";</script></ul></section></notes></section>