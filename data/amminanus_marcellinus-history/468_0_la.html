<section class="div1 language" lang="la"><header><hgroup><h1>Julianus</h1></hgroup></header><section class="div2">
<p>70. His locis Paropanisadae sunt proximi, Indos ab oriente, Caucasumque ab occidentali latere prospectantes,
ipsi quoque montium defectibus inclinati, quos residuis omnibus maior, Gordomaris<a class="footnoteLink" href="#note_LCL315_388_1" id="target_note_LCL315_388_1"><sup>1</sup></a> interluit
fluvius a Bactrianis exsurgens. Habent autem etiam civitates aliquas, quibus clariores sunt Agazaca et Naulibus et Ortospana,<a class="footnoteLink" href="#note_LCL315_388_2" id="target_note_LCL315_388_2"><sup>2</sup></a> unde litorea navigatio ad usque Mediae fines, portis proximos Caspiis stadiorum
sunt duo milia et ducenta.</p>
<p>71. Ante dictis continui sunt Drangiani collibus cohaerentes, quos flumen alluit<a class="footnoteLink" href="#note_LCL315_388_3" id="target_note_LCL315_388_3"><sup>3</sup></a> Arabium nomine ideo appellatum, quod inde exoritur, interque alia duobus municipiis exultantes, Prophthasia et Ariaspe, ut opulentis et claris.</p>
<p>72. Post quos exadversum Arachosia visitur, dextrum
vergens in latus, Indis obiecta, quam ab Indo fluviorum maximo (unde regiones cognominatae sunt) amnis multo minor exoriens, aquarum alluit amplitudine, efficitque paludem quam<a class="footnoteLink" href="#note_LCL315_388_4" id="target_note_LCL315_388_4"><sup>4</sup></a> Arachotoscrenen
appellant. Hic quoque civitates sunt inter alias viles, Alexandria et Arbaca et Choaspa.</p>
<p>73. At in penitissima parte Persidos, Gedrosia est dextra terminos contingens Indorum, inter minores alios Artabio uberior flumine, ubi montes deficiunt Arbitani, quorum ex pedibus imis emer-






</p></section><notes><section class="footnotes"><ul><li class="note" id="note_LCL315_388_1"><a class="footnoteCrossrefLink" href="#target_note_LCL315_388_1" title="Click to highlight in text"><sup class="lineRef">1</sup><span class="italic">Gordomaris,</span> Her. (deleting <span class="italic">orto</span> as a corr. of <span class="italic">Orthospana); ortogordomaris</span>, V.</a></li><script type="text/javascript">document.getElementById('note_LCL315_388_1').style.display = "none";</script><li class="note" id="note_LCL315_388_2"><a class="footnoteCrossrefLink" href="#target_note_LCL315_388_2" title="Click to highlight in text"><sup class="lineRef">2</sup><span class="italic">Orthospana,</span> V.</a></li><script type="text/javascript">document.getElementById('note_LCL315_388_2').style.display = "none";</script><li class="note" id="note_LCL315_388_3"><a class="footnoteCrossrefLink" href="#target_note_LCL315_388_3" title="Click to highlight in text"><sup class="lineRef">3</sup><span class="italic">quos flumen alluit,</span> added by Val.; <span class="italic">coherentes Arabium,</span> V.</a></li><script type="text/javascript">document.getElementById('note_LCL315_388_3').style.display = "none";</script><li class="note" id="note_LCL315_388_4"><a class="footnoteCrossrefLink" href="#target_note_LCL315_388_4" title="Click to highlight in text"><sup class="lineRef">4</sup><span class="italic">quam,</span> added by Clark.</a></li><script type="text/javascript">document.getElementById('note_LCL315_388_4').style.display = "none";</script></ul></section></notes></section>