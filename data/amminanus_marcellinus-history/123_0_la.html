<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

incedebat hinc inde ordo geminus armatorum, clipeatus atque cristatus, corusco lumine radians, nitidis loricis indutus, sparsique cataphracti equites (quos clibanarios dictitant) personati thoracum muniti tegminibus, et limbis ferreis cincti, ut Praxitelis manu polita crederes simulacra, non viros; quos laminarum circuli tenues, apti corporis flexibus ambiebant, per omnia membra diducti, ut quocumque artus necessitas commovisset, vestitus congrueret, iunctura cohaerenter aptata.</p>
<p>9. Augustus itaque faustis vocibus appellatus, non montium<a class="footnoteLink" href="#note_LCL300_246_1" id="target_note_LCL300_246_1"><sup>1</sup></a> litorumque intonante fragore cohorruit, talem se tamque immobilem, qualis in provinciis suis visebatur, ostendens.</p>
<p>10. Nam et corpus perhumile curvabat portas ingrediens celsas, et velut collo munito, rectam aciem luminum tendens, nec dextra vultum nec laeva flectebat et<a class="footnoteLink" href="#note_LCL300_246_2" id="target_note_LCL300_246_2"><sup>2</sup></a> (tamquam figmentum hominis) nec<a class="footnoteLink" href="#note_LCL300_246_3" id="target_note_LCL300_246_3"><sup>3</sup></a> cum rota concuteret nutans, nec spuens, aut os aut nasum tergens vel fricans, manumve agitans visus est umquam.</p>
<p>11. Quae licet affectabat, erant tamen haec et alia quaedam in citeriore vita, patientiae non mediocris indicia, ut existimari dabatur, uni illi concessae.</p>
<p>12. Quod autem per omne tempus imperii, nec in consessum vehiculi quemquam suscepit, nec in trabea socium privatum asscivit, ut fecere principes consecrati, et similia multa elatus in arduum supercilium,





</p></section><notes><section class="footnotes"><ul><li class="note" id="note_LCL300_246_1"><a class="footnoteCrossrefLink" href="#target_note_LCL300_246_1" title="Click to highlight in text"><sup class="lineRef">1</sup><span class="italic">appellatus</span>, EG; <span class="italic">non</span>, added by Her.; <span class="italic">montium</span>, Val.; <span class="italic">appella</span> (lac. 10 letters) <span class="italic">otium</span>, V.</a></li><script type="text/javascript">document.getElementById('note_LCL300_246_1').style.display = "none";</script><li class="note" id="note_LCL300_246_2"><a class="footnoteCrossrefLink" href="#target_note_LCL300_246_2" title="Click to highlight in text"><sup class="lineRef">2</sup><span class="italic">et</span>, added by Clark; V omits; asyndeton def. Heilmann.</a></li><script type="text/javascript">document.getElementById('note_LCL300_246_2').style.display = "none";</script><li class="note" id="note_LCL300_246_3"><a class="footnoteCrossrefLink" href="#target_note_LCL300_246_3" title="Click to highlight in text"><sup class="lineRef">3</sup><span class="italic">nec</span>, Clark; <span class="italic">nam</span>, V; <span class="italic">non</span>, AG.</a></li><script type="text/javascript">document.getElementById('note_LCL300_246_3').style.display = "none";</script></ul></section></notes></section>