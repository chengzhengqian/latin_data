<section class="div1 language" lang="la"><header><hgroup><h1>Valentinianus Et Valens</h1></hgroup></header><section class="div2"><p class="noindent">

evenit dudum promotus a Iuliano, per Gallias magister
armorum, et Dagalaifus, quem militiae rectorem provexerat Iovianus: in Orientem vero secuturus Valentem, ordinatus est Victor, ipse quoque iudicio principis ante dicti provectus, cui iunctus est Arintheus.
Lupicinus enim pridem a Ioviano pari modo promotus, magister equitum partes tuebatur eoas.</p>
<p>3. Tunc et Aequitius Illyriciano praeponitur exercitui, nondum magister, sed comes,et Serenianus, olim sacramento digressus, recinctus est, ut Pannonius,
sociatusque Valenti, domesticorum praefuit scholae. Quibus ita digestis et militares partiti sunt<a class="footnoteLink" href="#note_LCL315_590_1" id="target_note_LCL315_590_1"><sup>1</sup></a> numeri.</p>
<p>4. Et post haec cum ambo fratres Sirmium introissent, diviso palatio, ut potiori placuerat, Valentinianus Mediolanum, Constantinopolim Valens discessit.</p>
<p>5. Et Orientem quidem regebat potestate praefecti Salutius, Italiam vero, cum Africa et Illyrico, Mamertinus, et Gallicas provincias Germanianus.</p>
<p>6. Agentes igitur in memoratis urbibus principes, sumpsere primitus trabeas consulares, omnisque hic annus dispendiis gravibus rem Romanam
afflixit.</p>
<p>7. Alamanni enim perrupere Germaniae
limites, hac ex causa solito infestius moti. Cum legatis eorum, missis ad comitatum, certa et praestituta ex more munera praeberi deberent,






</p></section><notes><section class="footnotes"><ul><li class="note" id="note_LCL315_590_1"><a class="footnoteCrossrefLink" href="#target_note_LCL315_590_1" title="Click to highlight in text"><sup class="lineRef">1</sup><span class="italic">sunt</span>, added by Clark, Harmon, c.c.; V omits.</a></li><script type="text/javascript">document.getElementById('note_LCL315_590_1').style.display = "none";</script></ul></section></notes></section>