<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

notissimus. Hoc impetrato, cum ille nihil suspicans simpliciter praestitisset, servabat epistulas, ut perniciosum aliquid in tempore moliretur.</p>
<p>4. Memorato itaque duce Gallias ex re publica discursante, barbarosque propellente, iam sibi diffidentes et trepidantes, idem Dynamius inquietius agens, ut versutus et in fallendo exercitatus, fraudem comminiscitur impiam, subornatore et conscio, ut iactavere rumores incerti, Lampadio praefecto praetorio, et Eusebio ex comite rei privatae, cui cognomentum erat inditum Mattyocopi, atque Aedesio ex magistro memoriae, quos ad consulatum ut amicos iunctissimos idem curarat rogari praefectus; et peniculo serie litterarum abstersa, solaque<a class="footnoteLink" href="#note_LCL300_134_1" id="target_note_LCL300_134_1"><sup>1</sup></a> incolumi relicta subscriptione, alter multum a vero illo dissonans superscribitur textus: velut Silvano rogante verbis obliquis, hortanteque amicos agentes intra palatium, vel privatos, inter quos et Tuscus erat Albinus, aliique plures, ut se altiora coeptantem, et prope diem loci principalis aditum petiturum iuvarent.<a class="footnoteLink" href="#note_LCL300_134_2" id="target_note_LCL300_134_2"><sup>2</sup></a></p>
<p>5. Hunc fascem ad arbitrium figmenti compositum,<a class="footnoteLink" href="#note_LCL300_134_3" id="target_note_LCL300_134_3"><sup>3</sup></a> vitam pulsaturum insontis, a Dynamio susceptum







</p></section><notes><section class="footnotes"><ul><li class="note" id="note_LCL300_134_1"><a class="footnoteCrossrefLink" href="#target_note_LCL300_134_1" title="Click to highlight in text"><sup class="lineRef">1</sup><span class="italic">solaque</span>, Traube; <span class="italic">sola</span>, V.</a></li><script type="text/javascript">document.getElementById('note_LCL300_134_1').style.display = "none";</script><li class="note" id="note_LCL300_134_2"><a class="footnoteCrossrefLink" href="#target_note_LCL300_134_2" title="Click to highlight in text"><sup class="lineRef">2</sup><span class="italic">aditum petiturum iuuarent</span>, Petschenig; <span class="italic">aditurum</span>, without lac., V.</a></li><script type="text/javascript">document.getElementById('note_LCL300_134_2').style.display = "none";</script><li class="note" id="note_LCL300_134_3"><a class="footnoteCrossrefLink" href="#target_note_LCL300_134_3" title="Click to highlight in text"><sup class="lineRef">3</sup><span class="italic">compositum</span>, Val.; <span class="italic">co</span> (lac. of 7 letters) <span class="italic">sit</span>, V.</a></li><script type="text/javascript">document.getElementById('note_LCL300_134_3').style.display = "none";</script></ul></section></notes></section>