<section class="div1 language" lang="la"><header><hgroup><h1>Valentinianus Et Valens</h1></hgroup></header><section class="div2"><p class="noindent">

minora et vilia sunt attributa, quae illi suscepta, furenter agentes ut indignissima proiecere. Tractatique
asperius ab Ursatio, tunc magistro officiorum,
iracundo quodam et saevo, regressi factumque exaggerentes, ut contumeliose despectas gentes immanissimas concitarunt.</p>
<p>8. Et circa id tempus, aut non multo posterius, in Oriente Procopius in res surrexerat novas, quae prope Kalendas Novembris, venturo Valentiniano Parisios uno<a class="footnoteLink" href="#note_LCL315_592_1" id="target_note_LCL315_592_1"><sup>1</sup></a> eodemque nuntiata sunt die.</p>
<p>9. Et Alamannis quidem occursurum Dagalaifum pergere mature praecepit, qui vastitatis propinquioribus
locis, longius discesserant incruenti.<a class="footnoteLink" href="#note_LCL315_592_2" id="target_note_LCL315_592_2"><sup>2</sup></a> Super appetitu vero Procopi, antequam adulesceret, reprimendo, curis diducebatur ambiguis, ea potissimum
ratione sollicitus, quod ignorabat utrum Valente superstite, an exstincto, memoratus imperium affectarat.</p>
<p>10. Aequitius enim relatione Antoni tribuni accepta, agentis in Dacia mediterranea militem, qui nihil praeter negotium ipsum auditum obscure significabat, ipse quoque nondum liquida fide comperta, simplicibus verbis principem gestorum conscium fecit.</p>
<p>11. His cognitis Valentinianus eodem Aequitio aucto magisterii dignitate, repedare
ad Illyricum destinabat, ne persultatis Thraciis perduellis iam formidatus, invaderet hostili excursu Pannonias. Documento enim recenti impendio




</p></section><notes><section class="footnotes"><ul><li class="note" id="note_LCL315_592_1"><a class="footnoteCrossrefLink" href="#target_note_LCL315_592_1" title="Click to highlight in text"><sup class="lineRef">1</sup><span class="italic">uno</span>, added by Her.; lac. 5 letters, G.</a></li><script type="text/javascript">document.getElementById('note_LCL315_592_1').style.display = "none";</script><li class="note" id="note_LCL315_592_2"><a class="footnoteCrossrefLink" href="#target_note_LCL315_592_2" title="Click to highlight in text"><sup class="lineRef">2</sup><span class="italic">incruenti</span>,
G; <span class="italic">incruentus</span>, EA; <span class="italic">incruentis</span>,V.</a></li><script type="text/javascript">document.getElementById('note_LCL315_592_2').style.display = "none";</script></ul></section></notes></section>