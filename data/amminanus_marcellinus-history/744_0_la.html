<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2">
<p>8. Hoc casu prospero regia virgine periculo miserae servitutis exempta, cuius ni<a class="footnoteLink" href="#note_LCL331_286_1" id="target_note_LCL331_286_1"><sup>1</sup></a> potuisset impetrari redemptio captae, magnas inussisset rei publicae clades, latius se cum Sarmatis Quadi pandentes, ad raptus et latrocinia gentes aptissimae, praedas hominum virile et muliebre secus agebant et pecorum, villarum cineribus exustarum, caesorumque in-colentium exsultantes aerumnis, quos necopinantes sine ulla parsimonia deleverunt.</p>
<p>9. Per omnia itaque propinqua malorum similium dispersa formidine, praefectus praetorio agens tunc apud Sirmium Probus, nullis bellorum terroribus assuetus, rerum novarum lugubri visu praestrictus, oculosque vix attollens, haerebat, diu quid capesseret ambigens: et cum, paratis velocibus equis, noctem proximam destinasset in fugam, monitus tutiore consilio, mansit immobilis.</p>
<p>10. Didicerat enim omnes secuturos confestim, qui moenibus claudebantur, tegendos latebris opportunis: quod si contigisset, impropugnata civitas venisset in manus hostiles.</p>
<p>11. Proinde parumper lenito pavore, ad arripienda quae urgebant acri nisu<a class="footnoteLink" href="#note_LCL331_286_2" id="target_note_LCL331_286_2"><sup>2</sup></a> adsurgens, retersit<a class="footnoteLink" href="#note_LCL331_286_3" id="target_note_LCL331_286_3"><sup>3</sup></a> obrutas ruderibus fossas, murorumque maximam partem, pacis diuturnitate contemptam et subversam, ad usque celsarum turrium minas expediit,<a class="footnoteLink" href="#note_LCL331_286_4" id="target_note_LCL331_286_4"><sup>4</sup></a> studio aedificandi coalitus: hac ratione opere velociter







</p></section><notes><section class="footnotes"><ul><li class="note" id="note_LCL331_286_1"><a class="footnoteCrossrefLink" href="#target_note_LCL331_286_1" title="Click to highlight in text"><sup class="lineRef">1</sup><span class="italic">cuius ni</span>, Kiessling; <span class="italic">cuius si</span>, EA; <span class="italic">cuius nisi</span>, Lind.; <span class="italic">cuiuisi</span>, V.</a></li><script type="text/javascript">document.getElementById('note_LCL331_286_1').style.display = "none";</script><li class="note" id="note_LCL331_286_2"><a class="footnoteCrossrefLink" href="#target_note_LCL331_286_2" title="Click to highlight in text"><sup class="lineRef">2</sup><span class="italic">acri nisu</span>, Pet.; <span class="italic">acri animo</span>, AG;
<span class="italic">acri consilio</span>, Walter; <span class="italic">acrinio</span>, V.</a></li><script type="text/javascript">document.getElementById('note_LCL331_286_2').style.display = "none";</script><li class="note" id="note_LCL331_286_3"><a class="footnoteCrossrefLink" href="#target_note_LCL331_286_3" title="Click to highlight in text"><sup class="lineRef">3</sup><span class="italic">retersit</span>, A;
<span class="italic">detersit</span>/, Her. (cf. Suet.,<span class="italic"> Aug</span>. 18, 2);<span class="italic"> recrisi</span>t, V</a></li><script type="text/javascript">document.getElementById('note_LCL331_286_3').style.display = "none";</script><li class="note" id="note_LCL331_286_4"><a class="footnoteCrossrefLink" href="#target_note_LCL331_286_4" title="Click to highlight in text"><sup class="lineRef">4</sup><span class="italic">expediit</span>, Lind.; <span class="italic">expedit</span>, G; <span class="italic">expetit</span>, V.</a></li><script type="text/javascript">document.getElementById('note_LCL331_286_4').style.display = "none";</script></ul></section></notes></section>