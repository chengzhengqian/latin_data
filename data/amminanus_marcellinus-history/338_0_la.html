<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

Raetiarum magistro equitum Nevittae commissos, quo diffusi per varia, opinionem numeri praeberent immensi, formidineque cuncta complerent. Id enim et Alexander Magnus, et deinde alii plures, negotio ita poscente, periti fecere ductores.</p>
<p>4. Mandabat tamen egressis, ut tamquam hoste protinus occursuro, tutius graderentur, stationesque nocturnas agerent et vigilias, ne improviso hostium<a class="footnoteLink" href="#note_LCL315_128_1" id="target_note_LCL315_128_1"><sup>1</sup></a> invaderentur excursu.</p>
<h3><span class="bold">9.</span> <span class="italic">Taurus et Florentius, consules ac praefecti praetorio hic per Illyricum, ille per Italiam,fugiunt appropinquante
Iuliano A. Lucillianus, magister equitum, qui resistere Iuliano parabat, opprimitur.</span></h3>
<p>1. Quibus ita (ut videbatur) apte dispositis, more quo tractus perruperat saepe barbaricos, contextis successibus fidens, porrectius ire pergebat.</p>
<p>2. Cumque ad locum venisset, unde navigari posse didicit flumen, lembis escensis,<a class="footnoteLink" href="#note_LCL315_128_2" id="target_note_LCL315_128_2"><sup>2</sup></a> quos opportune fors dederat plurimos, per alveum, quantum fieri potuit, ferebatur occulte, ideo latens, quod toleranter et fortiter, nullius cibi indigens mundioris, sed paucis contentus et vilibus, oppida forinsecus transibat et castra, imitatus egregium illud Cyri veteris dictum, qui cum delatus ad hospitem interrogaretur ab eo, quid ad





</p></section><notes><section class="footnotes"><ul><li class="note" id="note_LCL315_128_1"><a class="footnoteCrossrefLink" href="#target_note_LCL315_128_1" title="Click to highlight in text"><sup class="lineRef">1</sup><span class="italic">hostium,</span> E<sup>3,</sup> Eyssen.; <span class="italic">suorum,</span> Bent.; <span class="italic">subsidentium hostium,</span> cf. xxiv. <span class="bold">4</span>, 29; xxvi. <span class="bold">6</span>, 10, Nov√°k; <span class="italic">suo</span> (lac. 14 letters) <span class="italic">minuaderentur,</span> V; <span class="italic">manuum insidiatricum,</span> Brakman.</a></li><script type="text/javascript">document.getElementById('note_LCL315_128_1').style.display = "none";</script><li class="note" id="note_LCL315_128_2"><a class="footnoteCrossrefLink" href="#target_note_LCL315_128_2" title="Click to highlight in text"><sup class="lineRef">2</sup><span class="italic">escensis,</span> V, Bent., Eyssen.; <span class="italic">ascensis,</span> AG.</a></li><script type="text/javascript">document.getElementById('note_LCL315_128_2').style.display = "none";</script></ul></section></notes></section>