<section class="div1 language" lang="la"><header><hgroup><h1>Constantius et Gallus</h1></hgroup></header><section class="div2"><p class="noindent">

quoddam vexillum altius erigens, sine respectu salutis alienae vel suae, ad vertenda opposita,<a class="footnoteLink" href="#note_LCL300_12_1" id="target_note_LCL300_12_1"><sup>1</sup></a> instar rapidi fluminis, irrevocabili impetu ferebatur.</p>
<h3>2. <span class="italic">Isaurorum incursiones.</span></h3>
<p>1. Nec sane haec sola pernicies orientem diversis cladibus affligebat. Namque et Isauri, quibus est usitatum saepe pacari, saepeque inopinis excursibus cuncta miscere, ex latrociniis occultis et raris, alente impunitate adulescentem in peius audaciam, ad bella gravia proruperunt, diu quidem perduelles spiritus irrequietis motibus erigentes, hac tamen indignitate perciti vehementer, ut iactitabant, quod eorum capti quidam consortes, apud Iconium Pisidiae oppidum in amphitheatrali spectaculo feris praedatricibus obiecti sunt praeter morem.</p>
<p>2. Atque (ut Tullius ait) ut etiam bestiae<a class="footnoteLink" href="#note_LCL300_12_2" id="target_note_LCL300_12_2"><sup>2</sup></a> fame monitae plerumque ad eum locum ubi aliquando pastae sunt revertuntur, ita omnes instar turbinis degressi montibus impeditis et arduis, loca petivere mari confinia, per quae aviis<a class="footnoteLink" href="#note_LCL300_12_3" id="target_note_LCL300_12_3"><sup>3</sup></a> latebrosis sese convallibusque occultantes, cum appeterent noctes—luna etiam tum cornuta, ideoque nondum solido splendore fulgente—nauticos observabant. Quos cum in somnum sentirent effusos, per ancoralia quadrupedo gradu repentes, seseque</p>
</section><notes><section class="footnotes"><ul><li class="note" id="note_LCL300_12_1"><a class="footnoteCrossrefLink" href="#target_note_LCL300_12_1" title="Click to highlight in text"><sup class="lineRef">1</sup><span class="italic">opposita</span>, Bent.; <span class="italic">sibi o.</span>, Langen; <span class="italic">supposita</span>, V</a></li><script type="text/javascript">document.getElementById('note_LCL300_12_1').style.display = "none";</script><li class="note" id="note_LCL300_12_2"><a class="footnoteCrossrefLink" href="#target_note_LCL300_12_2" title="Click to highlight in text"><sup class="lineRef">2</sup><span class="italic">bestiae</span>, added by Val., cf. Cic. l.c., note 2; <span class="italic">ferae</span>, W<sup>2</sup>G.</a></li><script type="text/javascript">document.getElementById('note_LCL300_12_2').style.display = "none";</script><li class="note" id="note_LCL300_12_3"><a class="footnoteCrossrefLink" href="#target_note_LCL300_12_3" title="Click to highlight in text"><sup class="lineRef">3</sup><span class="italic">auiis</span>, Kiessling; <span class="italic">uiis</span>, V.</a></li><script type="text/javascript">document.getElementById('note_LCL300_12_3').style.display = "none";</script></ul></section></notes></section>