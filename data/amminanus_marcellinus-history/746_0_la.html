<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

interfectis plurimis, aucti fiducia aciem perrupere Pannonicam, disiectaque agminis mole, geminatis ictibus omnem paene delessent, ni periculo mortis aliquos citum extraxisset effugium.</p>
<p>15. Inter haec fortunae dispendia tristioris, dux Moesiae Theodosius iunior, prima etiam tum lanugine iuvenis, princeps postea perspectissimus, Sarmatas Liberos ad discretionem servorum rebellium appellatos, collimitia nostra, ex alio latere invadentes, aliquotiens expulit et afflixit, congressibus densis attritos, adeoque obsistentes fortissime turbas confluentes oppressit, ut caesorum plurium alites iusta sagina<a class="footnoteLink" href="#note_LCL331_290_1" id="target_note_LCL331_290_1"><sup>1</sup></a> satiaret et feras.</p>
<p>16. Unde residui, tumore iam deflagrante, metuentes ne idem dux virtutis (ut apparuit) expeditae, in primo finium aditu, incursantes cuneos sterneret aut fugaret, vel insidias per silvarum locaret occulta, post multos perrumpendi conatus subinde temptatos in cassum, abiecta pugnandi fiducia, concessionem petivere praeteritorum et veniam, victique<a class="footnoteLink" href="#note_LCL331_290_2" id="target_note_LCL331_290_2"><sup>2</sup></a> ad tempus, indultae foederibus pacis nihil egere contrarium, eo maxime timore perculsi, quod ad tutelam Illyrici Gallicani militis validum accesserat robur.</p>
<p>17. Dum haec tot ac talia per turbines agitantur assiduos, Claudio regente urbem aeternam, Tiberis







</p></section><notes><section class="footnotes"><ul><li class="note" id="note_LCL331_290_1"><a class="footnoteCrossrefLink" href="#target_note_LCL331_290_1" title="Click to highlight in text"><sup class="lineRef">1</sup><span class="italic">iusta sagina</span>, Corn., Pet.; <span class="italic">iusto sanguine</span>, Bent., Schneider; <span class="italic">iuste sanguinea</span>, V (<span class="italic">sanguine</span>, V<sup>2</sup>).</a></li><script type="text/javascript">document.getElementById('note_LCL331_290_1').style.display = "none";</script><li class="note" id="note_LCL331_290_2"><a class="footnoteCrossrefLink" href="#target_note_LCL331_290_2" title="Click to highlight in text"><sup class="lineRef">2</sup><span class="italic">uictique</span>, V; <span class="italic">uinctique</span>, Nov√°k.</a></li><script type="text/javascript">document.getElementById('note_LCL331_290_2').style.display = "none";</script></ul></section></notes></section>