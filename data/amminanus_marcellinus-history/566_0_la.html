<section class="div1 language" lang="la"><header><hgroup><h1>Valentinianus Et Valens</h1></hgroup></header><section class="div2"><p class="noindent">

sibi sumpsisse ut tibicine lenius praecinente rediret ad sua post cenam.</p>
<p>6. Sub hoc tamen Aproniano, ita iugiter copia necessariorum exuberavit, ut nulla saltim levia murmura
super inopia victui congruentium, orerentur,<a class="footnoteLink" href="#note_LCL315_584_1" id="target_note_LCL315_584_1"><sup>1</sup></a> quod assidue Romae contingit.</p>
<h3><span class="bold">4.</span> <span class="italic">Valentinianus Valentem fratrem suum Nicomediae tribunum stabuli, ac mox apud Constantinopolim in Hebdomo</span>, <span class="italic">consentiente exercitu</span>, <span class="italic">consortem imperii constituit.</span></h3>
<p>1. At in Bithynia Valentinianus princeps (ut praediximus) declaratus, dato in perendinum diem signo proficiscendi, convocatis primoribus, quasi tuta consilia, quam sibi placentia, secuturus, percunctabatur,
quemnam ad imperii consortium oporteret
assumi, silentibusque cunctis, Dagalaifus tunc equestris militiae rector, respondit fidentius: “Si tuos amas” inquit, “imperator optime, habes fratrem;
si rem publicam, quaere quem vestias.”<a class="footnoteLink" href="#note_LCL315_584_2" id="target_note_LCL315_584_2"><sup>2</sup></a></p>
<p>2. Quo dicto asperatus ille sed tacitus, et occultans quae cogitabat, Nicomediam itineribus citis ingressus, Kalendis Martiis Valentem fratrem stabulo suo cum tribunatus dignitate praefecit.</p>
<p>3. Indeque cum venisset Constantinopolim, multa secum ipse diu volvens,<a class="footnoteLink" href="#note_LCL315_584_3" id="target_note_LCL315_584_3"><sup>3</sup></a> et magnitudine urgentium negotiorum



</p></section><notes><section class="footnotes"><ul><li class="note" id="note_LCL315_584_1"><a class="footnoteCrossrefLink" href="#target_note_LCL315_584_1" title="Click to highlight in text"><sup class="lineRef">1</sup><span class="italic">orerentur</span>, Eyssen.; <span class="italic">orirentur</span>, EG; <span class="italic">oreretur</span>, V.</a></li><script type="text/javascript">document.getElementById('note_LCL315_584_1').style.display = "none";</script><li class="note" id="note_LCL315_584_2"><a class="footnoteCrossrefLink" href="#target_note_LCL315_584_2" title="Click to highlight in text"><sup class="lineRef">2</sup><span class="italic">vestias</span>, W<sup>2</sup>, Lind.; <span class="italic">vestigas</span>, V; <span class="italic">seligas</span>, Damsté.</a></li><script type="text/javascript">document.getElementById('note_LCL315_584_2').style.display = "none";</script><li class="note" id="note_LCL315_584_3"><a class="footnoteCrossrefLink" href="#target_note_LCL315_584_3" title="Click to highlight in text"><sup class="lineRef">3</sup><span class="italic">diu volvens</span> Wirtz; <span class="italic">divolvens</span>, V.</a></li><script type="text/javascript">document.getElementById('note_LCL315_584_3').style.display = "none";</script></ul></section></notes></section>