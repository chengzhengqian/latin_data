<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2">
<h3><span class="bold">5.</span> <span class="italic">Iulianus Aug. contionem habet ad milites.</span></h3>
<p>1. His tamen auditis, etiam illi quos antegressos rettulimus, ducente Sintula, cum eo iam securi Parisios revertuntur: edictoque ut futura luce cuncti convenirent in campo, progressus princeps ambitiosius solito, tribunal ascendit, signis aquilisque circumdatus et vexillis, saeptusque tutius<a class="footnoteLink" href="#note_LCL315_30_1" id="target_note_LCL315_30_1"><sup>1</sup></a> armatarum cohortium globis.</p>
<p>2. Cumque interquievisset
paulisper,<a class="footnoteLink" href="#note_LCL315_30_2" id="target_note_LCL315_30_2"><sup>2</sup></a> dum alte contemplatur praesentium vultus, alacres omnes visos et laetos, quasi lituis verbis (ut intellegi possit) simplicibus incendebat:</p>
<p>3. “Res ardua poscit et flagitat, propugnatores mei reique publicae fortes et fidi, qui mecum pro statu provinciarum vitam saepius obiecistis, quoniam Caesarem vestrum firmo iudicio ad potestatum
omnium columen sustulistis, perstringere pauca summatim, ut remedia permutatae rei iusta 3 colligantur et cauta.</p>
<p>4. Vixdum adulescens specie tenus purpuratus (ut nostis), vestrae tutelae nutu caelesti commissus, numquam a proposito recte vivendi deiectus sum, vobiscum in omni labore perspicuus, cum dispersa gentium confidentia, post civitatum excidia, peremptaque innumera hominum milia, pauca quae semiintegra sunt relicta cladis





</p></section><notes><section class="footnotes"><ul><li class="note" id="note_LCL315_30_1"><a class="footnoteCrossrefLink" href="#target_note_LCL315_30_1" title="Click to highlight in text"><sup class="lineRef">1</sup><span class="italic">tutius,</span> T<sup>2</sup>, Val.; <span class="italic">totius,</span> V.</a></li><script type="text/javascript">document.getElementById('note_LCL315_30_1').style.display = "none";</script><li class="note" id="note_LCL315_30_2"><a class="footnoteCrossrefLink" href="#target_note_LCL315_30_2" title="Click to highlight in text"><sup class="lineRef">2</sup><span class="italic">paulisper,</span> Damsté; Fletcher would tr. <span class="italic">interquievisset</span> and <span class="italic">paululum; paululum,</span> V.</a></li><script type="text/javascript">document.getElementById('note_LCL315_30_2').style.display = "none";</script><li class="note" id="note_LCL315_30_3"><a class="footnoteCrossrefLink" href="#target_note_LCL315_30_3" title="Click to highlight in text"><sup class="lineRef">3</sup><span class="italic">rei iusta,</span> G; <span class="italic">re rustra,</span> V; <span class="italic">re in tuta,</span> V<sup>3.</sup></a></li><script type="text/javascript">document.getElementById('note_LCL315_30_3').style.display = "none";</script></ul></section></notes></section>