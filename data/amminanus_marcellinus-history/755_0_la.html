<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

interitu Papae, quem sociare sibi impendio conabatur,
maerore gravi perculsus, augenteque nostri exercitus alacritate formidinem, maiora sibi praeseminans,</p>
<p>(2.) Arrace<a class="footnoteLink" href="#note_LCL331_308_1" id="target_note_LCL331_308_1"><sup>1</sup></a> legato ad principem misso, perpetuam aerumnarum causam deseri<a class="footnoteLink" href="#note_LCL331_308_2" id="target_note_LCL331_308_2"><sup>2</sup></a> penitus suadebat Armeniam: si id displicuisset, aliud poscens, ut Hiberiae divisione cessante, remotisque inde partis Romanae praesidiis, Aspacures solus regnare permitteretur, quem ipse praefecerat genti.</p>
<p>3. Ad quae Valens in hanc respondit sententiam, nihil derogare se posse placitis ex consensu firmatis, sed ea studio curatiore defendere.<a class="footnoteLink" href="#note_LCL331_308_3" id="target_note_LCL331_308_3"><sup>3</sup></a> Glorioso proposito
contrariae regis litterae hieme iam extrema perlatae sunt, vana causantis et tumida. Asseverarat<a class="footnoteLink" href="#note_LCL331_308_4" id="target_note_LCL331_308_4"><sup>4</sup></a>
enim non posse semina radicitus amputari discordiarum, nisi intervenissent conscii pacis foederatae
cum Ioviano, quorum aliquos vita didicerat abscessisse.</p>
<p>4. Ingravescente post haec altius cura, imperator eligere consilia quam invenire sufficiens, id conducere rebus existimans, Victorem magistrum equitum et Urbicium, Mesopotamiae ducem, ire propere iussit in Persas, responsum absolutum et uniusmodi perferentes:
quod rex iustus et suo contentus, ut iactitabat, sceleste concupiscat Armeniam, ad arbitrium
suum vivere cultoribus eius permissis: et<a class="footnoteLink" href="#note_LCL331_308_5" id="target_note_LCL331_308_5"><sup>5</sup></a>
</p></section><notes><section class="footnotes"><ul><li class="note" id="note_LCL331_308_1"><a class="footnoteCrossrefLink" href="#target_note_LCL331_308_1" title="Click to highlight in text"><sup class="lineRef">1</sup><span class="italic">Arrace,</span> V; <span class="italic">Arsace,</span> G.</a></li><script type="text/javascript">document.getElementById('note_LCL331_308_1').style.display = "none";</script><li class="note" id="note_LCL331_308_2"><a class="footnoteCrossrefLink" href="#target_note_LCL331_308_2" title="Click to highlight in text"><sup class="lineRef">2</sup><span class="italic">deseri,</span> Wagner; <span class="italic">deleri,</span> V.</a></li><script type="text/javascript">document.getElementById('note_LCL331_308_2').style.display = "none";</script><li class="note" id="note_LCL331_308_3"><a class="footnoteCrossrefLink" href="#target_note_LCL331_308_3" title="Click to highlight in text"><sup class="lineRef">3</sup>lac. after <span class="italic">defendere,</span> Her.; no lac. in V.</a></li><script type="text/javascript">document.getElementById('note_LCL331_308_3').style.display = "none";</script><li class="note" id="note_LCL331_308_4"><a class="footnoteCrossrefLink" href="#target_note_LCL331_308_4" title="Click to highlight in text"><sup class="lineRef">4</sup><span class="italic">adseuerarat,</span> Clark; <span class="italic">adseruerat,</span> Pet.; <span class="italic">at seuerat,</span> V.</a></li><script type="text/javascript">document.getElementById('note_LCL331_308_4').style.display = "none";</script><li class="note" id="note_LCL331_308_5"><a class="footnoteCrossrefLink" href="#target_note_LCL331_308_5" title="Click to highlight in text"><sup class="lineRef">5</sup><span class="italic">eius ex pacto
permissis: et,</span> G; <span class="italic">permissi set,</span> V; <span class="italic">permissis sed,</span> W<sup>2</sup>, vulgo.</a></li><script type="text/javascript">document.getElementById('note_LCL331_308_5').style.display = "none";</script></ul></section></notes></section>