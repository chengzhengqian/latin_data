<section class="div1 language" lang="la"><header><hgroup><h1>Jolianus</h1></hgroup></header><section class="div2"><p class="noindent">

fundanda pace oratores Surenam et optimatem alium mittunt, animos ipsi quoque despondentes, quos omnibus paene proeliis pars Romana superior gravius quassabat in dies.</p>
<p>6. Condiciones autem ferebant difficiles et perplexas, fingentes humanorum respectu, reliquias exercitus redire sinere clementissimum
regem, si<a class="footnoteLink" href="#note_LCL315_532_1" id="target_note_LCL315_532_1"><sup>1</sup></a> quae iubet impleverit cum primatibus
Caesar.</p>
<p>7. Contra hos cum Salutio praefecto mittitur Arintheus, et dum<a class="footnoteLink" href="#note_LCL315_532_2" id="target_note_LCL315_532_2"><sup>2</sup></a> deliberatur examinatius, quid finiri<a class="footnoteLink" href="#note_LCL315_532_3" id="target_note_LCL315_532_3"><sup>3</sup></a> deberet, dies quattuor sunt evoluti. inedia cruciabiles, et omni supplicio tristiores.</p>
<p>8. Quo temporis spatio, antequam hi mitterentur, si exabusus princeps paulatim terris hostilibus excessisset, profecto venisset ad praesidia Corduenae, uberis regionis et nostrae, ex eo loco in quo haec agebantur, centesimo lapide disparatae.</p>
<p>9. Petebat autem rex obstinatius, ut ipse aiebat, sua dudum a Maximiano erepta, ut docebat autem negotium, pro redemptione nostra quinque regiones Transtigritanas: Arzanenam et Moxoenam et Zabdicenam, itidemque Rehimenam et Corduenam cum castellis quindecim, et Nisibin et Singaram et Castra Maurorum, munimentum perquam oportunum.</p>
<p>10. Et cum pugnari deciens expediret, ne horum quicquam dederetur, adulatorum globus instabat










</p></section><notes><section class="footnotes"><ul><li class="note" id="note_LCL315_532_1"><a class="footnoteCrossrefLink" href="#target_note_LCL315_532_1" title="Click to highlight in text"><sup class="lineRef">1</sup><span class="italic">si</span>, added by G after <span class="italic">iubet.</span></a></li><script type="text/javascript">document.getElementById('note_LCL315_532_1').style.display = "none";</script><li class="note" id="note_LCL315_532_2"><a class="footnoteCrossrefLink" href="#target_note_LCL315_532_2" title="Click to highlight in text"><sup class="lineRef">2</sup><span class="italic">dum</span>, added by G;
V omits.</a></li><script type="text/javascript">document.getElementById('note_LCL315_532_2').style.display = "none";</script><li class="note" id="note_LCL315_532_3"><a class="footnoteCrossrefLink" href="#target_note_LCL315_532_3" title="Click to highlight in text"><sup class="lineRef">3</sup><span class="italic">finiri</span>, V; <span class="italic">definiri</span>, Clark; <span class="italic">fieri</span>, EBG.</a></li><script type="text/javascript">document.getElementById('note_LCL315_532_3').style.display = "none";</script></ul></section></notes></section>