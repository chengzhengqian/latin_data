<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

opportunitatem commendari Constantio, quem credebat
procul dubio fore victorem: nemo enim omnium tunc ab hac constanti sententia discrepabat.</p>
<p>4. Qui cum eo venisset, mandatorum principis memor, per litteras Cretione comite quid ageretur edocto, reliquisque rectoribus, lecto undique milite fortiore, translatisque ab utraque Mauritania discursatoribus expeditis, Aquitaniae et Italiae<a class="footnoteLink" href="#note_LCL315_124_1" id="target_note_LCL315_124_1"><sup>1</sup></a> obiecta litora tuebatur artissime.</p>
<p>5. Neque id consilium fefellit Constantium. Eo enim superstite nullus adversorum illas tetigit terras, licet oram Siciliensem a Lilybaeo protentam ad Pachynum multitudo servabat armata, si patuisset facultas, ocius transitura.</p>
<p>6. His pro rerum ratione, ut sibi prodesse existimabat Constantius, aliisque minutis et levioribus<a class="footnoteLink" href="#note_LCL315_124_2" id="target_note_LCL315_124_2"><sup>2</sup></a> ordinatis, ducum nuntiis docebatur et litteris, Persarum
copias in unum coactas, rege turgido praeeunte,
iam prope margines tendere Tigridis, incertum quonam erumpere cogitantes.</p>
<p>7. Quibus percitus, ut propius agens, futuros possit antevenire conatus, quam primum hibernis egressus, accito undique equitatu, peditumque robore, quo fidebat, per Capersanam Euphrate navali ponte transcurso Edessam petit, uberem commeatibus et munitam,





</p></section><notes><section class="footnotes"><ul><li class="note" id="note_LCL315_124_1"><a class="footnoteCrossrefLink" href="#target_note_LCL315_124_1" title="Click to highlight in text"><sup class="lineRef">1</sup><span class="italic">Italiae,</span> Val.; <span class="italic">Galliae,</span> N<sup>2</sup>BG; <span class="italic">Hispaniae,</span> W<sup>2;</sup> <span class="italic">haliae,</span>V.</a></li><script type="text/javascript">document.getElementById('note_LCL315_124_1').style.display = "none";</script><li class="note" id="note_LCL315_124_2"><a class="footnoteCrossrefLink" href="#target_note_LCL315_124_2" title="Click to highlight in text"><sup class="lineRef">2</sup><span class="italic">levioribus,</span> EG; <span class="italic">levibus,</span> W<sup>2;</sup> <span class="italic">leui,</span> V.</a></li><script type="text/javascript">document.getElementById('note_LCL315_124_2').style.display = "none";</script></ul></section></notes></section>