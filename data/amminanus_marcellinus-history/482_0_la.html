<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

complanari fossarum.</p>
<p>12. Quae vixdum ambigua Iuce, defensores intentius contemplati, eo accedente quod angularem turrim ictus foravit arietis violentior, relictis civitatis duplicibus muris, continentem occupant arcem, asperi montis interrupta planitie superpositam, cuius medietas in sublime consurgens, tereti ambitu Argolici scuti speciem ostendebat, nisi quod e<a class="footnoteLink" href="#note_LCL315_416_1" id="target_note_LCL315_416_1"><sup>1</sup></a> septemtrione, id quod<a class="footnoteLink" href="#note_LCL315_416_2" id="target_note_LCL315_416_2"><sup>2</sup></a> rotunditati defuerat,<a class="footnoteLink" href="#note_LCL315_416_3" id="target_note_LCL315_416_3"><sup>3</sup></a> in Euphratis fluenta proiectae cautes eminentius tuebantur, in qua excellebant minae murorum, bitumine et coctilibus laterculis fabricatae, quo aedificii genere nihil esse tutius constat.</p>
<p>13. Iamque ferocior miles, pervasa urbe quam viderat vacuam, adversus oppidanos ab arce multimoda
tela fundentes, acri contentione pugnabat. Cum enim idem prohibitores catapultis nostrorum urgerentur atque ballistis, ipsi quoque ex edito arcus erigebant fortiter tensos, quibus panda utrimque
surgentia cornua ita lentius flectebantur, ut nervi digitorum acti pulsibus violentis, harundines ferratas emitterent, quae corporibus illisae contrariis,
letaliter figebantur.</p>
<p>14. Dimicabatur nihilo minus utrubique saxorum manualium nimbis, et<a class="footnoteLink" href="#note_LCL315_416_4" id="target_note_LCL315_416_4"><sup>4</sup></a> neutrubi inclinato momento, proelium atrox a lucis ortu ad initium noctis destinatione magna protractum, pari sorte diremptum est. Proinde die secuto, cum certaretur asperrime, multique






</p></section><notes><section class="footnotes"><ul><li class="note" id="note_LCL315_416_1"><a class="footnoteCrossrefLink" href="#target_note_LCL315_416_1" title="Click to highlight in text"><sup class="lineRef">1</sup><span class="italic">e</span>, Clark; <span class="italic">a</span>, EG; <span class="italic">aeseptem trioni,</span> V.</a></li><script type="text/javascript">document.getElementById('note_LCL315_416_1').style.display = "none";</script><li class="note" id="note_LCL315_416_2"><a class="footnoteCrossrefLink" href="#target_note_LCL315_416_2" title="Click to highlight in text"><sup class="lineRef">2</sup><span class="italic">quod,</span> added in G; V omits.</a></li><script type="text/javascript">document.getElementById('note_LCL315_416_2').style.display = "none";</script><li class="note" id="note_LCL315_416_3"><a class="footnoteCrossrefLink" href="#target_note_LCL315_416_3" title="Click to highlight in text"><sup class="lineRef">3</sup><span class="italic">defuerat,</span> Clark; <span class="italic">deerat,</span> G; <span class="italic">idem
erat,</span> V.</a></li><script type="text/javascript">document.getElementById('note_LCL315_416_3').style.display = "none";</script><li class="note" id="note_LCL315_416_4"><a class="footnoteCrossrefLink" href="#target_note_LCL315_416_4" title="Click to highlight in text"><sup class="lineRef">4</sup><span class="italic">et,</span> added by G; V omits.</a></li><script type="text/javascript">document.getElementById('note_LCL315_416_4').style.display = "none";</script></ul></section></notes></section>