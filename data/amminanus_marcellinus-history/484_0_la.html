<section class="div1 language" lang="la"><header><hgroup><h1>Julianus</h1></hgroup></header><section class="div2">
<p>18. His raptim ac tumultuarie agitatis, cum operositas
vinearum et aggerum impeditissima<a class="footnoteLink" href="#note_LCL315_420_1" id="target_note_LCL315_420_1"><sup>1</sup></a> ceteris urgentibus cerneretur, machinam quae cognominatur helepolis, iussit expeditius fabricari, qua (ut supra docuimus) rex<a class="footnoteLink" href="#note_LCL315_420_2" id="target_note_LCL315_420_2"><sup>2</sup></a> usus Demetrius, superatis oppidis pluribus, Poliorcetes appellatus est.</p>
<p>19. Ad hanc molem ingentem, superaturam celsarum turrium minas, prohibitores oculorum aciem intentius conferentes,
itidemque instantiam obsidentium perpensantes,
subito vertuntur ad preces, circumfusique per turres ac moenium minas, et fidem Romanam pansis manibus protestantes, vitam cum venia postulabant.</p>
<p>20. Cumque cessasse opera et munitores
nihil temptare viderent ulterius, quod quietis erat indicium certum, copiam sibi dari conferendi sermonis cum Ormizda poscebant.</p>
<p>21. Hocque impetrato, Mamersides praesidiorum praefectus, demissus per funem, ductusque ad imperatorem (ut obsecravit), vita cum impunitate sibi consortibusque suis firmiter pacta, redire permissus est. Gestisque nuntiatis, plebs omnis utriusque sexus ad sententiam suam cunctis acceptis, pace foederata cum religionum consecrationibus fidis, patefactis egreditur portis, salutarem genium affulsisse sibi clamitans Caesarem, magnum et lenem.</p>
<p>22. Numerata sunt autem dediticiorum duo milia et quingenti; nam cetera





</p></section><notes><section class="footnotes"><ul><li class="note" id="note_LCL315_420_1"><a class="footnoteCrossrefLink" href="#target_note_LCL315_420_1" title="Click to highlight in text"><sup class="lineRef">1</sup><span class="italic">inpaeditissima a,</span> V; <span class="italic">a</span> omitted by G.</a></li><script type="text/javascript">document.getElementById('note_LCL315_420_1').style.display = "none";</script><li class="note" id="note_LCL315_420_2"><a class="footnoteCrossrefLink" href="#target_note_LCL315_420_2" title="Click to highlight in text"><sup class="lineRef">2</sup><span class="italic">rex,</span> G;
<span class="italic">est,</span> WB (deleted by Nov√°k); <span class="italic">ex,</span> V (<span class="italic">est,</span> V<sup>3</sup>).</a></li><script type="text/javascript">document.getElementById('note_LCL315_420_2').style.display = "none";</script></ul></section></notes></section>