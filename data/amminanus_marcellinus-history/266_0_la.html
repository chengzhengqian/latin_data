<section class="div1 language" lang="la"><header><hgroup><h1>XVIII</h1></hgroup></header><section class="div2"><p class="noindent">

barbarorum mori obstinatorum catervis semet immersit.</p>
<p>14. Et quia virtute dedecus purgatura, ardens copia nostrorum erupit, iras in hostem perfidum parans, obvia quaeque obtruncabat, sine parsimonia vivos conculcans et semineces et peremptos; et antequam exsatiaret caedibus barbaricis manus, acervi constipati sunt mortuorum.</p>
<p>15. Urgebantur enim rebelles, aliis trucidatis, aliis terrore disiectis, quorum pars spem vitae cassis precibus usurpando multiplicatis ictibus caedebantur, postque deletos omnes in receptum canentibus lituis, nostri quoque licet rari videbantur exanimes, quos impetus conculcaverat vehemens, aut furori resistentes hostili, lateraque nudantes intecta, ordo fatalis absumpsit.</p>
<p>16. Mors tamen eminuit inter alios Cellae Scutariorum tribuni, qui inter confligendi exordia, primus omnium in medios semet<a class="footnoteLink" href="#note_LCL300_532_1" id="target_note_LCL300_532_1"><sup>1</sup></a> Sarmatarum globos immisit.</p>
<p>17. Post quae tam saeva, digestis pro securitate limitum<a class="footnoteLink" href="#note_LCL300_532_2" id="target_note_LCL300_532_2"><sup>2</sup></a> quae rationes monebant urgentes, Constantius Sirmium redit, ferens de hoste fallaci vindictam, et maturatis quae necessitates temporis poscebant instantes, egressus exinde Constantinopolim petit, ut Orienti iam proximus, cladibus apud


</p></section><notes><section class="footnotes"><ul><li class="note" id="note_LCL300_532_1"><a class="footnoteCrossrefLink" href="#target_note_LCL300_532_1" title="Click to highlight in text"><sup class="lineRef">1</sup><span class="italic">se</span>, added by G (<span class="italic">semet</span>, Nov√°k) before <span class="italic">immisit;</span> V omits.</a></li><script type="text/javascript">document.getElementById('note_LCL300_532_1').style.display = "none";</script><li class="note" id="note_LCL300_532_2"><a class="footnoteCrossrefLink" href="#target_note_LCL300_532_2" title="Click to highlight in text"><sup class="lineRef">2</sup><span class="italic">limitum</span>, Val.; <span class="italic">militum</span>, V.</a></li><script type="text/javascript">document.getElementById('note_LCL300_532_2').style.display = "none";</script></ul></section></notes></section>