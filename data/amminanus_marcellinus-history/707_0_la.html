<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

caesorum invidiam, cum essent plerique liberalium disciplinarum indices variarum et iuris.</p>
<p>42. Neque ita multo post Maximus ille philosophus, vir ingenti nomine doctrinarum, cuius ex uberrimis sermonibus ad scientiam copiosus Iulianus exstitit imperator, oraculi supra dicti versus audisse insimulatus, seque comperisse assensus, sed reticenda professionis consideratione non effudisse, verum ultro praedixisse consultores ipsos suppliciis poenalibus perituros, Ephesum ad genuinam patriam ductus, ibique capite truncatus,<a class="footnoteLink" href="#note_LCL331_212_1" id="target_note_LCL331_212_1"><sup>1</sup></a> sensit docente periculo postremo quaesitoris iniquitatem omnibus esse criminibus graviorem.</p>
<p>43. Constrictus etiam Diogenes laqueis impiae falsitatis, vir nobili prosapia editus, ingenio facundia forti<a class="footnoteLink" href="#note_LCL331_212_2" id="target_note_LCL331_212_2"><sup>2</sup></a> suavitateque praestans, dudum Bithyniae rector, ut opimum patrimonium eius diriperetur, capitali est poena affectus.</p>
<p>44. Ecce autem Alypius quoque, ex vicario Britanniarum, placiditatis homo iucundae, post otiosam et repositam vitam (quoniam huc usque iniustitia tetenderat manus) in squalore maximo volutatus, ut veneficus<a class="footnoteLink" href="#note_LCL331_212_3" id="target_note_LCL331_212_3"><sup>3</sup></a> reus citatus est, cum Hierocle filio, adulescente indolis bonae, urgente Diogene quodam et vili et solo,<a class="footnoteLink" href="#note_LCL331_212_4" id="target_note_LCL331_212_4"><sup>4</sup></a> omnique laniena excruciato, ut verba placentia principi, vel potius accersitori, loqueretur:







</p></section><notes><section class="footnotes"><ul><li class="note" id="note_LCL331_212_1"><a class="footnoteCrossrefLink" href="#target_note_LCL331_212_1" title="Click to highlight in text"><sup class="lineRef">1</sup><span class="italic">c. truncatus</span>, V, restitui (Amm. admits this cursus; see Blomgren, Index, s.v. cursus); <span class="italic">c. detruncatus</span>, Fletcher, c.c.</a></li><script type="text/javascript">document.getElementById('note_LCL331_212_1').style.display = "none";</script><li class="note" id="note_LCL331_212_2"><a class="footnoteCrossrefLink" href="#target_note_LCL331_212_2" title="Click to highlight in text"><sup class="lineRef">2</sup><span class="italic">forti</span>, Pet.; <span class="italic">forensi</span>, G; <span class="italic">oris</span>, Corn.; <span class="italic">fortis</span>, V.</a></li><script type="text/javascript">document.getElementById('note_LCL331_212_2').style.display = "none";</script><li class="note" id="note_LCL331_212_3"><a class="footnoteCrossrefLink" href="#target_note_LCL331_212_3" title="Click to highlight in text"><sup class="lineRef">3</sup><span class="italic">ueneficus</span>, E, Clark; <span class="italic">ueneficii</span>, G; <span class="italic">beneficus</span>, V.</a></li><script type="text/javascript">document.getElementById('note_LCL331_212_3').style.display = "none";</script><li class="note" id="note_LCL331_212_4"><a class="footnoteCrossrefLink" href="#target_note_LCL331_212_4" title="Click to highlight in text"><sup class="lineRef">4</sup>lac. after <span class="italic">solo</span>, Her.; no lac. in V.</a></li><script type="text/javascript">document.getElementById('note_LCL331_212_4').style.display = "none";</script></ul></section></notes></section>