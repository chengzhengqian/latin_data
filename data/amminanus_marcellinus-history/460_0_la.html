<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

terris sitae Syromedorum.</p>
<p>40. Amnes has regiones praetereunt multi quorum maximi sunt Choaspes et Gyndes et Amardus et Charinda et Cambyses et Cyrus, cui magno et specioso, Cyrus ille superior rex amabilis, abolito vetere, id vocabulum dedit, cum ereptum ire regna Scythica festinaret, quod et fortis est (ut ipse etiam ferebatur), et vias sibi ut ille impetu ingenti molitus in Caspium delabitur<a class="footnoteLink" href="#note_LCL315_372_1" id="target_note_LCL315_372_1"><sup>1</sup></a> mare.</p>
<p>41. Per tractus meridianos expansa post haec confinia litoribus proxima Persis habitatur antiqua, minutis frugibus dives et palmite, aquarumque copia iucundissima. Amnes quippe multi per eam ante dictum influunt<a class="footnoteLink" href="#note_LCL315_372_2" id="target_note_LCL315_372_2"><sup>2</sup></a> sinum, quorum maximi sunt Batradites et Rogomanius et Brisoana atque Bagrada.</p>
<p>42. Oppida vero mediterranea sunt ampliora—incertum
enim qua ratione per oras maritimas
nihil condiderunt insigne—inter quae Persepolis est clara et Ardea et Habroatis atque Tragonice. Insulae vero visuntur ibi tres tantum, Tabiana et Fara et Alexandria.</p>
<p>43. His propinquant Parthyaei, siti sub aquilone, colentes nivales terras et pruinosas, quorum regiones Choatres fluvius interscindit ceteris abundantior: et haec potiora residuis sunt oppida: Oenunia, Moesia,





</p></section><notes><section class="footnotes"><ul><li class="note" id="note_LCL315_372_1"><a class="footnoteCrossrefLink" href="#target_note_LCL315_372_1" title="Click to highlight in text"><sup class="lineRef">1</sup><span class="italic">delabitur,</span> vulgo; <span class="italic">dilabitur,</span> MV.</a></li><script type="text/javascript">document.getElementById('note_LCL315_372_1').style.display = "none";</script><li class="note" id="note_LCL315_372_2"><a class="footnoteCrossrefLink" href="#target_note_LCL315_372_2" title="Click to highlight in text"><sup class="lineRef">2</sup><span class="italic">influunt,</span> vulgo; <span class="italic">defluunt,</span> Novák; <span class="italic">fluunt,</span> MV.</a></li><script type="text/javascript">document.getElementById('note_LCL315_372_2').style.display = "none";</script></ul></section></notes></section>