<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

abstinuit penitus, laxavitque rapinarum fores quae roborabantur in dies, iudicum advocatorumque pravitate sentientium paria,qui tenuiorum negotia militaris rei rectoribus, vel intra palatium validis venditantes, aut opes aut honores quaesivere praeclaros.</p>
<p>3. Hanc professionem oratorum forensium, πολιτικῆς
μορίου εἴδωλον (id est civilitatis particulae umbram) vel adulationis partem quartam esse definit amplitudo Platonis, Epicurus autem κακοτεχνίαν
nominans<a class="footnoteLink" href="#note_LCL331_320_1" id="target_note_LCL331_320_1"><sup>1</sup></a> inter artes numerat malas. Tisias suasionis
opificem esse memorat assentiente Leontino Gorgia.</p>
<p>4. Quam a veteribus ita determinatam, orientalium quorundam versutia ad usque bonorum extulit odium, unde etiam retinaculis temporis praestituti
frenatur. Ergo absolutis super eius indignitate
perpaucis,<a class="footnoteLink" href="#note_LCL331_320_2" id="target_note_LCL331_320_2"><sup>2</sup></a> quam in illis partibus agens expertus sum, ad coeptorum cursum regrediar institutum.</p>
<p>5. Florebant elegantiae priscae patrociniis tribunalia,
cum oratores concitae facundiae, attenti studiis doctrinarum, ingenio fide copiis ornamentisque
dicendi pluribus eminebant, ut Demosthenes, quo dicturo concursus audiendi causa ex tota Graecia







</p></section><notes><section class="footnotes"><ul><li class="note" id="note_LCL331_320_1"><a class="footnoteCrossrefLink" href="#target_note_LCL331_320_1" title="Click to highlight in text"><sup class="lineRef">1</sup><span class="italic">nominans,</span> V; <span class="italic">annominans,</span> Clark, c.c.</a></li><script type="text/javascript">document.getElementById('note_LCL331_320_1').style.display = "none";</script><li class="note" id="note_LCL331_320_2"><a class="footnoteCrossrefLink" href="#target_note_LCL331_320_2" title="Click to highlight in text"><sup class="lineRef">2</sup><span class="italic">perpaucis,</span> Baehrens; <span class="italic">paucis,</span> V.</a></li><script type="text/javascript">document.getElementById('note_LCL331_320_2').style.display = "none";</script></ul></section></notes></section>