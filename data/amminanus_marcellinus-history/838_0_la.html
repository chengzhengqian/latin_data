<section class="div1 language" lang="la"><header><hgroup><h1>Valens Gratianus Valentinianus II</h1></hgroup></header><section class="div2"><p class="noindent">

prospectum, clamoribus resultans horrificis. Qua causa tela undique mortem vibrantia, destinata cadebant et noxia, quod nec provideri poterant nec caveri.</p>
<p>3. Verum ubi effusi immensis agminibus barbari, iumenta conterebant et viros, et neque ad receptum confertis ordinibus laxari usquam poterat locus, et evadendi copiam constipatio densior adimebat:
nostri quoque ultimo cadendi contemptu, occursantes receptis gladiis obtruncabant, et mutuis securium ictibus galeae perfringebantur atque loricae.</p>
<p>4. Videreque licebat celsum ferocia barbarum,
genis stridore constrictis, succiso poplite aut abscisa ferro dextera vel confosso latere inter ipsa quoque mortis confinia minaciter circumferentem oculos truces: ruinaque confligentium mutua, humi<a class="footnoteLink" href="#note_LCL331_474_1" id="target_note_LCL331_474_1"><sup>1</sup></a> corporibus stratis, campi peremptis impleti sunt, et morientium gemitus, profundisque vulneribus transfixorum, cum timore audiebantur ingenti.</p>
<p>5. In hoc tanto tamque confusae rei tumultu, exhausti
labore et periculis pedites, cum deinceps neque vires illis neque mentes suppeterent ad consilium, diffractis hastarum plerisque collisione assidua, gladiis contenti destrictis, in confertas hostium turmas se immergebant,<a class="footnoteLink" href="#note_LCL331_474_2" id="target_note_LCL331_474_2"><sup>2</sup></a> salutis immemores, circumspectantes ademptum esse omne evadendi suffugium.</p>
<p>6. Et quia humus rivis operta sanguineis gressus labiles evertebat, conabantur modis omnibus vitam impendere non inultam: adeo magno animorum
robore oppositi incumbentibus, ut etiam telis quidam propriis interirent. Atra denique


</p></section><notes><section class="footnotes"><ul><li class="note" id="note_LCL331_474_1"><a class="footnoteCrossrefLink" href="#target_note_LCL331_474_1" title="Click to highlight in text"><sup class="lineRef">1</sup><span class="italic">humi,</span> Nov√°k; <span class="italic">humo corporibus strata,</span> sugg. by Her.; <span class="italic">mutu ad humo corporis,</span> V.</a></li><script type="text/javascript">document.getElementById('note_LCL331_474_1').style.display = "none";</script><li class="note" id="note_LCL331_474_2"><a class="footnoteCrossrefLink" href="#target_note_LCL331_474_2" title="Click to highlight in text"><sup class="lineRef">2</sup><span class="italic">se immergebant,</span> Her.
(<span class="italic">se</span> after <span class="italic">mergebant</span> add. vulgo); <span class="italic">mergebant de,</span> V.</a></li><script type="text/javascript">document.getElementById('note_LCL331_474_2').style.display = "none";</script></ul></section></notes></section>