<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

plani itineris lineas insidiatores secuti, repertum sine difficultate confodiant.</p>
<p>23. Item cum aviditate nimia extuberato ventre pigrescit, super calamos recens exsectos femora convolvit et crura, ut pedibus vulneratis cruor egestus sagina<a class="footnoteLink" href="#note_LCL315_290_1" id="target_note_LCL315_290_1"><sup>1</sup></a> distentum faciat levem: et partes saucias caeno oblinit quam diu in cicatrices conveniant plagae.</p>
<p>24. Has monstruosas antehac raritates in beluis, in aedilitate Scauri vidit Romanus populus primitus, patris illius Scauri, quem defendens Tullius imperat Sardis, ut de familia nobili ipsi quoque cum orbis terrarum auctoritate sentirent, et per aetates exinde plures saepe huc ducti, nunc inveniri nusquam possunt, ut coniectantes regionum incolae dicunt, insectantis multitudinis taedio ad Blemmyas migrasse compulsi.</p>
<p>25. Inter Aegyptias alites, quarum varietas nullo comprehendi numero potest, ibis sacra est et amabilis,
et innocua ideo, quod nidulis suis ad cibum suggerens ova serpentum, efficit ut rarescant mortiferae
pestes absumptae.</p>
<p>26. Occurrunt eaedem volucres pinnatis agminibus anguium, qui ex Arabicis
emergunt paludibus, venena maligna gignentes,<a class="footnoteLink" href="#note_LCL315_290_2" id="target_note_LCL315_290_2"><sup>2</sup></a>
</p></section><notes><section class="footnotes"><ul><li class="note" id="note_LCL315_290_1"><a class="footnoteCrossrefLink" href="#target_note_LCL315_290_1" title="Click to highlight in text"><sup class="lineRef">1</sup><span class="italic">sagina distentum,</span> G; <span class="italic">inadestemtum,</span> V.</a></li><script type="text/javascript">document.getElementById('note_LCL315_290_1').style.display = "none";</script><li class="note" id="note_LCL315_290_2"><a class="footnoteCrossrefLink" href="#target_note_LCL315_290_2" title="Click to highlight in text"><sup class="lineRef">2</sup><span class="italic">maligna
gignentes,</span> Clark; <span class="italic">malignantes,</span> VBG; <span class="italic">maligna manantes,</span> Her.</a></li><script type="text/javascript">document.getElementById('note_LCL315_290_2').style.display = "none";</script></ul></section></notes></section>