<section class="div1 language" lang="la"><header><hgroup><h1>Jolianus</h1></hgroup></header><section class="div2"><p class="noindent">

praesidiaria cum regionibus, Persicis optimatibus assignaret, cum Iuliani supremis Procopius mittitur, ea ut superstes ille mandarat, humaturus in suburbano
Tarsensi.</p>
<p>13. Qui ad exsequendum profectus, confestim corpore sepulto discessit, nec inveniri usquam potuit, studio quaesitus ingenti, nisi quod multo postea apud Constantinopolim visus est subito, purpuratus.</p>
<h3><span class="bold">10.</span> <span class="italic">Iovianus metu rerum novarum per Syriam Ciliciam, Cappadociam, et Galatiam celeriter itinere facto, Ancyrae cum Varroniano filio infante consulatum init ac mox Dadastanae repentina morte fungitur.</span></h3>
<p>1. His hoc modo peractis, discursisque itineribus,
Antiochiam venimus, ubi per continuos dies, velut offenso numine multa visebantur et dira, quorum
eventus fore luctificos, gnari rerum prodigialium praecinebant.</p>
<p>2. Nam et Maximiani statua Caesaris, quae locata est in vestibulo regiae, amisit repente sphaeram aeream formatam in speciem poli, quam gestabat, et cum horrendo stridore sonuerunt in consistorio trabes, et visa sunt interdiu sidera cometarum,
super quorum natura ratiocinantes physici variant.</p>
<p>3. Quidam enim eos hoc nomine ideo existimant appellari, quod tortos ignes spargunt





</p></section><notes></notes></section>