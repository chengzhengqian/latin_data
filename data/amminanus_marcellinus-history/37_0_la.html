<section class="div1 language" lang="la"><header><hgroup><h1>Constantius et Gallus</h1></hgroup></header><section class="div2">
<p>discretus, qui metu sui discriminis anxius, cum accusatores quaesitoresque subditivos sibi consociatos, ex eisdem foveis cerneret emergentes, quae clam palamve agitabantur occultis Constantium litteris edocebat, implorans subsidia, quorum metu tumor notissimus Caesaris exhalaret.</p>
<p>2. Sed cautela nimia in peiores haeserat plagas, ut narrabimus postea, aemulis consarcinantibus insidias graves apud Constantium, cetera medium principem, sed siquid auribus eius huius modi quivis infudisset ignotus, acerbum et implacabilem, et in hoc causarum titulo dissimilem sui.</p>
<p>3. Proinde die funestis interrogationibus praestituto, imaginarius iudex equitum resedit magister, adhibitis aliis, iam quae essent agenda praedoctis, et assistebant hinc inde notarii, quid quaesitum esset quidve responsum, cursim ad Caesarem perferentes; cuius imperio truci, stimulis reginae exsertantis ora<a class="footnoteLink" href="#note_LCL300_74_1" id="target_note_LCL300_74_1"><sup>1</sup></a> subinde per aulaeum, nec diluere obiecta permissi nec defensi periere complures.</p>
<p>4. Primi igitur omnium statuuntur Epigonus et Eusebius, ob nominum gentilitatem oppressi. Praediximus enim Montium sub ipso vivendi termino his vocabulis appellatos, fabricarum culpasse tribunos, ut adminicula futurae molitioni<a class="footnoteLink" href="#note_LCL300_74_2" id="target_note_LCL300_74_2"><sup>2</sup></a> pollicitos.</p>
<p>5. Et Epigonus quidem amictu tenus philosophus, ut apparuit, prece frustra temptata, sulcatis lateribus, mortisque metu admoto,</p>
</section><notes><section class="footnotes"><ul><li class="note" id="note_LCL300_74_1"><a class="footnoteCrossrefLink" href="#target_note_LCL300_74_1" title="Click to highlight in text"><sup class="lineRef">1</sup><span class="italic">ora</span>, Nov√°k, Her. (cf. <span class="italic">Aen.</span> iii. 425); <span class="italic">aura</span>, V.</a></li><script type="text/javascript">document.getElementById('note_LCL300_74_1').style.display = "none";</script><li class="note" id="note_LCL300_74_2"><a class="footnoteCrossrefLink" href="#target_note_LCL300_74_2" title="Click to highlight in text"><sup class="lineRef">2</sup><span class="italic">molitioni</span>, Lind.; <span class="italic">militioni</span>, V (<span class="italic">melitioni</span>, V<sup>3</sup>).</a></li><script type="text/javascript">document.getElementById('note_LCL300_74_2').style.display = "none";</script></ul></section></notes></section>