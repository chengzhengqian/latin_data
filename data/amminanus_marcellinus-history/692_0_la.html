<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

propugnans, acclamationibus iratorum militum impetuque
cum conviciis paene confossus est, obicientium,
ideo Tripolitanos non potuisse defendi, quod ipsi ad expeditionalis usus praebere necessaria detrectarunt.</p>
<p>24. Et ob haec trusus in carcerem, dum consultus super eo, quid conveniret agi, decerneret imperator, sollicitatis (ut dabatur opinari) custodibus,
in urbem Romam abierat profugus, ibique
delitescens, fatali lege discessit.</p>
<p>25. Hoc memorando fine externis domesticisque cladibus vexata, conticuit Tripolis, non indefensa, quia vigilavit Iustitiae oculus sempiternus, ultimaeque
legatorum et praesidis dirae. Diu enim postea huius modi casus emersit: solutus sacramento
Palladius, destitutusque fastu quo tumebat, discessit ad otium.</p>
<p>26. Et cum Theodosius ductor exercituum ille magnificus, oppressurus Firmum perniciosa coeptantem, venisset in Africam, et<a class="footnoteLink" href="#note_LCL331_182_1" id="target_note_LCL331_182_1"><sup>1</sup></a> proscripti<a class="footnoteLink" href="#note_LCL331_182_2" id="target_note_LCL331_182_2"><sup>2</sup></a>
Romani rem mobilem (ut iussum est) scrutaretur, inter chartas eius inventa est et<a class="footnoteLink" href="#note_LCL331_182_3" id="target_note_LCL331_182_3"><sup>3</sup></a> Meteri cuiusdam epistula, id continens “Domino patrono Romano Meterius,” et in fine post multa nihil ad rem pertinentia: “Salutat te Palladius proiecticius, qui non aliam ob causam dicit se esse proiectum, nisi quod in causa Tripolitanorum apud aures sacras mentitus est.”</p>
<p>27. His litteris ad







</p></section><notes><section class="footnotes"><ul><li class="note" id="note_LCL331_182_1"><a class="footnoteCrossrefLink" href="#target_note_LCL331_182_1" title="Click to highlight in text"><sup class="lineRef">1</sup><span class="italic">et,</span> added in G; V omits.</a></li><script type="text/javascript">document.getElementById('note_LCL331_182_1').style.display = "none";</script><li class="note" id="note_LCL331_182_2"><a class="footnoteCrossrefLink" href="#target_note_LCL331_182_2" title="Click to highlight in text"><sup class="lineRef">2</sup><span class="italic">proscripti,</span> Kellerbauer; <span class="italic">praescripti,</span> V.</a></li><script type="text/javascript">document.getElementById('note_LCL331_182_2').style.display = "none";</script><li class="note" id="note_LCL331_182_3"><a class="footnoteCrossrefLink" href="#target_note_LCL331_182_3" title="Click to highlight in text"><sup class="lineRef">3</sup><span class="italic">est et,</span> G, Pet.; <span class="italic">est,</span> A; <span class="italic">esse,</span> V.</a></li><script type="text/javascript">document.getElementById('note_LCL331_182_3').style.display = "none";</script></ul></section></notes></section>