<section class="div1 language" lang="la"><header><hgroup><h1>Constantius et Gallus</h1></hgroup></header><section class="div2">
<p>humanarum mentium opinione lunari circulo superpositum, vel ut definiunt alii, substantialis tutela generali potentia partilibus praesidens fatis, quam theologi veteres fingentes Iustitiae filiam, ex abdita quadam aeternitate tradunt omnia despectare terrena.</p>
<p>26. Haec ut regina causarum, et arbitra rerum ac disceptatrix, urnam sortium temperat, accidentium vices alternans, voluntatumque nostrarum exorsa interdum alio quam quo contendebant exitu terminans, multiplices actus permutando convolvit. Eademque necessitatis insolubili retinaculo mortalitatis vinciens fastus, tumentes in cassum, et incrementorum detrimentorumque momenta versabilis librans<a class="footnoteLink" href="#note_LCL300_104_1" id="target_note_LCL300_104_1"><sup>1</sup></a> (ut novit), nunc erectas eminentium<a class="footnoteLink" href="#note_LCL300_104_2" id="target_note_LCL300_104_2"><sup>2</sup></a> cervices opprimit et enervat, nunc bonos ab imo suscitans ad bene vivendum extollit. Pinnas autem ideo illi fabulosa vetustas aptavit, ut adesse velocitate volucri crunctis existimetur, et praetendere gubernaculum dedit, eique subdidit rotam, ut universitatem regere per elementa discurrens omnia non ignoretur.</p>
<p>27. Hoc immaturo interitu, ipse quoque sui pertaesus, excessit e vita, aetatis nono anno atque vicensimo, cum quadriennio imperasset. Natus apud Tuscos in Massa Veternensi patre Constantio, Constantini fratre imperatoris, matreque Galla, sorore Rufini et Cerealis, quos trabeae consulares




</p></section><notes><section class="footnotes"><ul><li class="note" id="note_LCL300_104_1"><a class="footnoteCrossrefLink" href="#target_note_LCL300_104_1" title="Click to highlight in text"><sup class="lineRef">1</sup><span class="italic">versabilis librans</span>, E. Meurig Davies; <span class="italic">uersabis</span>, V<sup>1</sup>; <span class="italic">uersabilis</span>, V<sup>2</sup>.</a></li><script type="text/javascript">document.getElementById('note_LCL300_104_1').style.display = "none";</script><li class="note" id="note_LCL300_104_2"><a class="footnoteCrossrefLink" href="#target_note_LCL300_104_2" title="Click to highlight in text"><sup class="lineRef">2</sup><span class="italic">eminentium</span>, Fletcher, C.Q. 1930, p. 193; <span class="italic">tumentium</span>, GÃ¼nther; <span class="italic">mentium</span>, V.</a></li><script type="text/javascript">document.getElementById('note_LCL300_104_2').style.display = "none";</script></ul></section></notes></section>