<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

ex eo quod fixa fatali lege decreta, praescire facit in posterum, quae τεθειμένα sermo Graecus appellat, ita cognominatam, in cubili solioque Iouis, vigoris vivifici, theologi veteres collocarunt.</p>
<p>9. Auguria et auspicia non volucrum arbitrio futura nescientium colliguntur (nec enim hoc vel insipiens quisquam dicet) sed volatus avium dirigit deus, ut rostrum sonans aut praetervolans pinna, turbido meatu vel leni, futura praemonstret. Amat enim benignitas numinis, seu quod merentur homines, seu quod tangitur eorum affectione, his quoque artibus
prodere quae impendent.</p>
<p>10. Extis itidem pecudum attenti fatidicis, in species converti assuetis<a class="footnoteLink" href="#note_LCL315_94_1" id="target_note_LCL315_94_1"><sup>1</sup></a> innumeras, accidentia sciunt. Cuius disciplinae Tages nomine quidam monstrator est, ut fabulantur, in Etruriae partibus emersisse subito visus e terra.</p>
<p>11. Aperiunt tunc quoque ventura, cum aestuant hominum corda, sed locuntur divina. Sol enim (ut aiunt physici) mens mundi nostras mentes ex sese velut scintillas diffunditans cum eas incenderit vehementius, futuri conscias reddit. Unde Sibyllae crebro se dicunt ardere, torrente vi magna flammarum.
Multa significant super his crepitus vocum, et occurrentia signa, tonitrua quin etiam et fulgura, et fulmina itidemque siderum sulci.</p>
</section><notes><section class="footnotes"><ul><li class="note" id="note_LCL315_94_1"><a class="footnoteCrossrefLink" href="#target_note_LCL315_94_1" title="Click to highlight in text"><sup class="lineRef">1</sup><span class="italic">adsuetis,</span> Clark; <span class="italic">suetis,</span> AG, Heilmann; <span class="italic">sueti,</span> V.</a></li><script type="text/javascript">document.getElementById('note_LCL315_94_1').style.display = "none";</script></ul></section></notes></section>