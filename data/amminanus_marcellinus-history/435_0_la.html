<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

lectorum militum eidem commisit Procopio, iuncto ad parilem potestatem Sebastiano comite ex duce Aegypti, eisdemque praecepit, ut intra Tigridem interim agerent, vigilanter omnia servaturi, nequid inopinum ex incauto latere oreretur, qualia multa saepe didicerat evenisse, mandabatque eis ut (si fieri potius posset), regi sociarentur Arsaci, cumque eo per Corduenam et Moxoenam, Chiliocomo uberi Mediae tractu, partibusque aliis praestricto cursu vastatis, apud Assyrios adhuc agenti sibi concurrerent,
necessitatum articulis adfuturi.</p>
<p>6. His ita ordinatis, ipse exitu simulato per Tigrim,<a class="footnoteLink" href="#note_LCL315_322_1" id="target_note_LCL315_322_1"><sup>1</sup></a>
quod iter etiam re cibaria de industria iusserat instrui, flexit dextrorsus, et quieta nocte emensa, mane iumentum quo veheretur ex usu poposcit, oblatusque ei equus Babylonius nomine, ictu torminum<a class="footnoteLink" href="#note_LCL315_322_2" id="target_note_LCL315_322_2"><sup>2</sup></a>
consternatus, dum dolorum impatiens volvitur, auro lapillisque ornamenta distincta conspersit.
Quo ostento laetior exclamavit, plaudentibus
proximis, Babylona humi procidisse ornamentis
omnibus spoliatam.</p>
<p>7. Et paulisper detentus, ut omen per hostias litando firmaret, Davanam venit castra praesidiaria, unde ortus Belias fluvius funditur in Euphraten. Hic corporibus cibo curatis et quiete, postridie ventum est ad Callinicum, munimentum robustum et commercandi opimitate






</p></section><notes><section class="footnotes"><ul><li class="note" id="note_LCL315_322_1"><a class="footnoteCrossrefLink" href="#target_note_LCL315_322_1" title="Click to highlight in text"><sup class="lineRef">1</sup><span class="italic">Tigrim,</span> NBG; <span class="italic">Tigridem,</span> Gardt.; <span class="italic">Tigrum,</span> V.</a></li><script type="text/javascript">document.getElementById('note_LCL315_322_1').style.display = "none";</script><li class="note" id="note_LCL315_322_2"><a class="footnoteCrossrefLink" href="#target_note_LCL315_322_2" title="Click to highlight in text"><sup class="lineRef">2</sup><span class="italic">torminum,</span> Bent.; <span class="italic">torminis,</span> C<sup>2</sup>BG; <span class="italic">tormini,</span> V.</a></li><script type="text/javascript">document.getElementById('note_LCL315_322_2').style.display = "none";</script></ul></section></notes></section>