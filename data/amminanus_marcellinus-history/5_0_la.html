<section class="div1 language" lang="la"><header><hgroup><h1>Constantius et Gallus</h1></hgroup></header><section class="div2">
<p>9. Novo denique perniciosoque exemplo, idem Gallus ausus est inire flagitium grave, quod Romae cum ultimo dedecore temptasse aliquando dicitur Gallienus, et adhibitis paucis clam ferro succinctis, vesperi per tabernas palabatur et compita, quaeritando Graeco sermone, cuius erat impendio gnarus, quid de Caesare quisque sentiret. Et haec confidenter agebat in urbe, ubi pernoctantium luminum claritudo dierum solet imitari fulgorem. Postremo agnitus saepe, iamque (si prodisset) conspicuum se fore contemplans, non nisi luce palam egrediens ad agenda quae putabat seria cernebatur. Et haec quidem medullitus multis gementibus agebantur.</p>
<p>10. Thalassius vero ea tempestate praefectus praetorio praesens, ipse quoque arrogantis ingenii, considerans incitationem eius ad multorum augeri discrimina, non maturitate vel consiliis mitigabat, ut<a class="footnoteLink" href="#note_LCL300_10_1" id="target_note_LCL300_10_1"><sup>1</sup></a> aliquotiens celsae potestates iras principum molliverunt, sed adversando iurgandoque cum parum congrueret, eum ad rabiem potius evibrabat, Augustum actus eius exaggerando creberrime docens, idque (incertum qua mente) ne lateret affectans. Quibus<a class="footnoteLink" href="#note_LCL300_10_2" id="target_note_LCL300_10_2"><sup>2</sup></a> mox Caesar acrius efferatus, velut contumaciae




</p></section><notes><section class="footnotes"><ul><li class="note" id="note_LCL300_10_1"><a class="footnoteCrossrefLink" href="#target_note_LCL300_10_1" title="Click to highlight in text"><sup class="lineRef">1</sup><span class="italic">ut</span>, added in G; V omits.</a></li><script type="text/javascript">document.getElementById('note_LCL300_10_1').style.display = "none";</script><li class="note" id="note_LCL300_10_2"><a class="footnoteCrossrefLink" href="#target_note_LCL300_10_2" title="Click to highlight in text"><sup class="lineRef">2</sup><span class="italic">quibus ut mox</span> (lac. 6 letters), V.</a></li><script type="text/javascript">document.getElementById('note_LCL300_10_2').style.display = "none";</script></ul></section></notes></section>