<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

inopia terrae, saepe vastitatae exigua quaedam victui congrua suggerebant.</p>
<p>5. Verum hoc quoque diligentia curato pervigili, affusa laetiore spe prosperorum, sublato animo ad exsequanda plurima consurgebat.</p>
<h3>5. <span class="italic">Iuliani Caesaris virtutes.</span></h3>
<p>1. Primum igitur factuque difficile, temperantiam ipse sibi indixit atque retinuit, tamquam adstrictus sumptuariis legibus viveret, quas ex rhetris Lycurgi (id est axibus) Romam translatas, diuque observatas et senescentes, paulatim reparavit Sulla dictator, reputans ex praedictis Democriti, quod ambitiosam mensam fortuna, parcam virtus apponit.</p>
<p>2. Id enim etiam Tusculanus Cato prudenter definiens, cui Censorii cognomentum, castior vitae indidit cultus: “Magna” inquit “cura cibi, magna virtutis incuria.”</p>
<p>3. Denique cum legeret libellum assidue, quem Constantius, ut privignum ad studia mittens, manu sua conscripserat, praelicenter disponens quid in convivio Caesaris impendi deberet,



</p></section><notes></notes></section>