<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

convivium parari deberet, panem responderat solum: sperare enim aiebat, prope rivum se cenaturum.</p>
<p>3. Fama vero, quae mille, ut aiunt, linguis rerum mire exaggerat<a class="footnoteLink" href="#note_LCL315_130_1" id="target_note_LCL315_130_1"><sup>1</sup></a> fidem, per Illyrios omnes celebrior fundebatur, Iulianum strata per Gallias multitudine regum et gentium numeroso exercitu, et successibus tumidum variis, adventare.</p>
<p>4. Quo rumore perculsus, praefectus praetorio Taurus, ut hostem vitans externum, mature discessit, vectusque mutatione celeri publici cursus,<a class="footnoteLink" href="#note_LCL315_130_2" id="target_note_LCL315_130_2"><sup>2</sup></a> transitis Alpibus Iuliis, eodem ictu Florentium itidem praefectum secum abduxit.</p>
<p>5. Levibus tamen indiciis super Iuliani motu Lucillianus percitus comes, qui per illas regiones rem curabat ea tempestate castrensem, agensque apud Sirmium milites congregans, quos ex stationibus propinquis<a class="footnoteLink" href="#note_LCL315_130_3" id="target_note_LCL315_130_3"><sup>3</sup></a> acciri celeritatis ratio permittebat, venturo resistcre cogitabat.</p>
<p>6. Sed ille ut fax vel incensus malleolus, volucriter ad destinata festinans, cum venisset Bononeam, a Sirmio miliario nono disparatam et decimo, senescente luna ideoque obscurante noctis maximam partem, e navi exsiluit improvisus, statimque Dagalaifum misit cum expeditis
ad Lucillianum vocandum, trahendumque si resistere niteretur.<a class="footnoteLink" href="#note_LCL315_130_4" id="target_note_LCL315_130_4"><sup>4</sup></a></p>
<p>7. Qui tum etiam quiescens, cum strepitu excitatus turbulento vidisset ignotorum hominum se circulo circumsaeptum, concepto negotio, et imperatorii nominis metu praestrictus, praeceptis







</p></section><notes><section class="footnotes"><ul><li class="note" id="note_LCL315_130_1"><a class="footnoteCrossrefLink" href="#target_note_LCL315_130_1" title="Click to highlight in text"><sup class="lineRef">1</sup><span class="italic">mire exaggerat,</span> Val.; <span class="italic">misere exaggerat,</span> E<sup>2</sup>AG; <span class="italic">misere exigerat,</span> V.</a></li><script type="text/javascript">document.getElementById('note_LCL315_130_1').style.display = "none";</script><li class="note" id="note_LCL315_130_2"><a class="footnoteCrossrefLink" href="#target_note_LCL315_130_2" title="Click to highlight in text"><sup class="lineRef">2</sup><span class="italic">publici cursus,</span> transposui, c.c, cf. xx. <span class="bold">8</span>, 22.</a></li><script type="text/javascript">document.getElementById('note_LCL315_130_2').style.display = "none";</script><li class="note" id="note_LCL315_130_3"><a class="footnoteCrossrefLink" href="#target_note_LCL315_130_3" title="Click to highlight in text"><sup class="lineRef">3</sup><span class="italic">propinquis,</span> Bent.; <span class="italic">ex</span> (lac. 14 letters) <span class="italic">propriis</span>, V.</a></li><script type="text/javascript">document.getElementById('note_LCL315_130_3').style.display = "none";</script><li class="note" id="note_LCL315_130_4"><a class="footnoteCrossrefLink" href="#target_note_LCL315_130_4" title="Click to highlight in text"><sup class="lineRef">4</sup><span class="italic">resistere niteretur,</span> Clark, c.c.; <span class="italic">reniteretur,</span> V.</a></li><script type="text/javascript">document.getElementById('note_LCL315_130_4').style.display = "none";</script></ul></section></notes></section>