<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

revocavit in statum, cum appareat maiorum exemplo nostrorum, moderatores haec et similia cogitantes, fortunate beateque vivendi repperire quodam modo viam, et ultimo tempori posteritatique iucundam sui memoriam commendare.”</p>
<p>18. His litteris iunctas secretiores alias Constantio offerendas clanculo misit, obiurgatorias et mordaces, quarum seriem nec scrutari licebat,<a class="footnoteLink" href="#note_LCL315_60_1" id="target_note_LCL315_60_1"><sup>1</sup></a> nec (si licuisset), proferre decebat in publicum.</p>
<p>19. Ad id munus implendum, electi viri sunt graves, Pentadius officiorum magister, et Eutherius cubiculi tunc praepositus, post oblatas litteras relaturi, nullo suppresso, quae viderunt, et super ordine futurorum fidenter acturi.</p>
<p>20. Auxerat inter haec coeptorum invidiam, Florenti fuga praefecti, qui velut praesagiens concitandos<a class="footnoteLink" href="#note_LCL315_60_2" id="target_note_LCL315_60_2"><sup>2</sup></a> motus ob<a class="footnoteLink" href="#note_LCL315_60_3" id="target_note_LCL315_60_3"><sup>3</sup></a> militem (ut sermone tenus iactabatur), accitum, consulto discesserat Viennam, alimentariae rei gratia divelli causatus a Caesare, quem saepe tractatum asperius formidabat.</p>
<p>21. Dein cum comperisset eum ad Augustum culmen evectum, exigua ac prope nulla vivendi spe versus in metum, ut longe disiunctus, malis se quae suspicabatur, exemit, et necessitudine omni relicta, digressus venit ad Constantium itineribus lentis, utque se nulli obnoxium culpae monstraret, Iulianum






</p></section><notes><section class="footnotes"><ul><li class="note" id="note_LCL315_60_1"><a class="footnoteCrossrefLink" href="#target_note_LCL315_60_1" title="Click to highlight in text"><sup class="lineRef">1</sup><span class="italic">licebat,</span> Clark; <span class="italic">licunt,</span> V; <span class="italic">licuerat,</span> Novák.</a></li><script type="text/javascript">document.getElementById('note_LCL315_60_1').style.display = "none";</script><li class="note" id="note_LCL315_60_2"><a class="footnoteCrossrefLink" href="#target_note_LCL315_60_2" title="Click to highlight in text"><sup class="lineRef">2</sup><span class="italic">concitandos,</span> NAG; <span class="italic">concitanda moturus militem,</span> Pet.; <span class="italic">concitandos motus ut militem,</span> V.</a></li><script type="text/javascript">document.getElementById('note_LCL315_60_2').style.display = "none";</script><li class="note" id="note_LCL315_60_3"><a class="footnoteCrossrefLink" href="#target_note_LCL315_60_3" title="Click to highlight in text"><sup class="lineRef">3</sup><span class="italic">ob,</span> G; <span class="italic">et,</span> A; <span class="italic">ut,</span> V.</a></li><script type="text/javascript">document.getElementById('note_LCL315_60_3').style.display = "none";</script></ul></section></notes></section>