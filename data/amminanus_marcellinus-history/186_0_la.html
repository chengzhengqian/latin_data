<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2">
<p>nostros aggredi cogitarunt ut<a class="footnoteLink" href="#note_LCL300_372_1" id="target_note_LCL300_372_1"><sup>1</sup></a> nec expedire tela nec vim vulnerum declinare, nec quod est in rebus artissimis ultimum, verti possent in fugam.</p>
<p>8. Aderant autem ilico Sarmatis periculorum Quadi participes, qui noxarum saepe socii fuerant indiscreti, sed ne eos quidem prompta iuvit audacia, in discrimina ruentes aperta.</p>
<p>9. Caesis enim compluribus, pars quae potuit superesse, per notos calles<a class="footnoteLink" href="#note_LCL300_372_2" id="target_note_LCL300_372_2"><sup>2</sup></a> evasit; quo eventu vires et animos incitante, iunctis densius cuneis, ad Quadorum regna properabat exercitus, qui ex praeterito casu impendentia formidantes, rogaturi suppliciter pacem, fidentes ad principis venere conspectum, erga haec et<a class="footnoteLink" href="#note_LCL300_372_3" id="target_note_LCL300_372_3"><sup>3</sup></a> similia lenioris, dictoque die statuendis condicionibus pari<a class="footnoteLink" href="#note_LCL300_372_4" id="target_note_LCL300_372_4"><sup>4</sup></a> modo Zizais quoque etiam tum regalis, ardui<a class="footnoteLink" href="#note_LCL300_372_5" id="target_note_LCL300_372_5"><sup>5</sup></a> corporis iuvenis, ordines Sarmatarum more certaminis instruxit ad preces; visoque imperatore, abiectis armis pectore’ toto procubuit, exanimis stratus. Et amisso vocis officio prae timore, tum cum orare deberet, maiorem misericordiam movit, conatus aliquotiens, parumque impediente singultu, permissus explicare quae poscebat.</p>
<p>10. Recreatus denique tandem, iussusque exsurgere, genibus nixus, usu linguae recuperato, concessionem delictorum sibi tribui supplicavit et veniam, eoque ad</p>
</section><notes><section class="footnotes"><ul><li class="note" id="note_LCL300_372_1"><a class="footnoteCrossrefLink" href="#target_note_LCL300_372_1" title="Click to highlight in text"><sup class="lineRef">1</sup><span class="italic">ut</span>, added by A in lac. indicated by Langen, Mommsen; V omits without lac.</a></li><script type="text/javascript">document.getElementById('note_LCL300_372_1').style.display = "none";</script><li class="note" id="note_LCL300_372_2"><a class="footnoteCrossrefLink" href="#target_note_LCL300_372_2" title="Click to highlight in text"><sup class="lineRef">2</sup><span class="italic">calles</span>, Kiessling, Gardt.; <span class="italic">colles</span>, V.</a></li><script type="text/javascript">document.getElementById('note_LCL300_372_2').style.display = "none";</script><li class="note" id="note_LCL300_372_3"><a class="footnoteCrossrefLink" href="#target_note_LCL300_372_3" title="Click to highlight in text"><sup class="lineRef">3</sup><span class="italic">et</span> added in EG; V omits.</a></li><script type="text/javascript">document.getElementById('note_LCL300_372_3').style.display = "none";</script><li class="note" id="note_LCL300_372_4"><a class="footnoteCrossrefLink" href="#target_note_LCL300_372_4" title="Click to highlight in text"><sup class="lineRef">4</sup><span class="italic">pari</span>, Her. in lac. ind. by Eyssen. (Lind. deleted <span class="italic">modo.</span>)</a></li><script type="text/javascript">document.getElementById('note_LCL300_372_4').style.display = "none";</script><li class="note" id="note_LCL300_372_5"><a class="footnoteCrossrefLink" href="#target_note_LCL300_372_5" title="Click to highlight in text"><sup class="lineRef">5</sup><span class="italic">ardui</span>, Novák; <span class="italic">haud parui</span>, G; <span class="italic">apud ui</span>, V.</a></li><script type="text/javascript">document.getElementById('note_LCL300_372_5').style.display = "none";</script></ul></section></notes></section>