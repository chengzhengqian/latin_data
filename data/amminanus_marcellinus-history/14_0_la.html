<section class="div1 language" lang="la"><header><hgroup><h1>Constantius et Gallus</h1></hgroup></header><section class="div2"><p class="noindent">

offert marito, post statum diem (si id elegerit,) discessura, et incredibile est quo ardore apud eos in venerem<a class="footnoteLink" href="#note_LCL300_28_1" id="target_note_LCL300_28_1"><sup>1</sup></a> uterque solvitur sexus.</p>
<p>5. Ita autem quoad vixerint late palantur, ut alibi mulier nubat, in loco pariat alio, liberosque procul educat,<a class="footnoteLink" href="#note_LCL300_28_2" id="target_note_LCL300_28_2"><sup>2</sup></a> nulla copia quiescendi permissa.</p>
<p>6. Victus universis caro ferina est, lactisque abundans copia qua sustentantur, et herbae multiplices, et siquae alites capi per aucupium possint, et plerosque nos vidimus frumenti usum et vini penitus ignorantes.</p>
<p>7. Hactenus de natione perniciosa. Nunc ad textum propositum revertamur.</p>
<h3>5. <span class="italic">Magnentianorum supplicia.</span></h3>
<p>1. Dum haec in Oriente aguntur, Arelate hiemem agens Constantius, post theatralis ludos atque circenses ambitioso editos apparatu, diem sextum idus Octobres, qui imperii eius annum tricensimum terminabat, insolentiae pondera gravius librans, siquid dubium deferebatur aut falsum, pro liquido accipiens et comperto, inter alia excarnificatum Gerontium, Magnentianae comitem partis, exsulari maerore multavit.</p>
<p>2. Utque aegrum corpus quassari etiam levibus solet offensis, ita animus eius angustus et tener, quicquid increpuisset, ad salutis



</p></section><notes><section class="footnotes"><ul><li class="note" id="note_LCL300_28_1"><a class="footnoteCrossrefLink" href="#target_note_LCL300_28_1" title="Click to highlight in text"><sup class="lineRef">1</sup><span class="italic">in venerem</span>, W<sup>2</sup> BG; <span class="italic">in venere</span>, Traube; <span class="italic">invenire</span>, V.</a></li><script type="text/javascript">document.getElementById('note_LCL300_28_1').style.display = "none";</script><li class="note" id="note_LCL300_28_2"><a class="footnoteCrossrefLink" href="#target_note_LCL300_28_2" title="Click to highlight in text"><sup class="lineRef">2</sup><span class="italic">educat</span>, Lind.; <span class="italic">inde educat</span>, Nov√°k; <span class="italic">deducat</span>, V.</a></li><script type="text/javascript">document.getElementById('note_LCL300_28_2').style.display = "none";</script></ul></section></notes></section>