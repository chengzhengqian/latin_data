<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

fodiens, turrim laxatam evertit. Qua sonitu lapsa ingenti, superstantes quoque repentina ruina deiecti, diffractique vel obruti, mortibus interiere diversis et insperatis, inventoque tutiore ascensu, armata irruit multitudo.</p>
<p>14. Trepidis deinde superatorum auribus ululantium
undique Persarum intonante fragore, artius proelium intra muros exarsit, hostium nostrorumque catervis certantibus comminus, cum confertis inter se corporibus hinc indeque stricto mucrone, nulli occurrentium parceretur.</p>
<p>15. Magna denique mole, ancipiti
diu exitio renitentes obsessi, postremo plebis immensae ponderibus effuse disiecti sunt. Et post haec iratorum hostium gladii quicquid inveniri poterat concidebant, abreptique sinibus matrum parvuli ipsaeque<a class="footnoteLink" href="#note_LCL315_48_1" id="target_note_LCL315_48_1"><sup>1</sup></a> matres trucidabantur, nullo quid ageret respectante. Inter quae<a class="footnoteLink" href="#note_LCL315_48_2" id="target_note_LCL315_48_2"><sup>2</sup></a> tam funesta gens rapiendi cupidior, onusta spoliorum genere omni, captivorumque examen maximum ducens, tentoria repetivit exsultans.</p>
<p>16. Rex tamen gaudio insolenti elatus, diuque desiderio capiendae Phaenichae flagrans, munimenti
perquam tempestivi, non ante discessit quam labefactata murorum parte reparata firmissime, alimentisque affatim conditis, armatos ibi locaret, insignis origine, bellique artibus claros. Verebatur




</p></section><notes><section class="footnotes"><ul><li class="note" id="note_LCL315_48_1"><a class="footnoteCrossrefLink" href="#target_note_LCL315_48_1" title="Click to highlight in text"><sup class="lineRef">1</sup><span class="italic">ipsaeque,</span> Langen; <span class="italic">ipse quoque,</span> V.</a></li><script type="text/javascript">document.getElementById('note_LCL315_48_1').style.display = "none";</script><li class="note" id="note_LCL315_48_2"><a class="footnoteCrossrefLink" href="#target_note_LCL315_48_2" title="Click to highlight in text"><sup class="lineRef">2</sup><span class="italic">inter quae,</span> Her. (from <span class="italic">quoque</span> in preceding line); V omits.</a></li><script type="text/javascript">document.getElementById('note_LCL315_48_2').style.display = "none";</script></ul></section></notes></section>