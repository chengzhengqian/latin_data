<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

potentiae iugo subdidere colla iam domita, et velut inter tributarios nati et educati, obsecundabant imperiis ingravate. Quibus hoc modo peractis, disperso per stationes milite consuetas, ad hiberna regressus est Caesar.</p>
<h3>11. <span class="italic">Iulianus Caes., post res in Gallia bene gestas, in aula Constantii Aug. ab invidis deridetur, segnisque et timidus appellatur.</span></h3>
<p>1. Haec cum in comitatu Constantii subinde noscerentur—erat enim necesse, tamquam apparitorem, Caesarem super omnibus gestis ad Augusti referre scientiam—omnes qui plus poterant in palatio, adulandi professores iam docti, recte consulta prospereque completa vertebant in deridiculum, talia sine modo strepentes insulse: “In odium venit cum victoriis suis capella, non homo,” ut hirsutum Iulianum carpentes, appellantesque “loquacem talpam” et “purpuratam simiam” et “litterionem Graecum,” et his congruentia plurima. Atque ut tintinnabula<a class="footnoteLink" href="#note_LCL300_364_1" id="target_note_LCL300_364_1"><sup>1</sup></a> principi resonantes, audire haec taliaque gestienti, virtutes eius obruere verbis impudentibus conabantur ut segnem incessentes et timidum et umbratilem, gestaque secus verbis comptioribus exornantem; quod non tunc primitus accidit.</p>
<p>2. Namque ut solet amplissima quaeque<a class="footnoteLink" href="#note_LCL300_364_2" id="target_note_LCL300_364_2"><sup>2</sup></a> gloria obiecta esse semper invidiae, legimus in veteres


</p></section><notes><section class="footnotes"><ul><li class="note" id="note_LCL300_364_1"><a class="footnoteCrossrefLink" href="#target_note_LCL300_364_1" title="Click to highlight in text"><sup class="lineRef">1</sup><span class="italic">tintinnabula</span>, R. Unger; <span class="italic">tintinnacula</span>, V, Clark.</a></li><script type="text/javascript">document.getElementById('note_LCL300_364_1').style.display = "none";</script><li class="note" id="note_LCL300_364_2"><a class="footnoteCrossrefLink" href="#target_note_LCL300_364_2" title="Click to highlight in text"><sup class="lineRef">2</sup><span class="italic">amplissima quaeque</span>, Bentley, Eyssen.; <span class="italic">amplissimaque</span>, V.</a></li><script type="text/javascript">document.getElementById('note_LCL300_364_2').style.display = "none";</script></ul></section></notes></section>