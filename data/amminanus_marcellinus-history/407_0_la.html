<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

vel Thiodamas agrestis homo Lindius<a class="footnoteLink" href="#note_LCL315_266_1" id="target_note_LCL315_266_1"><sup>1</sup></a> Herculem.</p>
<p>5. Ille tamen ut maioris praeter ceteros spiritus, nihilo lentius magnitudinem expeditionis secum commentans, in praeparandis congruis operam navabat enixam.</p>
<p>6. Hostiarum tamen sanguine plurimo aras crebritate
nimia perfundebat, tauros aliquotiens immolando
centenos, et innumeros varii pecoris greges, avesque candidas terra quaesitas et mari, adeo ut in dies paene singulos milites carnis distentiore sagina, victitantes incultius, potusque aviditate corrupti, umeris impositi transeuntium, per plateas ex publicis aedibus, ubi vindicandis potius quam cedendis conviviis indulgebant, ad sua diversoria portarentur,
Petulantes ante<a class="footnoteLink" href="#note_LCL315_266_2" id="target_note_LCL315_266_2"><sup>2</sup></a> omnes et<a class="footnoteLink" href="#note_LCL315_266_3" id="target_note_LCL315_266_3"><sup>3</sup></a> Celtae, quorum ea tempestate confidentia creverat ultra modum.</p>
<p>7. Augebantur autem cerimoniarum ritus immodice, cum impensarum amplitudine antehac inusitata et gravi: et quisque cum impraepedite liceret, scientiam vaticinandi professus, iuxta imperitus et docilis, sine fine vel praestitutis ordinibus, oraculorum permittebantur
scitari responsa, et extispicia non numquam futura pandentia, oscinumque et auguriorum et ominum fides, si reperiri usquam posset, affectata





</p></section><notes><section class="footnotes"><ul><li class="note" id="note_LCL315_266_1"><a class="footnoteCrossrefLink" href="#target_note_LCL315_266_1" title="Click to highlight in text"><sup class="lineRef">1</sup><span class="italic">Lindius,</span> Lind.<span class="italic">; lidius</span> (from <span class="italic">adius</span>), V.</a></li><script type="text/javascript">document.getElementById('note_LCL315_266_1').style.display = "none";</script><li class="note" id="note_LCL315_266_2"><a class="footnoteCrossrefLink" href="#target_note_LCL315_266_2" title="Click to highlight in text"><sup class="lineRef">2</sup><span class="italic">sua . . ante,</span> added by V<sup>2</sup> in margin.</a></li><script type="text/javascript">document.getElementById('note_LCL315_266_2').style.display = "none";</script><li class="note" id="note_LCL315_266_3"><a class="footnoteCrossrefLink" href="#target_note_LCL315_266_3" title="Click to highlight in text"><sup class="lineRef">3</sup><span class="italic">et,</span> add. V<sup>2.</sup></a></li><script type="text/javascript">document.getElementById('note_LCL315_266_3').style.display = "none";</script></ul></section></notes></section>