<section class="div1 language" lang="la"><header><hgroup><h1>Valentinianus Et Valens</h1></hgroup></header><section class="div2"><p class="noindent">

Gomoarium aggressurus.</p>
<p>3. Cui pertinaci conspiratione
multorum, hac maxima consideratione resistebatur, quod hostis eius (ut ante relatum est), Constanti filiam parvulam, cum matre Faustina, et in agminibus et cum prope in acie starent, lectica circumferens secum, ut pro imperiali germine cui se quoque iunctum addebat, pugnarent audentius, iras militum accenderat. Sicut aliquando dimicaturi Macedones cum Illyriis, regem<a class="footnoteLink" href="#note_LCL315_634_1" id="target_note_LCL315_634_1"><sup>1</sup></a> adhuc infantem in cunis locavere post aciem, cuius metu ne traheretur captivus, adversos fortius oppresserunt.</p>
<p>4. Contra has calliditatis argutias, sagaci opitulatione
nutanti negotio, consuluit imperator: et Arbitionem ex consule, agentem iam dudum in otio, ad se venire hortatus est, ut Constantiniani ducis verecundia truces animi lenirentur, neque secus evenit.</p>
<p>5. Nam cum omnibus provectior natu, et dignitate sublimior, canitiem reverendam ostenderet, multis ad perfidiam inclinatis, publicum grassatorem Procopium, milites vero secutos eius errorem, filios et laborum participes pristinorum, appellans, orabat, ut se ac si parentem magis sequerentur, felicissimis ductibus cognitum, quam profligato morem gererent nebuloni, destituendo iam et casuro.</p>
<p>6. Quibus cognitis Gomoarius,





</p></section><notes><section class="footnotes"><ul><li class="note" id="note_LCL315_634_1"><a class="footnoteCrossrefLink" href="#target_note_LCL315_634_1" title="Click to highlight in text"><sup class="lineRef">1</sup><span class="italic">regem</span>, added in G; <span class="italic">Eropum regem</span>, sugg. by Clark; V omits.</a></li><script type="text/javascript">document.getElementById('note_LCL315_634_1').style.display = "none";</script></ul></section></notes></section>