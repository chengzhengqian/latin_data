<section class="div1 language" lang="la"><header><hgroup><h1>Valentinianus Et Valens</h1></hgroup></header><section class="div2"><p class="noindent">

iussisset, quibus nomina sunt Iovii atque Victores, castra perduellium irrupturos.</p>
<p>14. His iam propinquantibus,
ipse Procopius a Nicaea regressus, quo nuper advenerat, cum Divitensibus desertorumque
plebe promiscua, quam dierum brevi<a class="footnoteLink" href="#note_LCL315_620_1" id="target_note_LCL315_620_1"><sup>1</sup></a> spatio congregarat, Mygdum acceleravit, qui locus Sangario alluitur flumine.</p>
<p>15. Ubi cum legiones iam pugnaturae
congrederentur, inter reciprocantes missilia quasi procursatione hostem lacessens, solus prorupit in medium. Et secundioris ductu fortunae, ex contraria acie velut agnitum quendam Vitalianum, quem ei norat ambigitur, Latine salute data blande produxit, eumque porrecta dextera saviatus omnibus hinc inde attonitis.</p>
<p>16. “En” inquit “cana Romanorum exercituum fides et religionibus firmis iuramenta constricta! Placet, fortissimi viri, pro ignotis tot suorum<a class="footnoteLink" href="#note_LCL315_620_2" id="target_note_LCL315_620_2"><sup>2</sup></a> consurrexisse mucrones, utque Pannonius degener, labefactans cuncta<a class="footnoteLink" href="#note_LCL315_620_3" id="target_note_LCL315_620_3"><sup>3</sup></a> et proterens,
imperio quod ne votis quidem concipere ausus est umquam, potiatur, ingemiscere nos vestris nostrisque vulneribus! Quin potius sequimini culminis
summi prosapiam, non ut rapiat aliena, sed in integrum maiestatis avitae<a class="footnoteLink" href="#note_LCL315_620_4" id="target_note_LCL315_620_4"><sup>4</sup></a> restituatur, arma iustissima commoventem.”</p>
<p>17. Hac sermonis placiditate molliti omnes, qui acriter venerant pugnaturi, signorum apicibus




</p></section><notes><section class="footnotes"><ul><li class="note" id="note_LCL315_620_1"><a class="footnoteCrossrefLink" href="#target_note_LCL315_620_1" title="Click to highlight in text"><sup class="lineRef">1</sup><span class="italic">brevi</span>, WA; <span class="italic">fere sex</span>, G; <span class="italic">urebi</span>, V.</a></li><script type="text/javascript">document.getElementById('note_LCL315_620_1').style.display = "none";</script><li class="note" id="note_LCL315_620_2"><a class="footnoteCrossrefLink" href="#target_note_LCL315_620_2" title="Click to highlight in text"><sup class="lineRef">2</sup><span class="italic">suorum</span>, V;
<span class="italic">signorum</span>, Corn.; <span class="italic">potiorum</span>, Pet.</a></li><script type="text/javascript">document.getElementById('note_LCL315_620_2').style.display = "none";</script><li class="note" id="note_LCL315_620_3"><a class="footnoteCrossrefLink" href="#target_note_LCL315_620_3" title="Click to highlight in text"><sup class="lineRef">3</sup><span class="italic">labefactans cuncta</span>,
G; <span class="italic">alienas res labefactans cunctas</span>, Pighius; <span class="italic">alie factas cunctas</span>, V.</a></li><script type="text/javascript">document.getElementById('note_LCL315_620_3').style.display = "none";</script><li class="note" id="note_LCL315_620_4"><a class="footnoteCrossrefLink" href="#target_note_LCL315_620_4" title="Click to highlight in text"><sup class="lineRef">4</sup><span class="italic">ut . . . avitae</span>, added by G;
V omits.</a></li><script type="text/javascript">document.getElementById('note_LCL315_620_4').style.display = "none";</script></ul></section></notes></section>