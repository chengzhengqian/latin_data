<section class="div1 language" lang="la"><header><hgroup><h1>Valantinianus Valens Gratianus</h1></hgroup></header><section class="div2"><p class="noindent">

optimatum et satrapas, alios excursibus occupans improvisis.</p>
<p>3. Dein per exquisitas periuriisque mixtas illecebras, captum regem ipsum Arsacen, adhibitumque in convivium, iussit ad latentem trahi posticam, eumque effossis oculis vinctum catenis argenteis, quod apud eos honoratis vanum suppliciorum
aestimatur esse solacium, exterminavit ad castellum Agabana nomine, ubi discruciatus ceciderat<a class="footnoteLink" href="#note_LCL331_78_1" id="target_note_LCL331_78_1"><sup>1</sup></a>
ferro poenali.</p>
<p>4. Deinde nequid intemeratum perfidia praeteriret, Sauromace pulso, quem auctoritas
Romana praefecit Hiberiae, Aspacurae cuidam potestatem eiusdem detulit gentis, diademate
addito, ut arbitrio se monstraret insultare nostrorum.</p>
<p>5. Quibus ita studio nefando perfectis, Cylaci spadoni et Arrabanni, quos olim susceperat perfugas, commisit Armeniam (horum alter ante gentis praefectus, magister alter<a class="footnoteLink" href="#note_LCL331_78_2" id="target_note_LCL331_78_2"><sup>2</sup></a> fuisse dicebatur armorum) eisdemque mandarat, ut Artogerassam intentiore cura exscinderent, oppidum muris et viribus validum, quod thesauros et uxorem cum filio tuebatur Arsacis.</p>
<p>6. Iniere (ut statutum est) obsidium duces. Et quoniam munimentum, positum
in asperitate montana, rigente tunc caelo nivibus et pruinis, adiri non poterat, eunuchus Cylaces, aptusque ad muliebria palpamenta, Arrabanne
ascito, prope moenia ipsa, fide non amittendae
 





</p></section><notes><section class="footnotes"><ul><li class="note" id="note_LCL331_78_1"><a class="footnoteCrossrefLink" href="#target_note_LCL331_78_1" title="Click to highlight in text"><sup class="lineRef">1</sup><span class="italic">ceciderat,</span> A; <span class="italic">cecidit,</span> G; <span class="italic">deciderat,</span> V.</a></li><script type="text/javascript">document.getElementById('note_LCL331_78_1').style.display = "none";</script><li class="note" id="note_LCL331_78_2"><a class="footnoteCrossrefLink" href="#target_note_LCL331_78_2" title="Click to highlight in text"><sup class="lineRef">2</sup><span class="italic">alter,</span> added before <span class="italic">magister,</span> vulgo; after <span class="italic">m.,</span> N<sup>2</sup>, Val.; V omits.</a></li><script type="text/javascript">document.getElementById('note_LCL331_78_2').style.display = "none";</script></ul></section></notes></section>