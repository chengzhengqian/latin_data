<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

exilitate verborum, atriis tamen columnatis amplissimus,
et spirantibus signorum figmentis, et reliqua operum multitudine ita est exornatum, ut post Capitolium, quo se venerabilis Roma in aeternum attollit, nihil orbis terrarum ambitiosius cernat.</p>
<p>13. In quo bybliothecae fuerunt inaestimabiles: et loquitur monumentorum veterum concinens fides, septingenta voluminum milia, Ptolomaeis regibus vigiliis intentis composita, bello Alexandrino, dum diripitur civitas, sub dictatore Caesare conflagrasse.</p>
<p>14. Canopus inde duodecimo disiungitur lapide, quem (ut priscae memoriae tradunt), Menelai gubernator
sepultus ibi cognominavit. Amoenus<a class="footnoteLink" href="#note_LCL315_302_1" id="target_note_LCL315_302_1"><sup>1</sup></a> impendio
locus, et diversoriis laetis exstructus, auris et salutari temperamento perflabilis, ita ut extra mundum nostrum morari se quisquam arbitretur, in illis tractibus agens, cum saepe aprico spiritu immurmurantes audierit ventos.</p>
<p>15. Sed Alexandria ipsa non sensim (ut aliae urbes), sed inter initia prima aucta per spatiosos ambitus internisque seditionibus diu aspere fatigata, ad ultimum multis post annis, Aureliano imperium agente, civilibus iurgiis ad certamina interneciva



</p></section><notes><section class="footnotes"><ul><li class="note" id="note_LCL315_302_1"><a class="footnoteCrossrefLink" href="#target_note_LCL315_302_1" title="Click to highlight in text"><sup class="lineRef">1</sup><span class="italic">amoenus,</span> Bent., C. F. W. M., Haupt; <span class="italic">hactenus,</span> V.</a></li><script type="text/javascript">document.getElementById('note_LCL315_302_1').style.display = "none";</script></ul></section></notes></section>