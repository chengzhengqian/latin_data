<section class="div1 language" lang="la"><header><hgroup><h1>Valentinianus</h1></hgroup></header><section class="div2"><p class="noindent">

cognoscitis. Proinde pacatis auribus accipite (quaeso)
simplicioribus verbis dicentem,<a class="footnoteLink" href="#note_LCL315_578_1" id="target_note_LCL315_578_1"><sup>1</sup></a> quod conducere arbitror in commune.</p>
<p>8. Adhiberi oportere in omnes casus socia potestate collegam, contemplatione poscente multiplici, nec ambigo nec repugno, curarum acervos et mutationes varias accidentium, ipse quoque ut homo formidans, sed studendum est concordiae viribus totis, per quam res quoque minimae convalescunt, quod impetrabitur facile, si patientia vestra, cum aequitate consentiens, id mihi quod mearum est partium, concesserit libens.</p>
<p>9. Dabit enim, ut spero, Fortuna consiliorum adiutrix bonorum, quantum efficere et consequi possum, diligenter scrutanti moribus<a class="footnoteLink" href="#note_LCL315_578_2" id="target_note_LCL315_578_2"><sup>2</sup></a> temperatum. Ut enim sapientes definiunt, non modo in imperio, ubi pericula maxima sunt et creberrima, verum etiam in privatis cottidianisque rationibus, alienum ad amicitiam, cum iudicaverit quisquam prudens, adiungere sibi debebit, non cum adiunxerit, iudicare.</p>
<p>10. Haec cum spe laetiorum polliceor, vos firmitatem factorum retinentes et fidem, dum hiberna patitur quies, animorum reparate vigorem atque membrorum,
ob nuncupationem augustam, debita protinus
accepturi.”</p>
<p>11. Finita oratione, quam auctoritas erexerat inopina,
flexit imperator in suam sententiam universos,





</p></section><notes><section class="footnotes"><ul><li class="note" id="note_LCL315_578_1"><a class="footnoteCrossrefLink" href="#target_note_LCL315_578_1" title="Click to highlight in text"><sup class="lineRef">1</sup><span class="italic">verbis dicentem</span>, Novák; <span class="italic">verbis</span>, V.</a></li><script type="text/javascript">document.getElementById('note_LCL315_578_1').style.display = "none";</script><li class="note" id="note_LCL315_578_2"><a class="footnoteCrossrefLink" href="#target_note_LCL315_578_2" title="Click to highlight in text"><sup class="lineRef">2</sup><span class="italic">scrutanti
moribus</span>, Pet.; <span class="italic">scrutanti</span>, G, Momm.; <span class="italic">crutantibus</span>, V.</a></li><script type="text/javascript">document.getElementById('note_LCL315_578_2').style.display = "none";</script></ul></section></notes></section>