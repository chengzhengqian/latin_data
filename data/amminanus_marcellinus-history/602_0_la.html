<section class="div1 language" lang="la"><header><hgroup><h1>Valentinianus et Valens</h1></hgroup></header><section class="div2">
<h2><span class="ac">Ammiani Marcellini</span></h2>
<h2><span class="ac">Rerum Gestarum Libri Qui Supersunt</span></h2>
<h2><span class="ac">Liber XXVII</span></h2>
<h3><span class="bold">1</span>. <span class="italic">Alamanni, fusis acie Romanis, Chariettonem et Severianum comites interficiunt.</span></h3>
<p>1. Dum per eoum orbem haec, quae narravimus, diversi rerum expediunt casus, Alamanni post aerumnosas iacturas et vulnera, quae congressi saepe Iuliano Caesari pertulerunt, viribus tandem resumptis, licet imparibus pristinis, ob causam expositam
supra Gallicanos limites formidati iam persultabant. Statimque post Kalendas Ianuarias, cum per glaciales tractus hiemis rigidum inhorresceret
sidus, cuneatim egressa, multitudo licentius vagabatur.</p>
<p>2. Horum portioni primae Gharietto, tunc per utramque Germaniam comes, occursurus cum milite egreditur ad bella ineunda promptissimo, adscito in societatem laboris Severiano itidem comite, invalido et longaevo, qui apud Cabillona<a class="footnoteLink" href="#note_LCL331_2_1" id="target_note_LCL331_2_1"><sup>1</sup></a>
</p></section><notes><section class="footnotes"><ul><li class="note" id="note_LCL331_2_1"><a class="footnoteCrossrefLink" href="#target_note_LCL331_2_1" title="Click to highlight in text"><sup class="lineRef">1</sup><span class="italic">Cabillona,</span> Hadr. Val.; <span class="italic">calidona,</span> V.</a></li><script type="text/javascript">document.getElementById('note_LCL331_2_1').style.display = "none";</script></ul></section></notes></section>