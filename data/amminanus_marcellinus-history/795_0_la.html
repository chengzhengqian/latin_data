<section class="div1 language" lang="la"><header><hgroup><h1>Valens Gratianus Valentinianus II</h1></hgroup></header><section class="div2"><p class="noindent">

ab Europa. Hoc transito in immensum extentas Scythiae solitudines Halani inhabitant, ex montium appellatione cognominati, paulatimque nationes conterminas crebritate victoriarum attritas ad gentilitatem sui vocabuli traxerunt (ut Persae).</p>
<p>14. Inter hos Nervi mediterranea incolunt loca, vicini verticibus celsis, quos praeruptos geluque torpentes, aquilones adstringunt. Post quos Vidini sunt et Geloni, perquam feri, qui detractis peremptorum hostium cutibus, indumenta sibi equisque tegmina conficiunt bellatoria. Gelonis Agathyrsi collimitant, interstincti<a class="footnoteLink" href="#note_LCL331_388_1" id="target_note_LCL331_388_1"><sup>1</sup></a> colore caeruleo corpora simul et crines, et humiles quidem minutis atque raris, nobiles vero latius<a class="footnoteLink" href="#note_LCL331_388_2" id="target_note_LCL331_388_2"><sup>2</sup></a> fucatis et densioribus notis.</p>
<p>15. Post hos Melanchlaenas et Anthropophagos palari accepimus per diversa, humanis corporibus victitantes, quibus ob haec alimenta nefanda desertis, finitimi omnes longa petiere terrarum. Ideoque plaga omnis orienti aestivo obiecta, usque dum venitur ad Seras, inhabitabilis mansit.</p>
<p>16. Parte alia prope Amazonum sedes, Halani sunt












</p></section><notes><section class="footnotes"><ul><li class="note" id="note_LCL331_388_1"><a class="footnoteCrossrefLink" href="#target_note_LCL331_388_1" title="Click to highlight in text"><sup class="lineRef">1</sup><span class="italic">interstincti,</span> Lind.; <span class="italic">interstincto,</span> V.</a></li><script type="text/javascript">document.getElementById('note_LCL331_388_1').style.display = "none";</script><li class="note" id="note_LCL331_388_2"><a class="footnoteCrossrefLink" href="#target_note_LCL331_388_2" title="Click to highlight in text"><sup class="lineRef">2</sup><span class="italic">latius,</span> Bent.; <span class="italic">latis,</span> V.</a></li><script type="text/javascript">document.getElementById('note_LCL331_388_2').style.display = "none";</script></ul></section></notes></section>