<section class="div1 language" lang="la"><header><hgroup><h1>XVIII</h1></hgroup></header><section class="div2">
<h3>4. <span class="italic">Pestilentia Amidae orta, intra decimum diem exiguo imbre sedatur. Et de causis ac generibus pestilentiae.</span></h3>
<p>1. Sed in civitate, ubi sparsorum per vias cadaverum multitudo humandi officia superaret, pestilentia tot malis accessit, verminantium corporum lue tabifica, vaporatis aestibus varioque plebis languore nutrita, quae genera morborum unde oriri solent breviter explicabo.</p>
<p>2. Nimietatem frigoris aut caloris, vel umoris vel siccitatis, pestilentias gignere philosophi et illustres medici tradiderunt. Unde accolentes loca palustria vel umecta tusses et oculares<a class="footnoteLink" href="#note_LCL300_486_1" id="target_note_LCL300_486_1"><sup>1</sup></a> casus et similia perferunt, contra confines caloribus tepore<a class="footnoteLink" href="#note_LCL300_486_2" id="target_note_LCL300_486_2"><sup>2</sup></a> febrium arescunt.<a class="footnoteLink" href="#note_LCL300_486_3" id="target_note_LCL300_486_3"><sup>3</sup></a> Sed quanto ignis materies ceteris est efficacior,<a class="footnoteLink" href="#note_LCL300_486_4" id="target_note_LCL300_486_4"><sup>4</sup></a> tanto ad perimendum celerior siccitas.</p>
<p>3. Hinc cum decennali bello Graecia desudaret, ne peregrinus poenas dissociati regalis matrimonii lucraretur, huius modi grassante pernicie, telis Apollinis periere complures (qui sol aestimatur).</p>
<p>4. Atque ut Thucydides exponit, clades illa, quae in Peloponnesiaci belli principiis Athenienses acerbo genere morbi vexavit, ab usque ferventi Aethiopiae






</p></section><notes><section class="footnotes"><ul><li class="note" id="note_LCL300_486_1"><a class="footnoteCrossrefLink" href="#target_note_LCL300_486_1" title="Click to highlight in text"><sup class="lineRef">1</sup><span class="italic">humecta tusses et oculares</span>, Lind.; <span class="italic">umectatus sese ioculares</span>, V.</a></li><script type="text/javascript">document.getElementById('note_LCL300_486_1').style.display = "none";</script><li class="note" id="note_LCL300_486_2"><a class="footnoteCrossrefLink" href="#target_note_LCL300_486_2" title="Click to highlight in text"><sup class="lineRef">2</sup><span class="italic">tepore</span>, G; <span class="italic">tempore</span>, V.</a></li><script type="text/javascript">document.getElementById('note_LCL300_486_2').style.display = "none";</script><li class="note" id="note_LCL300_486_3"><a class="footnoteCrossrefLink" href="#target_note_LCL300_486_3" title="Click to highlight in text"><sup class="lineRef">3</sup><span class="italic">arescunt</span>, G; <span class="italic">arescentes</span>, V; lac. after <span class="italic">arescentes</span>, Novák; <span class="italic">arescunt frequentes</span>, Her.</a></li><script type="text/javascript">document.getElementById('note_LCL300_486_3').style.display = "none";</script><li class="note" id="note_LCL300_486_4"><a class="footnoteCrossrefLink" href="#target_note_LCL300_486_4" title="Click to highlight in text"><sup class="lineRef">4</sup><span class="italic">materia est acrior ceteris et efficacior</span> suggested by Novák.</a></li><script type="text/javascript">document.getElementById('note_LCL300_486_4').style.display = "none";</script></ul></section></notes></section>