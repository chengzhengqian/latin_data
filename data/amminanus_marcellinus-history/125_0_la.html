<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2">
<p>suggestu consurgunt, priorum principum imitamenta portantes, et Urbis templum forumque Pacis, et Pompei theatrum et Odeum et Stadium, aliaque inter haec decora urbis aeternae.</p>
<p>15. Verum cum ad Traiani forum venisset, singularem sub omni caelo structuram, ut<a class="footnoteLink" href="#note_LCL300_250_1" id="target_note_LCL300_250_1"><sup>1</sup></a> opinamur, etiam numinum assensione mirabilem, haerebat attonitus, per giganteos contextus circumferens mentem, nec relatu effabiles, nec rursus mortalibus appetendos. Omni itaque spe huius modi quicquam conandi depulsa, Traiani equum solum, locatum in atrii medio, qui ipsum principem vehit, imitari se velle dicebat et posse.</p>
<p>16. Cui prope adstans regalis Ormisda, cuius e Perside discessum supra monstravimus, respondit astu gentili: “Ante” inquit “imperator, stabulum tale condi iubeto, si vales; equus<a class="footnoteLink" href="#note_LCL300_250_2" id="target_note_LCL300_250_2"><sup>2</sup></a> quem fabricare disponis, ita late succedat, ut iste quem videmus.” Is ipse interrogatus quid</p>
</section><notes><section class="footnotes"><ul><li class="note" id="note_LCL300_250_1"><a class="footnoteCrossrefLink" href="#target_note_LCL300_250_1" title="Click to highlight in text"><sup class="lineRef">1</sup><span class="italic">et ut</span>, Her.</a></li><script type="text/javascript">document.getElementById('note_LCL300_250_1').style.display = "none";</script><li class="note" id="note_LCL300_250_2"><a class="footnoteCrossrefLink" href="#target_note_LCL300_250_2" title="Click to highlight in text"><sup class="lineRef">2</sup><span class="italic">ut equus</span>, Her.</a></li><script type="text/javascript">document.getElementById('note_LCL300_250_2').style.display = "none";</script></ul></section></notes></section>