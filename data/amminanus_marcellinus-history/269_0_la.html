<section class="div1 language" lang="la"><header><hgroup><h1>XVIII</h1></hgroup></header><section class="div2"><p class="noindent">

secretior est<a class="footnoteLink" href="#note_LCL300_538_1" id="target_note_LCL300_538_1"><sup>1</sup></a> et inter Antiochiam Alexandriamque media, unde multi plerumque ad crimina trahebantur.</p>
<p>9. Ductus est itaque inter primos Simplicius, Philippi filius, ex praefecto et consule, reus hac gratia postulatus, quod super adipiscendo interrogasse dicebatur imperio, perque elogium principis torqueri praeceptus, qui in his casibus nec peccatum aliquando pietati dederat nec erratum, fato quodam arcente, corpore immaculato lata<a class="footnoteLink" href="#note_LCL300_538_2" id="target_note_LCL300_538_2"><sup>2</sup></a> fuga damnatus est.</p>
<p>10. Dein Parnasius (ex praefecto Aegypti) homo simplicium morum, eo<a class="footnoteLink" href="#note_LCL300_538_3" id="target_note_LCL300_538_3"><sup>3</sup></a> adductus<a class="footnoteLink" href="#note_LCL300_538_4" id="target_note_LCL300_538_4"><sup>4</sup></a> periculi, ut pronuntiaretur capitis reus, itidem pulsus est in exsilium, saepe auditus multo antehac rettulisse, quod cum Patras Achaicum oppidum, ubi genitus habuit larem, impetrandae causa cuiusdam relinqueret potestatis, per quietem deducentia se habitus tragici figmenta viderat multa.</p>
<p>11. Andronicus postea, studiis liberalibus et claritudine carminum notus, in iudicium introductus cum secura mente nullis suspicionibus urgeretur, purgando semet<a class="footnoteLink" href="#note_LCL300_538_5" id="target_note_LCL300_538_5"><sup>5</sup></a> fidentius, absolutus est.</p>
<p>12. Demetrius itidem Cythras cognomento philosophus, grandaevus quidem sed<a class="footnoteLink" href="#note_LCL300_538_6" id="target_note_LCL300_538_6"><sup>6</sup></a> corpore durus et animo, sacrificasse aliquotiens confutatus, infitiari non potuit, asserens








</p></section><notes><section class="footnotes"><ul><li class="note" id="note_LCL300_538_1"><a class="footnoteCrossrefLink" href="#target_note_LCL300_538_1" title="Click to highlight in text"><sup class="lineRef">1</sup><span class="italic">est</span> (before or after <span class="italic">secretior</span>), Novák, Pet.; V omits.</a></li><script type="text/javascript">document.getElementById('note_LCL300_538_1').style.display = "none";</script><li class="note" id="note_LCL300_538_2"><a class="footnoteCrossrefLink" href="#target_note_LCL300_538_2" title="Click to highlight in text"><sup class="lineRef">2</sup><span class="italic">lata</span>, V; G omits; Cornelissen del. as dittography.</a></li><script type="text/javascript">document.getElementById('note_LCL300_538_2').style.display = "none";</script><li class="note" id="note_LCL300_538_3"><a class="footnoteCrossrefLink" href="#target_note_LCL300_538_3" title="Click to highlight in text"><sup class="lineRef">3</sup><span class="italic">eo</span>, added in NG; V omits.</a></li><script type="text/javascript">document.getElementById('note_LCL300_538_3').style.display = "none";</script><li class="note" id="note_LCL300_538_4"><a class="footnoteCrossrefLink" href="#target_note_LCL300_538_4" title="Click to highlight in text"><sup class="lineRef">4</sup><span class="italic">adductus</span>, Clark, cf. xiv. 11, 8; <span class="italic">deductus</span>, V (for which Her. cites Val. Max., viii. 1, abs. 6).</a></li><script type="text/javascript">document.getElementById('note_LCL300_538_4').style.display = "none";</script><li class="note" id="note_LCL300_538_5"><a class="footnoteCrossrefLink" href="#target_note_LCL300_538_5" title="Click to highlight in text"><sup class="lineRef">5</sup><span class="italic">semet</span>, Bentley, Günther; <span class="italic">semper et</span>, V.</a></li><script type="text/javascript">document.getElementById('note_LCL300_538_5').style.display = "none";</script><li class="note" id="note_LCL300_538_6"><a class="footnoteCrossrefLink" href="#target_note_LCL300_538_6" title="Click to highlight in text"><sup class="lineRef">6</sup><span class="italic">sed</span>, N<sup>2</sup> G; <span class="italic">set</span>, Hermann; <span class="italic">et</span>, V.</a></li><script type="text/javascript">document.getElementById('note_LCL300_538_6').style.display = "none";</script></ul></section></notes></section>