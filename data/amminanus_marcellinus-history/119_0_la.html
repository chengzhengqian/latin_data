<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

et tonstrices docuit filias, necui alieno ora committeret leviganda, aedemque brevem, ubi cubitare sueverat, alta circumdedit fossa eamque ponte solubili superstravit, cuius disiectos asseres et axiculos secum in somnum abiens transferebat, eosdemque compaginabat, lucis initio processurus.</p>
<p>11. Inflabant itidem has malorum civilium bucinas potentes in regia, ea re ut damnatorum petita bona suis accorporarent, essetque materia per vicinitates eorum late grassandi.</p>
<p>12. Namque ut documenta liquida prodiderunt, proximorum fauces aperuit primus omnium Constantinus, sed eos medullis provinciarum saginavit Constantius.</p>
<p>13. Sub hoc enim ordinum singulorum auctores, infinita cupidine divitiarum arserunt, sine iustitiae distinctione vel recti, inter ordinarios iudices Rufinus primus praefectus praetorio, et inter militares equitum magister Arbetio, praepositusque cubiculi Eusebius,<a class="footnoteLink" href="#note_LCL300_238_1" id="target_note_LCL300_238_1"><sup>1</sup></a> . . . anus quaestor, et in urbe Anicii, quorum ad avorum<a class="footnoteLink" href="#note_LCL300_238_2" id="target_note_LCL300_238_2"><sup>2</sup></a> aemulationem posteritas tendens, satiari numquam potuit cum possessione multo maiore.</p>
</section><notes><section class="footnotes"><ul><li class="note" id="note_LCL300_238_1"><a class="footnoteCrossrefLink" href="#target_note_LCL300_238_1" title="Click to highlight in text"><sup class="lineRef">1</sup><span class="italic">Eusebius</span>, Lind.; <span class="italic">Lucillianus</span> (?), Val.; <span class="italic">laps</span> (lac. 19 letters) <span class="italic">annus</span>, V.</a></li><script type="text/javascript">document.getElementById('note_LCL300_238_1').style.display = "none";</script><li class="note" id="note_LCL300_238_2"><a class="footnoteCrossrefLink" href="#target_note_LCL300_238_2" title="Click to highlight in text"><sup class="lineRef">2</sup><span class="italic">quorum ad auorum</span>, Pet.; <span class="italic">aniciique</span> (lac. 27 letters), <span class="italic">uorum</span>, V.</a></li><script type="text/javascript">document.getElementById('note_LCL300_238_2').style.display = "none";</script></ul></section></notes></section>