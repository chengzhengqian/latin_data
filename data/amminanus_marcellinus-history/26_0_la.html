<section class="div1 language" lang="la"><header><hgroup><h1>Constantius et Gallus</h1></hgroup></header><section class="div2"><p class="noindent">

equorumque praecipua vel delicta scrutantes.</p>
<p> 26. Et est admodum mirum videre plebem innumeram, mentibus ardore quodam infuso, e dimicationum curulium eventu pendentem. Haec similiaque memorabile nihil vel serium agi Romae permittunt. Ergo redeundum ad textum.</p>
<h3>7. <span class="italic">Galli Caesaris immanitas et saevitia.</span></h3>
<p>1. Latius iam disseminata licentia, onerosus bonis omnibus Caesar, nullum post haec adhibens modum, orientis latera cuncta vexabat, nec honoratis parcens nec urbium primatibus nec plebeis.</p>
<p>2. Denique Antiochensis<a class="footnoteLink" href="#note_LCL300_52_1" id="target_note_LCL300_52_1"><sup>1</sup></a> ordinis vertices sub uno elogio iussit occidi, ideo efferatus, quod ei celerari<a class="footnoteLink" href="#note_LCL300_52_2" id="target_note_LCL300_52_2"><sup>2</sup></a> vilitatem intempestivam urgenti, cum impenderet inopia, gravius rationabili responderunt; et perissent ad unum, ni comes orientis tunc Honoratus fixa constantia restitisset.</p>
<p>3. Erat autem diritatis eius hoc quoque indicium nec obscurum nec latens, quod ludicris cruentis delectabatur, et in circo sex vel septem aliquotiens deditus<a class="footnoteLink" href="#note_LCL300_52_3" id="target_note_LCL300_52_3"><sup>3</sup></a> certaminibus, pugilum vicissim se concidentium, perfusorumque sanguine specie, ut lucratus ingentia, laetabatur.</p>
<p>4. Accenderat super his incitatum propositum ad nocendum aliqua mulier vilis, quae ad palatium (ut poposcerat)






</p></section><notes><section class="footnotes"><ul><li class="note" id="note_LCL300_52_1"><a class="footnoteCrossrefLink" href="#target_note_LCL300_52_1" title="Click to highlight in text"><sup class="lineRef">1</sup><span class="italic">Antiochensis</span>, Lind.; <span class="italic">antichisis</span>, V.</a></li><script type="text/javascript">document.getElementById('note_LCL300_52_1').style.display = "none";</script><li class="note" id="note_LCL300_52_2"><a class="footnoteCrossrefLink" href="#target_note_LCL300_52_2" title="Click to highlight in text"><sup class="lineRef">2</sup><span class="italic">celerari</span>, Wagner; <span class="italic">celebrari</span>, V.</a></li><script type="text/javascript">document.getElementById('note_LCL300_52_2').style.display = "none";</script><li class="note" id="note_LCL300_52_3"><a class="footnoteCrossrefLink" href="#target_note_LCL300_52_3" title="Click to highlight in text"><sup class="lineRef">3</sup><span class="italic">deditus</span>, Pet.; <span class="italic">vetitus</span>, V.</a></li><script type="text/javascript">document.getElementById('note_LCL300_52_3').style.display = "none";</script></ul></section></notes></section>