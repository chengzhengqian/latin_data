<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

phasianum et vulvam et sumen exigi vetuit et inferri, munificis militis vili et fortuito cibo contentus.</p>
<p>4. Hinc contingebat ut noctes ad officia divideret tripertita, quietis et publicae rei et musarum, quod factitasse Alexandrum legimus Magnum; sed multo hic fortius. Ille namque aenea concha supposita, brachio extra cubile protento pilam tenebat argenteam, ut cum nervorum vigorem sopor laxasset infusus, gestaminis lapsi tinnitus abrumperet somnum.</p>
<p>5. Iulianus vero absque instrumento, quotiens voluit evigilavit, et nocte dimidiata semper exsurgens, non e plumis vel stragulis sericis ambiguo fulgore nitentibus, sed ex tapete et sisyra<a class="footnoteLink" href="#note_LCL300_216_1" id="target_note_LCL300_216_1"><sup>1</sup></a>, quam vulgaris simplicitas susurnam appellat, occulte Mercurio supplicabat, quem mundi velociorem sensum esse motum mentium suscitantem, theologicae prodidere doctrinae; atque in tanto rerum defectu, explorate rei publicae munera cuncta<a class="footnoteLink" href="#note_LCL300_216_2" id="target_note_LCL300_216_2"><sup>2</sup></a> curabat.</p>
<p>6. Post quae ut ardua et seria terminata, ad procudendum ingenium vertebatur, et incredibile quo quantoque ardore, principalium rerum notitiam celsam indagans, et quasi pabula quaedam animo ad sublimiora scandenti conquirens, per omnia philosophiae membra prudenter disputando currebat.</p>
<p>7. Sed tamen cum haec effecte pleneque


</p></section><notes><section class="footnotes"><ul><li class="note" id="note_LCL300_216_1"><a class="footnoteCrossrefLink" href="#target_note_LCL300_216_1" title="Click to highlight in text"><sup class="lineRef">1</sup>ξυσίρα, bG; ξισύρα, B; σισύρα, Lind.; (lac. 7 letters at end of page) <span class="italic">syra</span>, V.</a></li><script type="text/javascript">document.getElementById('note_LCL300_216_1').style.display = "none";</script><li class="note" id="note_LCL300_216_2"><a class="footnoteCrossrefLink" href="#target_note_LCL300_216_2" title="Click to highlight in text"><sup class="lineRef">2</sup><span class="italic">explorate rei publicae munera</span>, T, Val. (<span class="italic">cuncta</span> added by Novák, c.c.); <span class="italic">exploranter. ei</span>. <img alt="special character" class="glyph" src="/view/LCL300/figures/LCL300-p216-g1.png"/>., <img alt="special character" class="glyph" src="/view/LCL300/figures/LCL300-p216-g2.png"/>
 (lac. 5 letters), V (<span class="italic">nter</span> . . .  <img alt="special character" src="/view/LCL300/figures/LCL300-p216-g2.png"/>, V<sup>2</sup>).</a></li><script type="text/javascript">document.getElementById('note_LCL300_216_2').style.display = "none";</script></ul></section></notes></section>