<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2">
</section>
<section class="div2">
<h2><span class="ac">Liber XXI</span></h2>
<h3><span class="bold">1.</span> <span class="italic">Iulianus Aug. Viennae quinquennalia celebrat: quo modo Constantium A. brevi moriturum praenoverit: et de variis artibus futura praenoscendi.</span></h3>
<p>1. Intercluso hac bellorum difficili sorte Constantio trans flumen Euphratem, Iulianus agens apud Viennam, firmandis<a class="footnoteLink" href="#note_LCL315_90_1" id="target_note_LCL315_90_1"><sup>1</sup></a> in futura consiliis, dies impendebat
et noctes, quantum opes patiebantur angustae, altius semet attollens, semperque ambigens, utrum Constantium modis omnibus alliceret in concordiam, an terroris incutiendi gratia lacesseret prior.</p>
<p>2. Quae sollicite reputans, utrumque formidabat,
et amicum cruentum et in aerumnis civilibus
saepe victorem, maximeque Galli fratris exemplum,
mentem eius anxiam suspendebat, quem inertia mixtaeque periuriis fraudes prodidere quorundam.</p>
<p>3. Erigebat tamen aliquotiens animum ad multa et urguentia,<a class="footnoteLink" href="#note_LCL315_90_2" id="target_note_LCL315_90_2"><sup>2</sup></a> tutissimum ratus inimicum se ex confesso monstrare, ei cuius ex praeteritis motus coniectabat ut prudens, ne<a class="footnoteLink" href="#note_LCL315_90_3" id="target_note_LCL315_90_3"><sup>3</sup></a> per amicitias fictas insidiis falleretur occultis.</p>
<p>4. Parvi igitur habitis, quae per Leonam Constantius scripserat, nulloque arbitrio eius promotorum suscepto, praeter Nebridium, quinquennalia Augustus iam edidit:





</p></section><notes><section class="footnotes"><ul><li class="note" id="note_LCL315_90_1"><a class="footnoteCrossrefLink" href="#target_note_LCL315_90_1" title="Click to highlight in text"><sup class="lineRef">1</sup><span class="italic">firmandis,</span> C. F. W. M.; <span class="italic">formandis,</span> V.</a></li><script type="text/javascript">document.getElementById('note_LCL315_90_1').style.display = "none";</script><li class="note" id="note_LCL315_90_2"><a class="footnoteCrossrefLink" href="#target_note_LCL315_90_2" title="Click to highlight in text"><sup class="lineRef">2</sup><span class="italic">urguentia,</span> Clark, c.c.; <span class="italic">urgentia,</span> V.</a></li><script type="text/javascript">document.getElementById('note_LCL315_90_2').style.display = "none";</script><li class="note" id="note_LCL315_90_3"><a class="footnoteCrossrefLink" href="#target_note_LCL315_90_3" title="Click to highlight in text"><sup class="lineRef">3</sup><span class="italic">ne,</span> Lind.; <span class="italic">ni,</span> V.</a></li><script type="text/javascript">document.getElementById('note_LCL315_90_3').style.display = "none";</script></ul></section></notes></section>