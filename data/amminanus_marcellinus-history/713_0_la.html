<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

fastorum monumenta mundana.</p>
<p>16. Inter quos omnes ab adulescentia<a class="footnoteLink" href="#note_LCL331_224_1" id="target_note_LCL331_224_1"><sup>1</sup></a> virtutum pulchritudine commendabilis, noster Hypatius praeminebat, vir quieti placidique consilii, honestatem lenium morum velut ad perpendiculum librans, qui et maiorum claritudini gloriae fuit, et ipse posteritatem mirandis actibus praefecturae geminae decoravit.</p>
<p>17. Accesserat hoc quoque eodem tempore ad Valentis ceteras laudes, quod cum in aliis ita saeviret infeste, ut poenarum maiores<a class="footnoteLink" href="#note_LCL331_224_2" id="target_note_LCL331_224_2"><sup>2</sup></a> aegre ferret finiri cum morte dolores,<a class="footnoteLink" href="#note_LCL331_224_3" id="target_note_LCL331_224_3"><sup>3</sup></a> Numerium tribunum, malitia quendam exsuperantem, eisdem diebus convictum, confessumque quod exsecto vivae mulieris ventre, atque intempestivo partu extracto, infernis manibus excitis, de permutatione imperii consulere ausus est, familiaritatis contuitu, ordine omni mussante, abire iussit, inlaesum, salutem et invidendas opes et militiae statum integrum retenturum.</p>
<p>18. O praeclara informatio doctrinarum, munere caelesti indulta felicibus, quae vel vitiosas naturas saepe excoluisti! Quanta in illa caligine temporum correxisses, si Valenti scire per te licuisset, nihil aliud esse imperium, ut sapientes definiunt, nisi curam salutis alienae, bonique esse moderatoris,






</p></section><notes><section class="footnotes"><ul><li class="note" id="note_LCL331_224_1"><a class="footnoteCrossrefLink" href="#target_note_LCL331_224_1" title="Click to highlight in text"><sup class="lineRef">1</sup><span class="italic">ab adolescentia</span>, Nov√°k; <span class="italic">ab aduliscentiae rudimentis</span>, Her. (cf. xxvii. <span class="bold">9</span>, 8); <span class="italic">aduliscentiae uirtutum</span>, V</a></li><script type="text/javascript">document.getElementById('note_LCL331_224_1').style.display = "none";</script><li class="note" id="note_LCL331_224_2"><a class="footnoteCrossrefLink" href="#target_note_LCL331_224_2" title="Click to highlight in text"><sup class="lineRef">2</sup><span class="italic">moras</span>
(<span class="italic">maiores</span>, Her.); <span class="italic">aegre</span>, G; <span class="italic">maturius vim prae se</span>, Brakman; <span class="italic">maturis</span> (lac. 7 letters) <span class="italic">ferret,</span> V</a></li><script type="text/javascript">document.getElementById('note_LCL331_224_2').style.display = "none";</script><li class="note" id="note_LCL331_224_3"><a class="footnoteCrossrefLink" href="#target_note_LCL331_224_3" title="Click to highlight in text"><sup class="lineRef">3</sup><span class="italic">dolores
Numerium</span> or <span class="italic">Numenium</span>, Her.; <span class="italic">Pollentianum</span>, G; <span class="italic">dolens numen</span>, V.</a></li><script type="text/javascript">document.getElementById('note_LCL331_224_3').style.display = "none";</script></ul></section></notes></section>