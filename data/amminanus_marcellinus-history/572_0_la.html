<section class="div1 language" lang="la"><header><hgroup><h1>Valentinianus Et Valens</h1></hgroup></header><section class="div2">
<p>15. Quia igitur uno eodemque tempore, utrubique turbines exarsere maestissimi, competenti loco singula digeremus, nunc partem in Oriente gestorum, deinde bella barbarica narraturi, quoniam pleraque et in occidentali et in eoo orbe eisdem mensibus sunt actitata, ne dum ex loco subinde saltuatim redire festinamus in locum, omnia confundentes, squaliditate
maxima rerum ordines implicemus.</p>
<h3><span class="bold">6.</span> <span class="italic">Patria et genus</span>, <span class="italic">mores</span>, <span class="italic">ac dignitates Procopii</span>; <span class="italic">deque eius sub Ioviano latebra</span>: <span class="italic">et qua ratione Constantinopoli imperator sit appellatus.</span></h3>
<p>1. Insigni genere Procopius in Cilicia natus et educatus, ea consideratione qua propinquitate Iulianum, postea principem, contingebat, a primo gradu eluxit, et ut vita moribusque castigatior, licet occultus erat et taciturnus, notarius diu perspicaciter militans, et tribunus, iamque summatibus proximus, post Constanti obitum in rerum conversione, velut imperatoris cognatus, altius anhelabat, adiunctus consortio comitum: et apparebat eum, si umquam potuisset, fore quietis publicae turbatorem.</p>
<p>2. Hunc Iulianus Persidem ingrediens, consociato pari potestatis
iure Sebastiano, in Mesopotamia cum manu




</p></section><notes></notes></section>