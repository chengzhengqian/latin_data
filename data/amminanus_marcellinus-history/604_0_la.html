<section class="div1 language" lang="la"><header><hgroup><h1>Valentinianus et Valens</h1></hgroup></header><section class="div2"><p class="noindent">

mittitur. Eoque diu cunctante, causanteque diffusos per varia barbaros semet adoriri non posse, accitoque paulo postea<a class="footnoteLink" href="#note_LCL331_6_1" id="target_note_LCL331_6_1"><sup>1</sup></a> ut cum Gratiano, etiam tum privato, susciperet insignia consulatus, Iovinus equitum magister accingitur, et instructus paratusque cautissime,
observans utrumque sui agminis latus, venit prope locum Scarponna, ubi inopinus maiorem barbarorum
plebem antequam armaretur, temporis brevi puncto praeventam ad internecionem exstinxit.</p>
<p>2. Exsultantes innoxii proelii gloria milites, ad alterius globi perniciem ducens, sensimque incedens rector eximius, speculatione didicit fida, direptis propius villis, vastatoriam manum quiescere
prope flumen, iamque adventans, abditusque in valle densitate arbustorum obscura, videbat lavantes alios, quosdam comas rutilantes ex more, potantesque non nullos.</p>
<p>3. Et nanctus horam impendio tempestivam, signo repente per lituos dato, latrocinalia castra perrupit, contraque Germani,
nihil praeter inefficaces minas iactanter sonantes et fremitum, nec expedire arma dispersa, nec componere aciem, nec resurgere in vires permittebantur
urguente instanter<a class="footnoteLink" href="#note_LCL331_6_2" id="target_note_LCL331_6_2"><sup>2</sup></a> victore. Quocirca forati pilis et gladiis, cecidere complures, absque his
 






</p></section><notes><section class="footnotes"><ul><li class="note" id="note_LCL331_6_1"><a class="footnoteCrossrefLink" href="#target_note_LCL331_6_1" title="Click to highlight in text"><sup class="lineRef">1</sup>-<span class="italic">ea ut,</span> W<sup>2</sup>, Nov√°k; <span class="italic">post aut,</span> V.</a></li><script type="text/javascript">document.getElementById('note_LCL331_6_1').style.display = "none";</script><li class="note" id="note_LCL331_6_2"><a class="footnoteCrossrefLink" href="#target_note_LCL331_6_2" title="Click to highlight in text"><sup class="lineRef">2</sup><span class="italic">instanter,</span> A;
EG omit; <span class="italic">urgenter instante,</span> Val., Pet.; <span class="italic">urguente instante,</span> V.</a></li><script type="text/javascript">document.getElementById('note_LCL331_6_2').style.display = "none";</script></ul></section></notes></section>