<section class="div1 language" lang="la"><header><hgroup><h1>Valantinianus Valens Gratianus</h1></hgroup></header><section class="div2"><p class="noindent">

certatum est, dum ruinarum<a class="footnoteLink" href="#note_LCL331_72_1" id="target_note_LCL331_72_1"><sup>1</sup></a> funeribus mutuis res gerebatur.</p>
<p>15. Disiecti denique Romanorum ardore, metuque turbati, miscentur ultimis primi, dumque in pedes versi discedunt, verrutis hostilibus forabantur
et pilis. Postremo dum anheli currunt et fessi, pandebant sequentibus poplites et suras et dorsa. Stratis denique multis, lapsorum partem Sebastianus, cum subsidiali manu locatus post montium terga, trucidavit ex incauto latere circumventam:
dispersi ceteri silvarum se latebris amendarunt.</p>
<p>16. In hac dimicatione, nostri quoque periere<a class="footnoteLink" href="#note_LCL331_72_2" id="target_note_LCL331_72_2"><sup>2</sup></a> non contemnendi. Inter quos Valerianus fuit domesticorum
omnium primus, et Natuspardo quidam scutarius, exsertus ita bellator, ut Sicinio veteri comparetur, et Sergio. Hisque tali casuum diversitate perfectis, milites ad hiberna, imperatores Treveros reverterunt.</p>
<h3><span class="bold">11</span>. <span class="italic">De Probi nobilitate, opibus, dignitatibus et moribus.</span></h3>
<p>1. Per haec tempora Vulcacio Rufino absoluto vita, dum administrat,<a class="footnoteLink" href="#note_LCL331_72_3" id="target_note_LCL331_72_3"><sup>3</sup></a> ad regendam praefecturam praetorianam ab urbe Probus accitus, claritudine generis et potentia et opum amplitudine cognitus orbi Romano, per quem universum paene patrimonia sparsa possedit, iuste an secus, non iudicioli est








</p></section><notes><section class="footnotes"><ul><li class="note" id="note_LCL331_72_1"><a class="footnoteCrossrefLink" href="#target_note_LCL331_72_1" title="Click to highlight in text"><sup class="lineRef">1</sup><span class="italic">ruinarum,</span> V; <span class="italic">turmarum,</span> EAG.</a></li><script type="text/javascript">document.getElementById('note_LCL331_72_1').style.display = "none";</script><li class="note" id="note_LCL331_72_2"><a class="footnoteCrossrefLink" href="#target_note_LCL331_72_2" title="Click to highlight in text"><sup class="lineRef">2</sup><span class="italic">periere,</span> N,
Pet.; <span class="italic">oppetiere,</span> EAG; <span class="italic">petere,</span> V.</a></li><script type="text/javascript">document.getElementById('note_LCL331_72_2').style.display = "none";</script><li class="note" id="note_LCL331_72_3"><a class="footnoteCrossrefLink" href="#target_note_LCL331_72_3" title="Click to highlight in text"><sup class="lineRef">3</sup><span class="italic">administrat,</span> Her.;
<span class="italic">administrarat,</span> V.</a></li><script type="text/javascript">document.getElementById('note_LCL331_72_3').style.display = "none";</script></ul></section></notes></section>