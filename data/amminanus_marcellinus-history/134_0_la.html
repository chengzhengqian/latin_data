<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

solitis vocibus quiete, cuneatim circumsistentes alloquitur, genuina placiditate sermonis:</p>
<p>9. “Urget ratio salutis tuendae communis, ut parcissime dicam, non iacentis animi Caesarem hortari vos et orare,—commilitones mei—ut adulta robustaque virtute confisi, cautiorem viam potius eligamus, ad toleranda vel ad depellenda quae sperantur, non praeproperam et ancipitem.</p>
<p>10. Ut enim in periculis iuventutem impigram esse convenit et audacem, ita (cum res postulat) regibilem et consultam. Quid igitur censeo, si arbitrium affuerit vestrum, iustaque sustinet indignatio, paucis absolvam.</p>
<p>11. Iam dies in meridiem vergit, lassitudine nos itineris fatigatos, scrupulosi tramites excipient et obscuri, nox senescente luna nullis sideribus adiuvanda, terrae protinus aestu flagrantes, nullis aquarum subsidiis fultae; quae si dederit quisquam commode posse transiri, ruentibus hostium examinibus post otium cibique refectionem et potus, quid nos agamus?<a class="footnoteLink" href="#note_LCL300_268_1" id="target_note_LCL300_268_1"><sup>1</sup></a> Quo vigore inedia siti laboreque membris marcentibus occurramus?</p>
<p>12. Ergo quoniam negotiis difficillimis quoque<a class="footnoteLink" href="#note_LCL300_268_2" id="target_note_LCL300_268_2"><sup>2</sup></a> saepe dispositio tempestiva prospexit, et statum nutantium rerum, recto consilio in bonam partem accepto, aliquotiens divina remedia repararunt, hic quaeso


</p></section><notes><section class="footnotes"><ul><li class="note" id="note_LCL300_268_1"><a class="footnoteCrossrefLink" href="#target_note_LCL300_268_1" title="Click to highlight in text"><sup class="lineRef">1</sup><span class="italic">agamus</span>, Clark, c.c.; <span class="italic">agimus</span>, V.</a></li><script type="text/javascript">document.getElementById('note_LCL300_268_1').style.display = "none";</script><li class="note" id="note_LCL300_268_2"><a class="footnoteCrossrefLink" href="#target_note_LCL300_268_2" title="Click to highlight in text"><sup class="lineRef">2</sup><span class="italic">quoque</span> before <span class="italic">saepe</span>, Her.; <span class="italic">q.</span> before <span class="italic">Ergo</span>, V.</a></li><script type="text/javascript">document.getElementById('note_LCL300_268_2').style.display = "none";</script></ul></section></notes></section>