<section class="div1 language" lang="la"><header><hgroup><h1>XVIII</h1></hgroup></header><section class="div2"><p class="noindent">

amicum nobis ex pactione praeterita monuerunt minaciter, ut a transitu Romanos arceret. Eius enim pagi Rheni ripis ulterioribus adhaerebant. Quo testante resistere solum non posse, in unum coacta barbara multitudo venit prope Mogontiacum, prohibitura viribus magnis exercitum, ne transmitteret flumen.</p>
<p>9. Gemina itaque ratione visum est habile quod suaserat Caesar, ne pacatorum terrae corrumperentur, neve renitente pugnacissima plebe, pons cum multorum discrimine iungeretur iri<a class="footnoteLink" href="#note_LCL300_410_1" id="target_note_LCL300_410_1"><sup>1</sup></a> in locum ad compaginandum pontem aptissimum.</p>
<p>10. Quod hostes sollertissime contemplati, per contrarias ripas leniter incedentes, ubi nostros figere tentoria, procul cernebant, ipsi quoque noctes agebant exsomnes, custodientes pervigili studio, ne transitus temptaretur.</p>
<p>11. Verum cum nostri locum adventarent provisum, vallo fossaque quievere circumdati, et asscito Lupicino in consilium, Caesar certis imperavit tribunis, ut trecentenos pararent cum sudibus milites expeditos, quid agi quove iri deberet penitus ignorantes.</p>
<p>12. Et collecti nocte provecta, impositique omnes quos lusoriae naves quadraginta quae tunc aderant solae, ceperunt, decurrere iubentur per flumen, adeo taciti, ut etiam remi suspenderentur, ne barbaros sonitus excitaret undarum, atque mentis agilitate et corporum, dum




</p></section><notes><section class="footnotes"><ul><li class="note" id="note_LCL300_410_1"><a class="footnoteCrossrefLink" href="#target_note_LCL300_410_1" title="Click to highlight in text"><sup class="lineRef">1</sup>lac. ind. Her., Clark; <span class="italic">iri</span>, added by Val., <span class="italic">ni</span> by T<sup>2</sup>; no lac. in V.</a></li><script type="text/javascript">document.getElementById('note_LCL300_410_1').style.display = "none";</script></ul></section></notes></section>