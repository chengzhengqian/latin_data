<section class="div1 language" lang="la"><header><hgroup><h1>Jolianus</h1></hgroup></header><section class="div2"><p class="noindent">

cuius iram metuebant et simultates, recolentes quae assidue pertulerit funera, eam saepius oppugnare
conatus.</p>
<p>14. Constabat enim orbem eoum in dicionem potuisse transire Persidis, ni illi<a class="footnoteLink" href="#note_LCL315_544_1" id="target_note_LCL315_544_1"><sup>1</sup></a> haec civitas habili situ, et moenium magnitudine, restitisset.
Miseri tamen, licet maiore venturi pavore constringerentur, spe tamen sustentari potuerunt exigua, hac scilicet velut suopte motu vel exoratus eorum precibus, imperator eodem statu retinebit urbem, Orientis firmissimum claustrum.</p>
<p>15. Dum gestorum seriem ubique rumores diffunditant
varii, in exercitu absumptis commeatibus paucis,
quos advectos praediximus, in corpora sua necessitas
erat humana vertenda, ni iumentorum caro caesorum
aliquatenus perdurasset, unde effectum est ut et armorum pleraque proicerentur et sarcinarum. Adeo enim atroci tabuimus fame, ut si usquam modius
unus farinae fuisset repertus, quod raro contigerat,
aureis decem mutaretur ut minus.<a class="footnoteLink" href="#note_LCL315_544_2" id="target_note_LCL315_544_2"><sup>2</sup></a></p>
<p>16. Profecti exinde Thilsaphata venimus, ubi Sebastianus
atque Procopius, cum tribunis principiisque militum, sibi ad tuendam Mesopotamiam commisorum,
ut poscebat sollemnitas, occurrerunt. Et sequebantur benigne suscepti.</p>
<p>17. Post quae itinere festinato, Nisibi cupide visa, extra urbem stativa castra posuit princeps, rogatusque enixe





</p></section><notes><section class="footnotes"><ul><li class="note" id="note_LCL315_544_1"><a class="footnoteCrossrefLink" href="#target_note_LCL315_544_1" title="Click to highlight in text"><sup class="lineRef">1</sup><span class="italic">ni illi</span>, Clark; <span class="italic">nisi</span>, EG; <span class="italic">persidines</span>, <span class="italic">nihil haec</span>, V.</a></li><script type="text/javascript">document.getElementById('note_LCL315_544_1').style.display = "none";</script><li class="note" id="note_LCL315_544_2"><a class="footnoteCrossrefLink" href="#target_note_LCL315_544_2" title="Click to highlight in text"><sup class="lineRef">2</sup><span class="italic">medimnus</span>, Pet.; <span class="italic">minus</span>, V.</a></li><script type="text/javascript">document.getElementById('note_LCL315_544_2').style.display = "none";</script></ul></section></notes></section>