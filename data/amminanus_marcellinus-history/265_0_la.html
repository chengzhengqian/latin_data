<section class="div1 language" lang="la"><header><hgroup><h1>XVIII</h1></hgroup></header><section class="div2"><p class="noindent">

incurvi, longe alia quam quae gestu praeferebant et verbis altis mentibus perpensantes.</p>
<p>10. Visoque imperatore ex alto suggestu, iam sermonem parante lenissimum, meditanteque alloqui velut morigeros iam futuros, quidam ex illis, furore percitus truci, calceo suo in tribunal contorto, “Marha marha” (quod est apud eos signum bellicum) exclamavit, eumque secuta incondita multitudo, vexillo elato repente barbarico, ululans ferum, in ipsum principem ferebatur.</p>
<p>11. Qui cum ex alto despiciens, plena omnia discurrentis turbae cum missilibus vidisset, retectisque gladiis et verrutis iam propinquante<a class="footnoteLink" href="#note_LCL300_530_1" id="target_note_LCL300_530_1"><sup>1</sup></a> pernicie, externis mixtus et suis, ignotusque dux esset an miles, quia neque cunctandi aderat tempus, neque cessandi, equo veloci impositus, cursu effuso evasit.</p>
<p>12. Stipatores tamen pauci dum ignis more inundantes conabantur arcere, aut vulnerati interierunt, aut ponderibus superruentium solis afflicti, sellaque regalis cum aureo pulvinari, nullo vetante, direpta est.</p>
<p>13. Mox autem audito, quod ad ultimum paene tractus exitium, in abrupto staret adhuc imperator, antiquissimum omnium exercitus ratus eum iuvare (nondum enim exemptum periculis aestimavit salutis) fastu fidentior, licet ob procursionem subitam semitectus, sonorum et Martium frendens,

</p></section><notes><section class="footnotes"><ul><li class="note" id="note_LCL300_530_1"><a class="footnoteCrossrefLink" href="#target_note_LCL300_530_1" title="Click to highlight in text"><sup class="lineRef">1</sup><span class="italic">propinquante pernicie</span>, Clark, cf. xxii. 3, 5; <span class="italic">propinquam perniciem</span>, W<sup>2</sup> G; <span class="italic">propinquam pernicie</span>, V.</a></li><script type="text/javascript">document.getElementById('note_LCL300_530_1').style.display = "none";</script></ul></section></notes></section>