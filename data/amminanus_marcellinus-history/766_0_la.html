<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

omnes confestim Marcianos appellari se fingunt.</p>
<p>18. Nec iam fas ullum prae oculis habent, sed tamquam avaritiae venundati et usucapti, nihil praeter interminatam petendi licentiam norunt. Et siquem semel intra retia ceperint, cassibus mille impedicant, per morborum simulationem vicissim consulto cessantes:
utque pervulgati iuris proferatur lectio vana, septem vendibiles introitus praeparant, dilationum examina longissima contexentes.</p>
<p>19. Et cum nudatis
litigatoribus dies cesserint et menses et anni, tandem obtrita vetustate controversia intromissa, ipsa capita splendoris ingressa, alia secum advocatorum simulacra inducunt. Cumque intra cancellorum
venerint saepta, et agi coeperint alicuius fortunae vel salus, atque laborari debeat ut ab insonte
gladius vel calamitosa detrimenta pellantur, corrugatis hinc inde frontibus brachiisque histrionico gestu formatis, ut contionaria Gracchi fistula sola<a class="footnoteLink" href="#note_LCL331_330_1" id="target_note_LCL331_330_1"><sup>1</sup></a> post occipitium desit, consistitur altrinsecus diu: tandemque ex praemeditato colludio, per eum qui est in verba fidentior, suave quoddam principium





</p></section><notes><section class="footnotes"><ul><li class="note" id="note_LCL331_330_1"><a class="footnoteCrossrefLink" href="#target_note_LCL331_330_1" title="Click to highlight in text"><sup class="lineRef">1</sup><span class="italic">sola,</span> added by Schneider (cf. xxviii. <span class="bold">4,</span> 13); V omits.</a></li><script type="text/javascript">document.getElementById('note_LCL331_330_1').style.display = "none";</script></ul></section></notes></section>