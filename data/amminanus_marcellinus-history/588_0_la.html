<section class="div1 language" lang="la"><header><hgroup><h1>Valentinianus Et Valens</h1></hgroup></header><section class="div2"><p class="noindent">

irruerent naves hostiles, erat altrinsecus colligata.</p>
<p>9. Hanc post varios militum labores et ducum, fatigatorum acerrimis proeliis, Aliso quidam tribunus
abscidit, exsertus<a class="footnoteLink" href="#note_LCL315_628_1" id="target_note_LCL315_628_1"><sup>1</sup></a> bellator et prudens, hoc modo. Coniunctis tribus navigiis, testudinem hac specie superstruxit: densetis cohaerentes supra capita scutis, primi transtris instabant armati, alii post hos semet curvantes humilius, tertiis gradatim inclinatis summisse, ita ut novissimi suffraginibus insidentes, formam aedificii fornicati monstrarent. Quod machinae genus contra murales pugnas ideo figuratur hac specie, ut missilium ictus atque saxorum, per decursus cadentium labiles, instar imbrium evanescant.</p>
<p>10. Itaque coniectu<a class="footnoteLink" href="#note_LCL315_628_2" id="target_note_LCL315_628_2"><sup>2</sup></a> telorum Aliso paulisper defensus, ingenti corporis robore, supposito stipite, eandem catenam fortius bipenni concidens, ita confregit, ut disiecta patefaceret
aditum latum, hocque exitu civitas hostili impetu patuit improtecta. Qua causa exstincto postea proterviae totius auctore, cum in factionis participes saeviretur, hic idem tribunus, contemplatione
facinoris clari, vitam cum militia retinens, diu post in Isauria oppetit, vastatoria manu confossus.</p>
<p>11. Hoc Marte Cyzico reserata, Procopius ad eam propere festinavit, veniaque universis qui


</p></section><notes><section class="footnotes"><ul><li class="note" id="note_LCL315_628_1"><a class="footnoteCrossrefLink" href="#target_note_LCL315_628_1" title="Click to highlight in text"><sup class="lineRef">1</sup><span class="italic">exertus</span>, VB; <span class="italic">exercitiis</span>, G; <span class="italic">expertus</span>, Bent.</a></li><script type="text/javascript">document.getElementById('note_LCL315_628_1').style.display = "none";</script><li class="note" id="note_LCL315_628_2"><a class="footnoteCrossrefLink" href="#target_note_LCL315_628_2" title="Click to highlight in text"><sup class="lineRef">2</sup><span class="italic">a coniectu</span>, Momm., Pet. <span class="italic">coniectu</span>, V.</a></li><script type="text/javascript">document.getElementById('note_LCL315_628_2').style.display = "none";</script></ul></section></notes></section>