<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

absoluto, quod impensas aedificandi causa theatri, dudum congestas, sufficientis<a class="footnoteLink" href="#note_LCL331_288_1" id="target_note_LCL331_288_1"><sup>1</sup></a> ad id quod efficere maturabat, invenit. Atque huic spectato consilio salutare addidit aliud, et sagittariorum cohortem e statione proxima, adfuturam obsidio (si venisset), accivit.</p>
<p>12. His velut obicibus, barbari ab oppugnanda urbe depulsi, parum ad has calliditates dimicandi sollertes, sarcinisque impediti praedarum, ad Aequitii vertuntur indaginem. Et cum ad Valeriae spatia longe remota secessisse raptorum didicissent indiciis, illuc properato petierant gradu, frendentes, hacque ex causa iugulo eius intenti, quod per ipsum circumventum regem existimabant insontem.</p>
<p>13. Quibus cognitis, cursu ruenti,<a class="footnoteLink" href="#note_LCL331_288_2" id="target_note_LCL331_288_2"><sup>2</sup></a> infestius obviam legiones motae sunt duae, Pannonica et Moesiaca, valida proeliis manus: quae si conspirasset, abierat procul dubio victrix. Sed dum discretim grassatores adoriri festinant, ortis inter se discordiis impediti, de honore certabant et dignitate.</p>
<p>14. Quo intellecto, Sarmatae sagacissimi, non exspectato certandi signo sollemni, Moesiacam primam incessunt, dumque militis<a class="footnoteLink" href="#note_LCL331_288_3" id="target_note_LCL331_288_3"><sup>3</sup></a> arma tardius per tumultum expediuntur,






</p></section><notes><section class="footnotes"><ul><li class="note" id="note_LCL331_288_1"><a class="footnoteCrossrefLink" href="#target_note_LCL331_288_1" title="Click to highlight in text"><sup class="lineRef">1</sup><span class="italic">sufficientis</span>, Her.; <span class="italic">sufficientes</span>, AQ; <span class="italic">sufficientibus</span>, V.</a></li><script type="text/javascript">document.getElementById('note_LCL331_288_1').style.display = "none";</script><li class="note" id="note_LCL331_288_2"><a class="footnoteCrossrefLink" href="#target_note_LCL331_288_2" title="Click to highlight in text"><sup class="lineRef">2</sup><span class="italic">ruenti</span>, Clark; <span class="italic">ruentibus</span>, G; <span class="italic">ruentes</span>, EA; <span class="italic">ruentis</span>, V.</a></li><script type="text/javascript">document.getElementById('note_LCL331_288_2').style.display = "none";</script><li class="note" id="note_LCL331_288_3"><a class="footnoteCrossrefLink" href="#target_note_LCL331_288_3" title="Click to highlight in text"><sup class="lineRef">3</sup><span class="italic">militis</span>, Clark; <span class="italic">militi</span>, Her.; <span class="italic">milites</span>, V.</a></li><script type="text/javascript">document.getElementById('note_LCL331_288_3').style.display = "none";</script></ul></section></notes></section>