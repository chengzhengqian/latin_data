<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

rei cibariae abundantes copias operitur, diu moratus, post aequinoctium egreditur autumnale Amidam petens.</p>
<p>5. Cuius cum prope venisset moenia favillis oppleta,<a class="footnoteLink" href="#note_LCL315_72_1" id="target_note_LCL315_72_1"><sup>1</sup></a> collustrans, flebat cum gemitu, reputans qualis miseranda civitas pertulerat clades. Ibi tunc forte Ursulus praesens, qui aerarium tuebatur, dolore percitus exclamavit: “En quibus animis urbes a milite defenduntur, cui ut abundare stipendium
possit, imperii opes iam fatiscunt!” Quod dictum ita amarum militaris multitudo postea apud Chalcedona recordata, ad eius exitium consurrexit.</p>
<p>6. Exinde cuneis confertis incedens, cum Bezabden adventaret, fixis tentoriis, vallo fossarumque altitudine circumsaeptis, obequitans castrorum ambitum longius, docebatur relatione multorum, instaurata esse firmius loca, quae antehac incuria corruperat vetustatis.</p>
<p>7. Et nequid omitteret, quod ante fervorem
certaminum erat necessario praestruendum, viris prudentibus missis, condicione posita dupla, urgebat moenium defensores redire ad suos, alienis sine cruore concessis, aut in dicionem venire Romanam,
dignitatibus augendos et<a class="footnoteLink" href="#note_LCL315_72_2" id="target_note_LCL315_72_2"><sup>2</sup></a> praemiis. Atque cum illi destinatione nativa reniterentur, ut clare nati periculisque et<a class="footnoteLink" href="#note_LCL315_72_2" id="target_note_LCL315_72_2"><sup>2</sup></a> laboribus indurati<a class="footnoteLink" href="#note_LCL315_72_3" id="target_note_LCL315_72_3"><sup>3</sup></a> obsidioni congrua parabantur.</p>
</section><notes><section class="footnotes"><ul><li class="note" id="note_LCL315_72_1"><a class="footnoteCrossrefLink" href="#target_note_LCL315_72_1" title="Click to highlight in text"><sup class="lineRef">1</sup>Comma after <span class="italic">oppleta,</span> Clark, c.c.</a></li><script type="text/javascript">document.getElementById('note_LCL315_72_1').style.display = "none";</script><li class="note" id="note_LCL315_72_2"><a class="footnoteCrossrefLink" href="#target_note_LCL315_72_2" title="Click to highlight in text"><sup class="lineRef">2</sup><span class="italic">et,</span> added by G; V omits.</a></li><script type="text/javascript">document.getElementById('note_LCL315_72_2').style.display = "none";</script><li class="note" id="note_LCL315_72_3"><a class="footnoteCrossrefLink" href="#target_note_LCL315_72_3" title="Click to highlight in text"><sup class="lineRef">3</sup><span class="italic">indurati,</span> Val.; <span class="italic">in cuncta,</span> V.</a></li><script type="text/javascript">document.getElementById('note_LCL315_72_3').style.display = "none";</script></ul></section></notes></section>