<section class="div1 language" lang="la"><header><hgroup><h1>Valentinianus Et Valens</h1></hgroup></header><section class="div2"><p class="noindent">

terrebatur, reputans paulo antea Iulianum, contempto imperatore,<a class="footnoteLink" href="#note_LCL315_594_1" id="target_note_LCL315_594_1"><sup>1</sup></a> bellorum civilium ubique victore, nec speratum ante nec exspectatum, ab urbe in urbem incredibili velocitate transisse.</p>
<p>12. Verum ardens ad redeundum, eius impetus molliebatur consiliis proximorum, suadentium et orantium, ne interneciva minantibus barbaris exponeret Gallias, neve hac causatione provincias desereret, egentes adminiculis magnis, eisque<a class="footnoteLink" href="#note_LCL315_594_2" id="target_note_LCL315_594_2"><sup>2</sup></a> legationes urbium accessere nobilium, precantes ne in rebus duris et dubiis, inpropugnatas eas relinqueret,
quas praesens eripere poterit discriminibus maximis, metu ambitiosi nominis sui Germanis incusso.</p>
<p>13. Tandem denique utilitate rei perpensius excogitata,<a class="footnoteLink" href="#note_LCL315_594_3" id="target_note_LCL315_594_3"><sup>3</sup></a> in multorum sententias flexus, replicabat aliquotiens, hostem suum fratrisque solius esse Procopium, Alamannos vero totius orbis Romani; statuitque nusquam interim extra confinia moveri Gallorum.</p>
<p>14. Et ad usque Remos progressus, sollicitusque super Africa, ne repente perrumperetur,
Neoterium, postea consulem, tunc notarium, ad eandem tuendam ire disposuit, et Masaucionem domesticum protectorem, ea consideratione, quod ibi<a class="footnoteLink" href="#note_LCL315_594_4" id="target_note_LCL315_594_4"><sup>4</sup></a> sub patre Cretione quondam comite educatus, suspecta noverat loca, hisque scutarium adiunxit Gaudentium, olim sibi cognitum et fidelem.</p>
</section><notes><section class="footnotes"><ul><li class="note" id="note_LCL315_594_1"><a class="footnoteCrossrefLink" href="#target_note_LCL315_594_1" title="Click to highlight in text"><sup class="lineRef">1</sup><span class="italic">imperatore bellorum</span>, G; -<span class="italic">rem bellorum</span>, EB; <span class="italic">contempto rebellorum</span>, V.</a></li><script type="text/javascript">document.getElementById('note_LCL315_594_1').style.display = "none";</script><li class="note" id="note_LCL315_594_2"><a class="footnoteCrossrefLink" href="#target_note_LCL315_594_2" title="Click to highlight in text"><sup class="lineRef">2</sup><span class="italic">magnis iisque</span>, Val.; <span class="italic">eius iisque</span>, G;
<span class="italic">maenis que</span>, V.</a></li><script type="text/javascript">document.getElementById('note_LCL315_594_2').style.display = "none";</script><li class="note" id="note_LCL315_594_3"><a class="footnoteCrossrefLink" href="#target_note_LCL315_594_3" title="Click to highlight in text"><sup class="lineRef">3</sup><span class="italic">excogitata</span>, EBA; <span class="italic">recogitata</span>, Pet.;
<span class="italic">perpensi use cogitata</span>, V.</a></li><script type="text/javascript">document.getElementById('note_LCL315_594_3').style.display = "none";</script><li class="note" id="note_LCL315_594_4"><a class="footnoteCrossrefLink" href="#target_note_LCL315_594_4" title="Click to highlight in text"><sup class="lineRef">4</sup><span class="italic">quod ibi</span>, EG; <span class="italic">qua diu</span>,
Bent.; <span class="italic">quod diu</span>, Val.; <span class="italic">quod iui</span>, V.</a></li><script type="text/javascript">document.getElementById('note_LCL315_594_4').style.display = "none";</script></ul></section></notes></section>