<section class="div1 language" lang="la"><header><hgroup><h1>Constantius et Gallus</h1></hgroup></header><section class="div2"><p class="noindent">

qui pro muro tuetur accolas circumfusus, augente nocte adulta terrorem, quievere paulisper, lucem opperientes. Arbitrabantur enim nullo impediente transgressi, inopino accursu apposita quaeque vastare, sed in cassum labores pertulere gravissimos.</p>
<p>10. Nam sole orto magnitudine angusti gurgitis sed profundi a transitu arcebantur, et dum piscatorios quaerunt lenunculos, vel innare temere contextis cratibus<a class="footnoteLink" href="#note_LCL300_18_1" id="target_note_LCL300_18_1"><sup>1</sup></a> parant, effusae legiones quae hiemabant tunc apud Siden, eisdem impetu occurrere veloci. Et signis prope ripam locatis, ad manus comminus conserendas, denseta scutorum compage, semet scientissime praestruebant, ausos quoque aliquos fiducia nandi, vel cavatis arborum truncis, amnem permeare latenter, facillime trucidarunt.</p>
<p>11. Unde temptatis ad discrimen ultimum artibus militum,<a class="footnoteLink" href="#note_LCL300_18_2" id="target_note_LCL300_18_2"><sup>2</sup></a> cum nihil impetraretur, pavore vique repellente extrusi, et quo tenderent ambigentes, venere prope oppidum Laranda.</p>
<p>12. Ibi victu recreati et quiete, postquam abierat timor, vicos opulentos adorti, equestrium adiumento cohortium, quae casu propinquabant, nec resistere planitie porrecta conati, digressi sunt, retroque cedentes,<a class="footnoteLink" href="#note_LCL300_18_3" id="target_note_LCL300_18_3"><sup>3</sup></a> omne iuventutis robur relictum in sedibus acciverunt.</p>
<p>13. Et quoniam inedia gravi afflictabantur, locum petivere Paleas nomine, vergentem in mare, valido muro



</p></section><notes><section class="footnotes"><ul><li class="note" id="note_LCL300_18_1"><a class="footnoteCrossrefLink" href="#target_note_LCL300_18_1" title="Click to highlight in text"><sup class="lineRef">1</sup><span class="italic">contextis cratibus</span>, Kiessling; <span class="italic">contexti sunt ratibus</span>, V; <span class="italic">contextis ratibus</span>, BG.</a></li><script type="text/javascript">document.getElementById('note_LCL300_18_1').style.display = "none";</script><li class="note" id="note_LCL300_18_2"><a class="footnoteCrossrefLink" href="#target_note_LCL300_18_2" title="Click to highlight in text"><sup class="lineRef">2</sup><span class="italic">militum</span>, Clark; <span class="italic">multum</span>, V; <span class="italic">multis</span>, Val.</a></li><script type="text/javascript">document.getElementById('note_LCL300_18_2').style.display = "none";</script><li class="note" id="note_LCL300_18_3"><a class="footnoteCrossrefLink" href="#target_note_LCL300_18_3" title="Click to highlight in text"><sup class="lineRef">3</sup><span class="italic">cedentes</span>, Novak; <span class="italic">concedentes</span>, V.</a></li><script type="text/javascript">document.getElementById('note_LCL300_18_3').style.display = "none";</script></ul></section></notes></section>