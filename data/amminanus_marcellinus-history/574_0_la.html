<section class="div1 language" lang="la"><header><hgroup><h1>Valentinianus Et Valens</h1></hgroup></header><section class="div2"><p class="noindent">

itineribus ad Chalcedonos agrum pervenit.</p>
<p>5. Ubi quoniam ei<a class="footnoteLink" href="#note_LCL315_600_1" id="target_note_LCL315_600_1"><sup>1</sup></a> illud firmius visum est receptaculum, apud fidissimum amicorum delitescebat, Strategium quendam, ex palatino milite senatorem, Constantinopolim
quantum fieri poterat clanculo saepe intermeans, ut indicio eiusdem Strategii<a class="footnoteLink" href="#note_LCL315_600_2" id="target_note_LCL315_600_2"><sup>2</sup></a> patuit, postquam saepius in factionis conscios est inquisitum.</p>
<p>6. Ritu itaque sollertissimi cuiusdam speculatoris, ignotus ob squalorem vultus et maciem, rumusculos colligebat tunc crebrescentes, ut sunt acerba semper instantia, incusantium multorum Valentem, quasi cupiditate aliena rapiendi succensum.</p>
<p>7. Cuius diritati adiectum erat incentivum exitiale, socer Petronius, ex praeposito Martensium militum, promotus
repentino saltu patricius, animo deformis et habitu, qui ad nudandos sine discretione cunctos immaniter flagrans, nocentes pariter et insontes, post exquisita tormenta quadrupli nexibus vinciebat, debita iam inde a temporibus principis Aureliani perscrutans, et impendio maerens, si quemquam absolvisset indemnem.</p>
<p>8. Cuius morum intolerantiae,
haec quoque pernicies accedebat,<a class="footnoteLink" href="#note_LCL315_600_3" id="target_note_LCL315_600_3"><sup>3</sup></a> quod cum ditaretur luctibus alienis, erat inexorabilis et crudelis,






</p></section><notes><section class="footnotes"><ul><li class="note" id="note_LCL315_600_1"><a class="footnoteCrossrefLink" href="#target_note_LCL315_600_1" title="Click to highlight in text"><sup class="lineRef">1</sup><span class="italic">ei</span>, Haupt; V and G omit.</a></li><script type="text/javascript">document.getElementById('note_LCL315_600_1').style.display = "none";</script><li class="note" id="note_LCL315_600_2"><a class="footnoteCrossrefLink" href="#target_note_LCL315_600_2" title="Click to highlight in text"><sup class="lineRef">2</sup><span class="italic">Strategii</span>, Clark, c.c; <span class="italic">Strategi</span>, V.</a></li><script type="text/javascript">document.getElementById('note_LCL315_600_2').style.display = "none";</script><li class="note" id="note_LCL315_600_3"><a class="footnoteCrossrefLink" href="#target_note_LCL315_600_3" title="Click to highlight in text"><sup class="lineRef">3</sup><span class="italic">accedebat</span>, EAG; <span class="italic">accidebat</span>, V.</a></li><script type="text/javascript">document.getElementById('note_LCL315_600_3').style.display = "none";</script></ul></section></notes></section>