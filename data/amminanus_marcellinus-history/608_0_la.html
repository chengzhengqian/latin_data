<section class="div1 language" lang="la"><header><hgroup><h1>Valentinianus et Valens</h1></hgroup></header><section class="div2"><p class="noindent">

ferebatur, perit carnificis manu, regente Claudio Romam.</p>
<p>3. Multo tamen antequam hoc contingeret, Symmachus
Aproniano successit, inter praecipua nominandus
exempla doctrmarum atque modestiae. Quo instante urbs sacratissima otio copiisque abundantius solito fruebatur, et ambitioso ponte exsultat quem ipse,<a class="footnoteLink" href="#note_LCL331_14_1" id="target_note_LCL331_14_1"><sup>1</sup></a> iudicio principum maximorum, et magna civium laetitia dedicavit, ingratorum, ut res docuit apertissima.</p>
<p>4. Qui consumptis aliquot annis, domum eius in Transtiberino tractu pulcherrimam incenderunt,
ea re perciti, quod vilis quidam plebeius finxerat,<a class="footnoteLink" href="#note_LCL331_14_2" id="target_note_LCL331_14_2"><sup>2</sup></a> illum dixisse sine indice ullo vel teste, libenter se vino proprio calcarias exstincturum, quam id venditurum pretiis quibus sperabant.<a class="footnoteLink" href="#note_LCL331_14_3" id="target_note_LCL331_14_3"><sup>3</sup></a></p>
<p>5. Advenit post hunc urbis moderator Lampadius, ex praefecto praetorio, homo indignanter admodum sustinens, si (etiam cum spueret) non laudaretur, ut id quoque prudenter praeter alios faciens, sed non numquam severus et frugi.</p>
<p>6. Hic cum magnificos praetor ederet ludos, et uberrime largiretur, plebis

 





</p></section><notes><section class="footnotes"><ul><li class="note" id="note_LCL331_14_1"><a class="footnoteCrossrefLink" href="#target_note_LCL331_14_1" title="Click to highlight in text"><sup class="lineRef">1</sup><span class="italic">fruebatur dedit ipse,</span> V; <span class="italic">et a. p. e. atque firmissimo q. condidit,</span> added by G; <span class="italic">iudicio principum maximorum,</span> scripsi (cf. English note 3), om. <span class="italic">atque . . . condidit.</span></a></li><script type="text/javascript">document.getElementById('note_LCL331_14_1').style.display = "none";</script><li class="note" id="note_LCL331_14_2"><a class="footnoteCrossrefLink" href="#target_note_LCL331_14_2" title="Click to highlight in text"><sup class="lineRef">2</sup><span class="italic">plebeius finxerat,</span> EAG; <span class="italic">plebe eius infixerat,</span> V.</a></li><script type="text/javascript">document.getElementById('note_LCL331_14_2').style.display = "none";</script><li class="note" id="note_LCL331_14_3"><a class="footnoteCrossrefLink" href="#target_note_LCL331_14_3" title="Click to highlight in text"><sup class="lineRef">3</sup><span class="italic">sperabant,</span> Her. c.c.; <span class="italic">sperabatur,</span> V.</a></li><script type="text/javascript">document.getElementById('note_LCL331_14_3').style.display = "none";</script></ul></section></notes></section>