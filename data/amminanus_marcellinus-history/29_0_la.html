<section class="div1 language" lang="la"><header><hgroup><h1>Constantius et Gallus</h1></hgroup></header><section class="div2">
<p>ad Italiam properare blande hortaretur et<a class="footnoteLink" href="#note_LCL300_58_1" id="target_note_LCL300_58_1"><sup>1</sup></a> verecunde.</p>
<p>10. Qui cum venisset ob haec festinatis itineribus Antiochiam, praestrictis palatii ianuis, contempto Caesare quem videri decuerat, ad praetorium cum pompa sollemni perrexit, morbosque diu causatus, nec regiam introiit, nec processit in publicum, sed abditus multa in eius moliebatur exitium, addens quaedam relationibus supervacua, quas subinde mittebat<a class="footnoteLink" href="#note_LCL300_58_2" id="target_note_LCL300_58_2"><sup>2</sup></a> ad principem.</p>
<p>11. Rogatus ad ultimum, admissusque in consistorium, ambage nulla praegressa, inconsiderate et leviter, “Proficiscere” inquit (ut praeceptum est) “Caesar, sciens quod (si cessaveris) et tuas et palatii tui auferri iubebo prope diem annonas.” Hocque solo contumaciter dicto, subiratus abscessit, nec in conspectum eius postea venit, saepius arcessitus.</p>
<p>12. Hinc ille commotus, ut iniusta perferens et indigna, praefecti custodiam protectoribus mandaverat fidis. Quo conperto Montius tunc quaestor, acer<a class="footnoteLink" href="#note_LCL300_58_3" id="target_note_LCL300_58_3"><sup>3</sup></a> quidem sed ad lenitatem propensior, consulens in commune, advocatos palatinarum primos scholarum allocutus est mollius, docens nec decere haec fieri nec prodesse, addensque vocis obiurgatorio sonu, quod si id</p>
</section><notes><section class="footnotes"><ul><li class="note" id="note_LCL300_58_1"><a class="footnoteCrossrefLink" href="#target_note_LCL300_58_1" title="Click to highlight in text"><sup class="lineRef">1</sup><span class="italic">et</span>, added by BG, omitted by V.</a></li><script type="text/javascript">document.getElementById('note_LCL300_58_1').style.display = "none";</script><li class="note" id="note_LCL300_58_2"><a class="footnoteCrossrefLink" href="#target_note_LCL300_58_2" title="Click to highlight in text"><sup class="lineRef">2</sup><span class="italic">mittebat</span>, Petschenig; <span class="italic">dimittebat</span>, V.</a></li><script type="text/javascript">document.getElementById('note_LCL300_58_2').style.display = "none";</script><li class="note" id="note_LCL300_58_3"><a class="footnoteCrossrefLink" href="#target_note_LCL300_58_3" title="Click to highlight in text"><sup class="lineRef">3</sup><span class="italic">acer</span>, Gronov; <span class="italic">afen</span>, V; <span class="italic">Afer</span>, Bentley, Kiessling.</a></li><script type="text/javascript">document.getElementById('note_LCL300_58_3').style.display = "none";</script></ul></section></notes></section>