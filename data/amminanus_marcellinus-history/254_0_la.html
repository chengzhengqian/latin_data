<section class="div1 language" lang="la"><header><hgroup><h1>XVIII</h1></hgroup></header><section class="div2"><p class="noindent">

sperata ira et dolore exundans, nec fas ullum prae oculis habiturus, gentes in nos excitabat. Cumque crematis operibus (ut docuimus), pugna per aggeres celsos muris proximos temptaretur, ex aggestis erectis intrinsecus, quantum facere nitique poterant, nostri aequis viribus per ardua resistebant.</p>
<p>2. Et diu cruentum proelium stetit, nec metu mortis quisquam ex aliqua parte a studio propugnandi removebatur, eoque producta contentione, cum sors partium eventu regeretur indeclinabili, diu laborata moles illa nostrorum, velut terrae quodam tremore quassata<a class="footnoteLink" href="#note_LCL300_508_1" id="target_note_LCL300_508_1"><sup>1</sup></a> procubuit, et tamquam itinerario aggere, vel superposito ponte, complanatum spatium, quod inter murum<a class="footnoteLink" href="#note_LCL300_508_2" id="target_note_LCL300_508_2"><sup>2</sup></a> congestamque forinsecus struem hiabat, patefecit hostibus transitum, nullis obicibus impeditum, et pars pleraque militum deiectorum oppressa vel debilitata cessavit.<a class="footnoteLink" href="#note_LCL300_508_3" id="target_note_LCL300_508_3"><sup>3</sup></a></p>
<p>3. Concursum est tamen undique ad propulsationem periculi tam abrupti, et festinandi studio aliis impedientibus alios, audacia hostium ipso successu crescebat.</p>
<p>4. Accitis igitur regis imperio proeliatoribus<a class="footnoteLink" href="#note_LCL300_508_4" id="target_note_LCL300_508_4"><sup>4</sup></a> universis, strictoque comminus ferro, cum sanguis utrubique immensis caedibus funderetur, oppilatae<a class="footnoteLink" href="#note_LCL300_508_5" id="target_note_LCL300_508_5"><sup>5</sup></a> sunt corporibus fossae latiorque via ideo pandebatur, et concursu copiarum ardenti iam





</p></section><notes><section class="footnotes"><ul><li class="note" id="note_LCL300_508_1"><a class="footnoteCrossrefLink" href="#target_note_LCL300_508_1" title="Click to highlight in text"><sup class="lineRef">1</sup><span class="italic">quassata</span>, EW<sup>2</sup>G; <span class="italic">quasina</span>, V.</a></li><script type="text/javascript">document.getElementById('note_LCL300_508_1').style.display = "none";</script><li class="note" id="note_LCL300_508_2"><a class="footnoteCrossrefLink" href="#target_note_LCL300_508_2" title="Click to highlight in text"><sup class="lineRef">2</sup><span class="italic">murum</span>, G; <span class="italic">muros</span>, Kiessling; <span class="italic">murorum</span>, V; <span class="italic">murorum ambitum</span>, Her.</a></li><script type="text/javascript">document.getElementById('note_LCL300_508_2').style.display = "none";</script><li class="note" id="note_LCL300_508_3"><a class="footnoteCrossrefLink" href="#target_note_LCL300_508_3" title="Click to highlight in text"><sup class="lineRef">3</sup><span class="italic">cessauit</span>, Clark; <span class="italic">cessabat</span>, EBG; <span class="italic">cessabit</span>, V.</a></li><script type="text/javascript">document.getElementById('note_LCL300_508_3').style.display = "none";</script><li class="note" id="note_LCL300_508_4"><a class="footnoteCrossrefLink" href="#target_note_LCL300_508_4" title="Click to highlight in text"><sup class="lineRef">4</sup><span class="italic">proeliatoribus</span>, vulgo; <span class="italic">praedatoribus</span>, V.</a></li><script type="text/javascript">document.getElementById('note_LCL300_508_4').style.display = "none";</script><li class="note" id="note_LCL300_508_5"><a class="footnoteCrossrefLink" href="#target_note_LCL300_508_5" title="Click to highlight in text"><sup class="lineRef">5</sup><span class="italic">oppilatae</span>, Gronov. pater; <span class="italic">oppletae</span>, W<sup>2</sup>; <span class="italic">appellatae</span>, V.</a></li><script type="text/javascript">document.getElementById('note_LCL300_508_5').style.display = "none";</script></ul></section></notes></section>