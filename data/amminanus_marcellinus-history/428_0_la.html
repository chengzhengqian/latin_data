<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

per sublimia gradiens, sermonum amplitudine Iouis aemulus Platon,<a class="footnoteLink" href="#note_LCL315_308_1" id="target_note_LCL315_308_1"><sup>1</sup></a> visa Aegypto militavit sapientia gloriosa.</p>
<p>23. Homines autem Aegyptii plerique subfusculi sunt et atrati, magisque maestiores, gracilenti et aridi, ad singulos motus excandescentes, controversi et reposcones acerrimi. Erubescit apud eos siqui non infitiando tributa, plurimas in corpore vibices ostendat. Et nulla tormentorum vis inveniri adhuc potuit, quae obdurato illius tractus latroni invito elicere potuit, ut nomen proprium dicat.</p>
<p>24. Id autem notum est (ut annales veteres monstrant), quod Aegyptus omnis sub avitis<a class="footnoteLink" href="#note_LCL315_308_2" id="target_note_LCL315_308_2"><sup>2</sup></a> erat antea regibus, sed superatis apud Actium bello navali Antonio et Cleopatra, provinciae nomen accepit, ab Octaviano Augusto possessa. Aridiorem Libyam supremo Apionos regis consecuti sumus arbitrio, Cyrenas cum residuis civitatibus Libyae Pentapoleos, Ptolomaei liberalitate suscepimus. Evectus longius, ad ordinem remeabo coeptorum.</p>
</section><notes><section class="footnotes"><ul><li class="note" id="note_LCL315_308_1"><a class="footnoteCrossrefLink" href="#target_note_LCL315_308_1" title="Click to highlight in text"><sup class="lineRef">1</sup><span class="italic">Platon,</span> Val.; <span class="italic">non,</span> V (retained by A. de G.).</a></li><script type="text/javascript">document.getElementById('note_LCL315_308_1').style.display = "none";</script><li class="note" id="note_LCL315_308_2"><a class="footnoteCrossrefLink" href="#target_note_LCL315_308_2" title="Click to highlight in text"><sup class="lineRef">2</sup><span class="italic">avitis,</span> Pet. in Index; <span class="italic">amicis,</span> V.</a></li><script type="text/javascript">document.getElementById('note_LCL315_308_2').style.display = "none";</script></ul></section></notes></section>