<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

omnibus congruentibus abundabant, raptorum pleraque concorporalibus suis impertientes. Unde largiore admodum potu, saginisque distenti marcebant.</p>
<p>16. His relatione Immonis consortiumque cognitis,
Iulianus Constantinopoli etiam tum hibernans, sollerti remedio turbatis consuluit rebus, moxque Agilonem magistrum peditum ea tempestate probe cognitum miserat, ut viso honoratissimo viro, compertaque
per eum morte Constanti, solveretur obsidium.</p>
<p>17. Inter quae ne cessaret Aquileiae oppugnatio<a class="footnoteLink" href="#note_LCL315_150_1" id="target_note_LCL315_150_1"><sup>1</sup></a> cum in reliquis opera consumeretur in cassum, placuit resistentes acriter ad deditionem siti compelli, et ubi aquarum ductibus intersectis, nihilo minus celsiore fiducia repugnarent, flumen laboribus avertitur
magnis. Quod itidem frustra est factum. Attenuatis enim avidioribus bibendi subsidiis, hic quos temeritas clauserat, contenti putealibus aquis, parce vixerunt.</p>
<p>18. Quae dum agitantur casibus ante dictis, supervenit<a class="footnoteLink" href="#note_LCL315_150_2" id="target_note_LCL315_150_2"><sup>2</sup></a>
(ut praeceptum est) Agilo, scutorumque densitate contectus, prope fidenter accessit, multaque locutus et vera, quibus Constanti obitum, firmatumque
Iuliani docebat imperium, sine fine<a class="footnoteLink" href="#note_LCL315_150_3" id="target_note_LCL315_150_3"><sup>3</sup></a> conviciis confutabatur<a class="footnoteLink" href="#note_LCL315_150_4" id="target_note_LCL315_150_4"><sup>4</sup></a> ut fallax. Nec ei quisquam credidit




</p></section><notes><section class="footnotes"><ul><li class="note" id="note_LCL315_150_1"><a class="footnoteCrossrefLink" href="#target_note_LCL315_150_1" title="Click to highlight in text"><sup class="lineRef">1</sup><span class="italic">oppugnatio,</span> G; <span class="italic">circumvallatio,</span> Brakman; <span class="italic">aquilei</span> (lac. 15 letters) <span class="italic">cum,</span> V.</a></li><script type="text/javascript">document.getElementById('note_LCL315_150_1').style.display = "none";</script><li class="note" id="note_LCL315_150_2"><a class="footnoteCrossrefLink" href="#target_note_LCL315_150_2" title="Click to highlight in text"><sup class="lineRef">2</sup><span class="italic">supervenit,</span> G; <span class="italic">dictis</span> (lac. 19
letters) <span class="italic">nit ut,</span> V.</a></li><script type="text/javascript">document.getElementById('note_LCL315_150_2').style.display = "none";</script><li class="note" id="note_LCL315_150_3"><a class="footnoteCrossrefLink" href="#target_note_LCL315_150_3" title="Click to highlight in text"><sup class="lineRef">3</sup><span class="italic">sine fine,</span> Her.; <span class="italic">non sine,</span> G; <span class="italic">sine,</span> V.</a></li><script type="text/javascript">document.getElementById('note_LCL315_150_3').style.display = "none";</script><li class="note" id="note_LCL315_150_4"><a class="footnoteCrossrefLink" href="#target_note_LCL315_150_4" title="Click to highlight in text"><sup class="lineRef">4</sup><span class="italic">confutabatur,</span> Lind.; <span class="italic">conputabatur,</span> V.</a></li><script type="text/javascript">document.getElementById('note_LCL315_150_4').style.display = "none";</script></ul></section></notes></section>