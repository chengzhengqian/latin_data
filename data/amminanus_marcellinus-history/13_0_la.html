<section class="div1 language" lang="la"><header><hgroup><h1>Constantius et Gallus</h1></hgroup></header><section class="div2"><p class="noindent">

suorum indicio proditus, qui admissi flagitii metu exagitati, ad praesidia descivere Romana, absque ullo egressus effectu, deinde tabescebat immobilis.</p>
<h3>4. <span class="italic">Saracenorum irruptiones et mores.</span></h3>
<p>1. Saraceni tamen nec amici nobis umquam nec hostes optandi, ultro citroque discursantes, quicquid inveniri poterat momento temporis parvi vastabant, milvorum rapacium similes, qui si praedam dispexerint celsius, volatu rapiunt celeri, ac si<a class="footnoteLink" href="#note_LCL300_26_1" id="target_note_LCL300_26_1"><sup>1</sup></a> impetraverint, non immorantur.</p>
<p>2. Super quorum moribus licet in actibus principis Marci, et postea aliquotiens memini rettulisse,<a class="footnoteLink" href="#note_LCL300_26_2" id="target_note_LCL300_26_2"><sup>2</sup></a> tamen nunc quoque pauca de eisdem expediam carptim.</p>
<p>3. Apud has gentes, quarum exordiens initium ab Assyriis, ad Nili cataractas porrigitur, et confinia Blemmyarum, omnes pari sorte sunt bellatores, seminudi coloratis sagulis pube tenus amicti, equorum adiumento pernicium graciliumque camelorum per diversa reptantes, in tranquillis vel turbidis rebus; nec eorum quisquam aliquando stivam apprehendit, vel arborem colit, aut arva subigendo quaeritat victum, sed errant semper per spatia longe lateque distenta, sine lare sine sedibus fixis aut legibus; nec idem perferunt diutius caelum, aut tractus unius sol illis umquam placet.</p>
<p>4. Vita est illis semper in fuga, uxoresque mercennariae conductae ad tempus ex pacto, atque (ut sit species matrimonii,) dotis nomine futura coniunx hastam et tabernaculum




</p></section><notes><section class="footnotes"><ul><li class="note" id="note_LCL300_26_1"><a class="footnoteCrossrefLink" href="#target_note_LCL300_26_1" title="Click to highlight in text"><sup class="lineRef">1</sup><span class="italic">ac si</span>, Mommsen; <span class="italic">aut si</span>, V.</a></li><script type="text/javascript">document.getElementById('note_LCL300_26_1').style.display = "none";</script><li class="note" id="note_LCL300_26_2"><a class="footnoteCrossrefLink" href="#target_note_LCL300_26_2" title="Click to highlight in text"><sup class="lineRef">2</sup><span class="italic">memini rettulisse</span>, Kiessling; <span class="italic">meminerit tulisse</span>, V.</a></li><script type="text/javascript">document.getElementById('note_LCL300_26_2').style.display = "none";</script></ul></section></notes></section>