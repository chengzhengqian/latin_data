<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2">
<p>17. Ingresso post haec Palladio Africam, Romanus,
quas ob res venerat ante praestructurus,<a class="footnoteLink" href="#note_LCL331_178_1" id="target_note_LCL331_178_1"><sup>1</sup></a> ut securitatem
suam in tuto locaret, numerorum principiis
per quosdam secretorum mandaverat conscios, ut ei tamquam potenti et palatii summatibus proximo,
stipendii, quod pertulerat, praestarent maximam
partem: et ita est factum.</p>
<p>18. Confestimque ille ditatus perrexit ad Lepcim, utque ad veritatis perveniret indaginem, Erecthium et Aristomenem facundos municipes et insignes, libere suas civiumque et finitimorum retexentes aerumnas, ad loca vastata secum eduxit.</p>
<p>19. Quibus aperte cuncta monstrantibus,
luctuosis provinciae cineribus visis revertit, Romanumque ut desidem increpans, relaturum se cuncta verissime, quae viderat, minabatur ad principem.
Atque ille ira percitus et dolore, se quoque mox referre firmavit, quod missus ut notarius incorruptus,
donativum militis omne in quaestus averterit proprios.</p>
<p>20. Qua gratia flagitiorum arbitra
conscientia, cum Romano deinde Palladius concordabat, reversusque ad comitatum, arte mendaciorum
impia Valentinianum fefellerat, Tripolitanos frustra queri commemorans. Ideoque rursus ad Africam cum Iovino postremo omnium legatorum remittitur—Pancratius enim decesserat apud Treveros—ut
cum vicario ipse merita legationis quoque

</p></section><notes><section class="footnotes"><ul><li class="note" id="note_LCL331_178_1"><a class="footnoteCrossrefLink" href="#target_note_LCL331_178_1" title="Click to highlight in text"><sup class="lineRef">1</sup><span class="italic">praestructurus,</span> Gardt.; <span class="italic">praestructis,</span> Harmon; <span class="italic">proestructus,</span> V.</a></li><script type="text/javascript">document.getElementById('note_LCL331_178_1').style.display = "none";</script></ul></section></notes></section>