<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

gesta narranti, antequam pacta salute, susceptus ad pugnaculum solus, fide religiosius reddita, ea quae docuerat, replicaret.</p>
<p>19. His auditis ex diuturno angore portis reclusis omnes effusi, suscepere laeti pacificum ducem, seque purgantes, Nigrinum totius furoris auctorem, paucosque alios obtulerunt, eorum supplicio laesae crimina maiestatis et urbis aerumnas
expiari poscentes.</p>
<p>20. Paucis denique post diebus, exploratius spectato negotio, Mamertino tum iudicante, praefecto praetorio, Nigrinus ut acerrimus belli instinctor, exustus est vivus. Romulus vero post eum et Sabostius<a class="footnoteLink" href="#note_LCL315_152_1" id="target_note_LCL315_152_1"><sup>1</sup></a> curiales, convicti, sine respectu periculi studia sevisse discordiarum, poenali consumpti sunt ferro. Residui omnes abierunt<a class="footnoteLink" href="#note_LCL315_152_2" id="target_note_LCL315_152_2"><sup>2</sup></a> innoxii,
quos ad certaminum rabiem necessitas egerat, non voluntas. Id enim aequitate pensata, statuerat placabilis imperator et clemens.</p>
<p>21. Et haec quidem postea gesta sunt. Iulianus vero agens etiam tum apud Naessum, curis altioribus stringebatur, multa utrimque pertimescens. Formidabat
enim ne clausorum militum apud Aquileiam repentino assultu, obseratis angustiis Alpium Iuliarum, provincias et adminicula perderet, quae exinde sperabat
in dies.</p>
<p>22. Itidemque opes Orientis magnopere verebatur audiens dispersum per Thracias militem,


</p></section><notes><section class="footnotes"><ul><li class="note" id="note_LCL315_152_1"><a class="footnoteCrossrefLink" href="#target_note_LCL315_152_1" title="Click to highlight in text"><sup class="lineRef">1</sup>Perhaps <span class="italic">Sallustius,</span> Clark.</a></li><script type="text/javascript">document.getElementById('note_LCL315_152_1').style.display = "none";</script><li class="note" id="note_LCL315_152_2"><a class="footnoteCrossrefLink" href="#target_note_LCL315_152_2" title="Click to highlight in text"><sup class="lineRef">2</sup><span class="italic">residuo omnes abierunt,</span> G; <span class="italic">resdu</span> (lac. 12 letters) <span class="italic">nes alterunt,</span> V.</a></li><script type="text/javascript">document.getElementById('note_LCL315_152_2').style.display = "none";</script></ul></section></notes></section>