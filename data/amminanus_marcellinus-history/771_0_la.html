<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

Graece respondit, atque ut philosophus veritatis professor, quaerente curatius principe, si hi qui misere ex animo bene sentiunt de praefecto, “gementes,” inquit, “et inviti.”</p>
<p>10. Quo ille verbo tamquam telo perculsus, actus eius ut sagax bestia rimabatur, genuino percunctando sermone quos noscitabat, ubinam ille esset (verbi gratia) honore suos antecellens<a class="footnoteLink" href="#note_LCL331_340_1" id="target_note_LCL331_340_1"><sup>1</sup></a> et nomine, vel ille dives, aut alius ordinis<a class="footnoteLink" href="#note_LCL331_340_2" id="target_note_LCL331_340_2"><sup>2</sup></a> primus. Cumque disceret perisse aliquem laqueo, abisse alium trans mare, conscivisse sibi alium mortem aut plumbo vita erepta exstinctum, in immensum excanduit, urente irarum nutrimenta tunc officiorum magistro Leone (pro nefas!) ipso quoque praefecturam, ut e celsiore scopulo caderet, affectante: quam si adeptus rexisset, prae his quae erat ausurus, administratio Probi ferebatur in caelum.</p>
<p>11. Agens itaque apud Carnuntum imperator per continuos tres menses aestivos arma parabat et alimenta, siqua fors secundasset, pervasurus opportune
Quados, tumultus atrocis auctores; in quo oppido Faustinus, filius sororis Viventii praefecti




</p></section><notes><section class="footnotes"><ul><li class="note" id="note_LCL331_340_1"><a class="footnoteCrossrefLink" href="#target_note_LCL331_340_1" title="Click to highlight in text"><sup class="lineRef">1</sup><span class="italic">suos antecellens,</span> Her.; <span class="italic">inter suos antecellens,</span> G.; <span class="italic">ante suos cellens,</span> Val., V (tr.).</a></li><script type="text/javascript">document.getElementById('note_LCL331_340_1').style.display = "none";</script><li class="note" id="note_LCL331_340_2"><a class="footnoteCrossrefLink" href="#target_note_LCL331_340_2" title="Click to highlight in text"><sup class="lineRef">2</sup><span class="italic">ordinis,</span> V; <span class="italic">sui ordinis,</span>
Her. (cf. xxviii. <span class="bold">6,</span> 4).</a></li><script type="text/javascript">document.getElementById('note_LCL331_340_2').style.display = "none";</script></ul></section></notes></section>