<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

obsidionalibus coronis donati, et pro contione laudati, veterum more.</p>
<p>25. Tandem nudata, reseratis aditibus multis, lapsura invaditur civitas, et sine sexus discrimine vel aetatis, quicquid impetus repperit, potestas iratorum absumpsit, alii exitii imminentis timore, cum hinc ignis inde mucrones urgerent, ultimum flentes, e muris acti sua sponte praecipites, membrisque omnibus infirmati, vitam morte 
funestiorem paulisper, dum caederentur egerunt.</p>
<p>26. Extractus est autem vivus cum satellitibus octoginta Nabdates, praesidiorum magister, quem oblatum sibi cum aliis servari iussit intactum, serenus imperator et clemens.</p>
<p>Divisa itaque perpensis meritis et laboribus praeda, ipse (ut erat parvo contentus), mutum puerum oblatum sibi suscepit gesticularium, multa quae callebat, nutibus venustissimis explicantem, e tribus aureis nummis,<a class="footnoteLink" href="#note_LCL315_444_1" id="target_note_LCL315_444_1"><sup>1</sup></a> partae victoriae praemium iucundum
(ut existimabat) et gratum.</p>
<p>27. Ex virginibus autem, quae speciosae sunt captae ut in Perside, ubi feminarum pulcritudo excellit, nec contrectare




</p></section><notes><section class="footnotes"><ul><li class="note" id="note_LCL315_444_1"><a class="footnoteCrossrefLink" href="#target_note_LCL315_444_1" title="Click to highlight in text"><sup class="lineRef">1</sup><span class="italic">e tribus aureis nummis,</span> Pet.; <span class="italic">tris aureos nummos,</span> Haupt; <span class="italic">et tribus a.n.,</span> V.</a></li><script type="text/javascript">document.getElementById('note_LCL315_444_1').style.display = "none";</script></ul></section></notes></section>