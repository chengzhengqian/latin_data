<section class="div1 language" lang="la"><header><hgroup><h1>XVIII</h1></hgroup></header><section class="div2"><p class="noindent">

ubi nec arbores nec frutecta nec quicquam praeter herbas humiles visebatur.</p>
<p>15. Excogitatum est ergo ut ardente superposita lampade, et circumligata ne rueret, iumentum solum quod eam vehebat solutum, sine rectore laevorsus ire permitteretur, cum nos ad montanos excessus dextra positos tenderemus, ut praelucere sebalem facem duci lenius gradienti, Persae credentes, eum tenerent potissimum cursum; quod ni fuisset praevisum, circumventi et capti, sub dicionem venissemus hostilem.</p>
<p>16. Hoc extracti periculo, cum ad nemorosum quendam locum vineis arbustisque pomiferis consitum, Meiacarire nomine venissemus, cui fontes dedere vocabulum gelidi, dilapsis<a class="footnoteLink" href="#note_LCL300_442_1" id="target_note_LCL300_442_1"><sup>1</sup></a> accolis omnibus, solum in remoto secessu latentem invenimus militem, qui oblatus duci et locutus varia prae timore, ideoque suspectus, adigente metu qui intentabatur,<a class="footnoteLink" href="#note_LCL300_442_2" id="target_note_LCL300_442_2"><sup>2</sup></a> pandit rerum integram fidem, docetque quod apud Parisios natus in Galliis, et equestri militans turma, vindictam quondam commissi facinoris timens, ad Persas abierat profugus, exindeque morum probitate spectata, sortita coniuge liberisque susceptis, speculatorem se missum ad nostra, saepe



</p></section><notes><section class="footnotes"><ul><li class="note" id="note_LCL300_442_1"><a class="footnoteCrossrefLink" href="#target_note_LCL300_442_1" title="Click to highlight in text"><sup class="lineRef">1</sup><span class="italic">dilapsis</span>, Cornelissen; <span class="italic">lapsis</span>, V.</a></li><script type="text/javascript">document.getElementById('note_LCL300_442_1').style.display = "none";</script><li class="note" id="note_LCL300_442_2"><a class="footnoteCrossrefLink" href="#target_note_LCL300_442_2" title="Click to highlight in text"><sup class="lineRef">2</sup><span class="italic">intentatur</span>, suggested by Clark, c.c.</a></li><script type="text/javascript">document.getElementById('note_LCL300_442_2').style.display = "none";</script></ul></section></notes></section>