<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

non ut philosophus veritatis indagandae professor.</p>
<p>2. Laudari enim poterat, si saltem moderatos quosdam
licet paucos retinuisset, morumque probitate compertos. Namque fatendum est, pleramque eorum partem vitiorum omnium seminarium effusius aluisse, ita ut rem publicam infecerint cupiditatibus pravis, plusque exemplis, quam peccandi licentia, laederent multos.</p>
<p>3. Pasti enim ex his quidam templorum spoliis et lucra ex omni odorantes occasione, ab egestate infima ad saltum<a class="footnoteLink" href="#note_LCL315_198_1" id="target_note_LCL315_198_1"><sup>1</sup></a> sublati divitiarum ingentium
nec largiendi nec rapiendi nec absumendi tenuere
aliquem modum, aliena invadere semper assuefacti.</p>
<p>4. Unde fluxioris vitae initia pullularunt, et periuria, et nullus existimationis respectus, demensque superbia fidem suam probrosis quaestibus
polluebat.</p>
<p>5. Inter quae ingluvies<a class="footnoteLink" href="#note_LCL315_198_2" id="target_note_LCL315_198_2"><sup>2</sup></a> et gurgites
crevere praerupti conviviorum, et pro victorialibus
epulares triumphi, ususque abundantes<a class="footnoteLink" href="#note_LCL315_198_3" id="target_note_LCL315_198_3"><sup>3</sup></a> serici et textiles auctae sunt artes, et culinarum sollicitior cura, et ambitiosa ornatarum domorum exquisita sunt spatia, quorum mensuram si in agris consul Quinctius possedisset, amiserat etiam post dictaturam
gloriam paupertatis.</p>
<p>6. Quibus tam maculosis accessere flagitia disciplinae
castrensis, cum miles cantilenas meditaretur, pro iubilo molliores: et non saxa (ut erant<a class="footnoteLink" href="#note_LCL315_198_4" id="target_note_LCL315_198_4"><sup>4</sup></a> antehac)




</p></section><notes><section class="footnotes"><ul><li class="note" id="note_LCL315_198_1"><a class="footnoteCrossrefLink" href="#target_note_LCL315_198_1" title="Click to highlight in text"><sup class="lineRef">1</sup><span class="italic">culmen altum,</span> suggested by Her.; <span class="italic">altum,</span> Haupt; <span class="italic">fastum,</span> Corn.</a></li><script type="text/javascript">document.getElementById('note_LCL315_198_1').style.display = "none";</script><li class="note" id="note_LCL315_198_2"><a class="footnoteCrossrefLink" href="#target_note_LCL315_198_2" title="Click to highlight in text"><sup class="lineRef">2</sup><span class="italic">ingluvies,</span> E, Lind.; <span class="italic">glubies,</span> V (corr.
by V<sup>3</sup>).</a></li><script type="text/javascript">document.getElementById('note_LCL315_198_2').style.display = "none";</script><li class="note" id="note_LCL315_198_3"><a class="footnoteCrossrefLink" href="#target_note_LCL315_198_3" title="Click to highlight in text"><sup class="lineRef">3</sup><span class="italic">abundantes,</span> Lind.; <span class="italic">abundantis,</span> V.</a></li><script type="text/javascript">document.getElementById('note_LCL315_198_3').style.display = "none";</script><li class="note" id="note_LCL315_198_4"><a class="footnoteCrossrefLink" href="#target_note_LCL315_198_4" title="Click to highlight in text"><sup class="lineRef">4</sup><span class="italic">saxa</span> (<span class="italic">ut erant antehac</span>), Pighius; <span class="italic">saxa merant uthac,</span> V (c add. V<sup>2,</sup> <span class="italic">ut hac,</span> del. V<sup>3</sup>).</a></li><script type="text/javascript">document.getElementById('note_LCL315_198_4').style.display = "none";</script></ul></section></notes></section>