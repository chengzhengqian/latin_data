<section class="div1 language" lang="la"><header><hgroup><h1>XVIII</h1></hgroup></header><section class="div2"><p class="noindent">

veros nuntios reportasse. At nunc se a Tamsapore et Nohodare optimatibus missum, qui catervas ductaverant praedatorum, ad eos redire quae didicerat perlaturum. Post haec, adiectis quae agi in parte diversa norat, occiditur.</p>
<p>17. Proinde curarum crescente sollicitudine, inde passibus citis Amidam pro temporis copia venimus, civitatem postea secutis cladibus inclutam. Quo reversis exploratoribus nostris, in vaginae internis notarum figuris membranam repperimus scriptam, a Procopio ad nos perferri mandatam, quem legatum ad Persas antea missum cum comite Lucilliano praedixi, haec consulto obscurius indicantem, ne captis baiulis, sensuque intellecto scriptorum, excitaretur materia funestissima.</p>
<p>18. “Amendatis procul Graiorum legatis, forsitan et necandis, rex ille<a class="footnoteLink" href="#note_LCL300_444_1" id="target_note_LCL300_444_1"><sup>1</sup></a> longaevus non contentus Hellesponto, iunctis Grenici<a class="footnoteLink" href="#note_LCL300_444_2" id="target_note_LCL300_444_2"><sup>2</sup></a> et Rhyndaci pontibus, Asiam cum numerosis populis pervasurus adveniet, suopte ingenio irritabilis et asperrimus, auctore et incensore Hadriani quondam Romani Principis successore; actum et conclamatum est, ni caverit Graecia.”</p>
<p>19. Qui textus significabat Persarum regem transitis fluminibus Anzaba et Tigride, Antonino hortante,





</p></section><notes><section class="footnotes"><ul><li class="note" id="note_LCL300_444_1"><a class="footnoteCrossrefLink" href="#target_note_LCL300_444_1" title="Click to highlight in text"><sup class="lineRef">1</sup><span class="italic">ill</span>(<span class="italic">e</span>), added by Clark; <span class="italic">vel</span>, E. Meurig Davies; <span class="italic">flongeuus</span> V.</a></li><script type="text/javascript">document.getElementById('note_LCL300_444_1').style.display = "none";</script><li class="note" id="note_LCL300_444_2"><a class="footnoteCrossrefLink" href="#target_note_LCL300_444_2" title="Click to highlight in text"><sup class="lineRef">2</sup><span class="italic">Grenici</span>, Her.; <span class="italic">graenicia</span>, V.</a></li><script type="text/javascript">document.getElementById('note_LCL300_444_2').style.display = "none";</script></ul></section></notes></section>