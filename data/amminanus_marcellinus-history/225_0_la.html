<section class="div1 language" lang="la"><header><hgroup><h1>XVIII</h1></hgroup></header><section class="div2"><p class="noindent">

potuit sperari reversi, confirmavimus animos haesitantium, unum e navalibus pontem transisse reges absque ulla circumitione perdoctos.</p>
<p>3. Extemplo igitur equites citi mittuntur ad Cassianum, Mesopotamiae ducem, rectoremque provinciae tunc<a class="footnoteLink" href="#note_LCL300_450_1" id="target_note_LCL300_450_1"><sup>1</sup></a> Euphronium, compulsuri agrestes cum familiis et pecoribus universis ad tutiora transire,<a class="footnoteLink" href="#note_LCL300_450_2" id="target_note_LCL300_450_2"><sup>2</sup></a> et agiliter deseri Carras, oppidum invalidis circumdatum muris; super his campos omnes incendi, ne pabulorum suppeteret copia.</p>
<p>4. Et imperatis sine mora completis, iniecto igni furentis elementi vis maxima, frumenta omnia cum iam stipula flaventi turgerent, herbasque pubentes ita contorruit, ut ad usque Euphraten, ab ipsis marginibus Tigridis, nihil viride cerneretur. Tunc exustae sunt ferae complures, maximeque leones, per ea loca saevientes immaniter, consumi vel caecari sueti paulatim hoc modo.</p>
<p>5. Inter harundineta Mesopotamiae fluminum et frutecta, leones vagantur innumeri, clementia hiemis ibi mollissimae semper innocui. At ubi solis radiis exarserit tempus, in regionibus aestu ambustis, vapore sideris et magnitudine culicum agitantur, quorum examinibus per eas terras referta sunt omnia. Et quoniam oculos, quasi umida


</p></section><notes><section class="footnotes"><ul><li class="note" id="note_LCL300_450_1"><a class="footnoteCrossrefLink" href="#target_note_LCL300_450_1" title="Click to highlight in text"><sup class="lineRef">1</sup><span class="italic">tunc</span> after <span class="italic">Cassianum</span>, GÃ¼nther, Mommsen; after <span class="italic">prouinciae</span>, V.</a></li><script type="text/javascript">document.getElementById('note_LCL300_450_1').style.display = "none";</script><li class="note" id="note_LCL300_450_2"><a class="footnoteCrossrefLink" href="#target_note_LCL300_450_2" title="Click to highlight in text"><sup class="lineRef">2</sup><span class="italic">transire compelli et</span>, VEBG, Bentley (<span class="italic">confestim</span>, Pet.).</a></li><script type="text/javascript">document.getElementById('note_LCL300_450_2').style.display = "none";</script></ul></section></notes></section>