<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

quieti sunt homines et sedati, adhibentes vomeri curam, et proventibus fructuariis victitantes.</p>
<p>33. A quibus per varia regna diducti itineribus modicis Tauri dissociantur, inter quos immani diritate terribiles Arichi<a class="footnoteLink" href="#note_LCL315_232_1" id="target_note_LCL315_232_1"><sup>1</sup></a> et Sinchi et Napaei, intendente
saevitiam licentia diuturna, indidere mari nomen inhospitali, et a contrario per cavillationem Pontus Εὔξεινος appellatur, ut εὐήθη Graeci dicimus stultum et noctem εὐφρόνην, et furias εὐμενίδας.</p>
<p>34. Deos<a class="footnoteLink" href="#note_LCL315_232_2" id="target_note_LCL315_232_2"><sup>2</sup></a> enim hostiis litantes humanis et immolantes
advenas Dianae, quae apud eos dicitur Orsiloche, caesorum capita fani parietibus praefigebant,
velut fortium perpetua monumenta facinorum.</p>
<p>35. In hac Taurica insula Leuce sine habitatoribus
ullis Achilli est dedicata. In quam si fuerint quidam
forte delati, visis antiquitatis vestigiis temploque et donariis eidem heroi consecratis, vesperi repetunt naves: aiunt enim non sine discrimine vitae illic quemquam pernoctare. Ibi et aquae sunt, et candidae
aves nascuntur, alcyonibus similes, super quarum origine et Hellespontiacis proeliis tempore






</p></section><notes><section class="footnotes"><ul><li class="note" id="note_LCL315_232_1"><a class="footnoteCrossrefLink" href="#target_note_LCL315_232_1" title="Click to highlight in text"><sup class="lineRef">1</sup><span class="italic">Arichi,</span> Wagner, Kellerbauer; <span class="italic">Arinchi,</span> V.</a></li><script type="text/javascript">document.getElementById('note_LCL315_232_1').style.display = "none";</script><li class="note" id="note_LCL315_232_2"><a class="footnoteCrossrefLink" href="#target_note_LCL315_232_2" title="Click to highlight in text"><sup class="lineRef">2</sup><span class="italic">deos,</span>
V; <span class="italic">diis,</span> G; <span class="italic">deus,</span> b.</a></li><script type="text/javascript">document.getElementById('note_LCL315_232_2').style.display = "none";</script></ul></section></notes></section>