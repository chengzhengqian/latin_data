<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2">
<p>callens, et ea tempestate nimium potens. Ut enim subterraneus serpens, foramen subsidens occultum, adsultu subito singulos transitores observans incessit, ita ille odio alienae sortis<a class="footnoteLink" href="#note_LCL300_114_1" id="target_note_LCL300_114_1"><sup>1</sup></a> etiam post adeptum summum<a class="footnoteLink" href="#note_LCL300_114_2" id="target_note_LCL300_114_2"><sup>2</sup></a> militiae munus, nec laesus aliquando nec lacessitus, inexplebili quodam laedendi proposito, conscientiam polluebat.</p>
<p>5. Igitur paucis arcanorum praesentibus<a class="footnoteLink" href="#note_LCL300_114_3" id="target_note_LCL300_114_3"><sup>3</sup></a> consciis, latenter cum imperatore sententia diu digesta,<a class="footnoteLink" href="#note_LCL300_114_4" id="target_note_LCL300_114_4"><sup>4</sup></a> id sederat, ut nocte ventura, procul a conspectu militarium raptus, Ursicinus indemnatus occideretur, ut quondam Domitius Corbulo dicitur caesus, in colluvione illa Neroniani saeculi provinciarum fidus defensor et cautus.</p>
<p>6. Quibus ita compositis, cum ad hoc destinati praedictum tempus operirentur, consilio in lenitudinem flexo, facinus impium ad deliberationem secundam differri praeceptum est.</p>
<p>7. Indeque ad Iulianum, recens perductum, calumniarum vertitur machina, memorabilem postea principem, gemino crimine, ut iniquitas aestimabat, implicitum: quod a Macelli fundo, in Cappadocia posito, ad Asiam demigrarat, liberalium desiderio doctrinarum, et<a class="footnoteLink" href="#note_LCL300_114_5" id="target_note_LCL300_114_5"><sup>5</sup></a> per Constantinopolim transeuntem








</p></section><notes><section class="footnotes"><ul><li class="note" id="note_LCL300_114_1"><a class="footnoteCrossrefLink" href="#target_note_LCL300_114_1" title="Click to highlight in text"><sup class="lineRef">1</sup><span class="italic">odio alienae sortis</span>, Pet.; <span class="italic">addiemaesortes</span>, V.</a></li><script type="text/javascript">document.getElementById('note_LCL300_114_1').style.display = "none";</script><li class="note" id="note_LCL300_114_2"><a class="footnoteCrossrefLink" href="#target_note_LCL300_114_2" title="Click to highlight in text"><sup class="lineRef">2</sup><span class="italic">adeptum summum</span>, added in lac. of 15 letters, Clark.</a></li><script type="text/javascript">document.getElementById('note_LCL300_114_2').style.display = "none";</script><li class="note" id="note_LCL300_114_3"><a class="footnoteCrossrefLink" href="#target_note_LCL300_114_3" title="Click to highlight in text"><sup class="lineRef">3</sup><span class="italic">praesentibus</span>, Heraeus; <span class="italic">praefectibus</span>, V.</a></li><script type="text/javascript">document.getElementById('note_LCL300_114_3').style.display = "none";</script><li class="note" id="note_LCL300_114_4"><a class="footnoteCrossrefLink" href="#target_note_LCL300_114_4" title="Click to highlight in text"><sup class="lineRef">4</sup><span class="italic">diu digesta</span>, added in lac. of 9 letters, Nov√°k (cf. xv. 4, 1; xiv. 6, 14).</a></li><script type="text/javascript">document.getElementById('note_LCL300_114_4').style.display = "none";</script><li class="note" id="note_LCL300_114_5"><a class="footnoteCrossrefLink" href="#target_note_LCL300_114_5" title="Click to highlight in text"><sup class="lineRef">5</sup><span class="italic">et</span>, added by G; V omits.</a></li><script type="text/javascript">document.getElementById('note_LCL300_114_5').style.display = "none";</script></ul></section></notes></section>