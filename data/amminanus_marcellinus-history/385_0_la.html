<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

niam, in qua Thynia et Mariandena sunt regiones et Amyci saevitia Bebryces exempti virtute Pollucis, remotaque statio, in qua volitantes minaciter harpyias
Phineus vates horrebat; per quae litora in sinus oblongos curvatus Sangarius et Phyllis et Lycus<a class="footnoteLink" href="#note_LCL315_222_1" id="target_note_LCL315_222_1"><sup>1</sup></a> et Rheba fluvii funduntur in maria, quibus controversae cyaneae sunt Symplegades, gemini scopuli in vertices undique porrecti deruptos,<a class="footnoteLink" href="#note_LCL315_222_2" id="target_note_LCL315_222_2"><sup>2</sup></a> assueti priscis saeculis obviam sibi cum horrendo fragore collisis molibus ferri, cedentesque retrorsus acri assultu, ad ea reverti quae pulsarant. Per has saxorum dehiscentium concursantiumque crebritates
si etiam ales intervolasset, nulla celeritate pinnarum eripi poterat quin interiret oppressa.</p>
<p>15. Hi scopuli cum eos Argo prima omnium navis Colchos as direptionem aurei properans velleris praeterisset innoxia, immobiles turbine circumfracto stetere concorporati, ut eos aliquando fuisse diremptos
nulli nunc conspicantium credant, nisi super hoc congruerent omnes priscorum carminum cantus.</p>
<p>16. Post Bithyniae partem provinciae Pontus et Paphlagonia protenduntur, in quibus Heraclea et Sinope et Polemonion, et Amisos amplae sunt civitates, et Tios et Amastris, omnes ab auspicio diligentia fundatae Graecorum, et Cerasus, unde





</p></section><notes><section class="footnotes"><ul><li class="note" id="note_LCL315_222_1"><a class="footnoteCrossrefLink" href="#target_note_LCL315_222_1" title="Click to highlight in text"><sup class="lineRef">1</sup><span class="italic">Lycus,</span> Lind.; <span class="italic">bycus,</span> V.</a></li><script type="text/javascript">document.getElementById('note_LCL315_222_1').style.display = "none";</script><li class="note" id="note_LCL315_222_2"><a class="footnoteCrossrefLink" href="#target_note_LCL315_222_2" title="Click to highlight in text"><sup class="lineRef">2</sup><span class="italic">deruptos,</span> Her.; <span class="italic">diruptos,</span> T<sup>2</sup>AG; <span class="italic">diruptis,</span> V<sup>2</sup> (from <span class="italic">dirubtis,</span> V).</a></li><script type="text/javascript">document.getElementById('note_LCL315_222_2').style.display = "none";</script></ul></section></notes></section>