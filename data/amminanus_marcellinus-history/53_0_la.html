<section class="div1 language" lang="la"><header><hgroup><h1>Constantius et Gallus</h1></hgroup></header><section class="div2"><p class="noindent">

nobilitarunt, et praefecturae.</p>
<p>28. Fuit<a class="footnoteLink" href="#note_LCL300_106_1" id="target_note_LCL300_106_1"><sup>1</sup></a> autem forma conspicuus bona, decente filo corporis membrorumque recta compage, flavo capillo et molli, barba licet recens emergente lanugine tenera, ita tamen ut maturius auctoritas emineret; tantum a temperatis moribus Iuliani differens fratris, quantum inter Vespasiani filios fuit Domitianum et Titum.</p>
<p>29. Assumptus autem in amplissimum fortunae fastigium, versabilis eius motus expertus est, qui ludunt mortalitatem, nunc evehentes quosdam in sidera, nunc ad Cocyti profunda mergentes. Cuius rei cum innumera sint exempla, pauca tactu summo transcurram.</p>
<p>30. Haec fortuna mutabilis et inconstans fecit Agathoclem Siculum ex figulo regem, et Dionysium, gentium quondam terrorem, Corinthi litterario ludo praefecit.</p>
<p>31. Haec Adramytenum Andriscum, in fullonio natum, ad Pseudophilippi nomen evexit, et Persei legitimum filium artem ferrariam ob quaerendum docuit victum.</p>
<p>32. Eadem Mancinum post imperium dedidit<a class="footnoteLink" href="#note_LCL300_106_2" id="target_note_LCL300_106_2"><sup>2</sup></a> Numantinis, Samnitum atrocitati Veturium, et Claudium Corsis, substravitque feritati Carthaginis Regulum; istius iniquitate Pompeius, post quaesitum Magni ex




</p></section><notes><section class="footnotes"><ul><li class="note" id="note_LCL300_106_1"><a class="footnoteCrossrefLink" href="#target_note_LCL300_106_1" title="Click to highlight in text"><sup class="lineRef">1</sup><span class="italic">fuit</span>, in lac. of 5 letters, EDW<sup>2</sup>NA (defendo, cf. Suet., <span class="italic">Aug.</span> 79, 1, <span class="italic">Tib.</span> 68, 1, <span class="italic">Calig.</span> 50, 1); <span class="italic">erat</span>, Brakman (cf. xxv. 4, 22).</a></li><script type="text/javascript">document.getElementById('note_LCL300_106_1').style.display = "none";</script><li class="note" id="note_LCL300_106_2"><a class="footnoteCrossrefLink" href="#target_note_LCL300_106_2" title="Click to highlight in text"><sup class="lineRef">2</sup><span class="italic">dedidit</span>, Val.; <span class="italic">dedit</span>, V.</a></li><script type="text/javascript">document.getElementById('note_LCL300_106_2').style.display = "none";</script></ul></section></notes></section>