<section class="div1 language" lang="la"><header><hgroup><h1>Valantinianus Valens Gratianus</h1></hgroup></header><section class="div2"><p class="noindent">

pendere quos regis, nihil alienum putare, quod ad Romani imperii pertinet statum.<a class="footnoteLink" href="#note_LCL331_42_1" id="target_note_LCL331_42_1"><sup>1</sup></a></p>
<p>13. Haec pro tempore praecepisse sufficiet, cetera monere non desinam. Nunc reliqui vos estis, rerum maximi defensores, quos rogo et obtestor, ut accrescentem imperatorem fidei vestrae commissum, servetis affectione fundata.”</p>
<p>14. His dictis sollemnitate omni firmatis, Eupraxius
(Caesariensis Maurus) magister ea tempestate memoriae, primus omnium exclamavit: “Familia Gratiani hoc meretur” statimque promotus quaestor multa et prudentibus aemulanda bonae fiduciae reliquit exempla, nusquam a statu naturae discedens intrepidae, sed constans semper legumque similis, quas omnibus una eademque voce loqui in multiplicibus
advertimus causis: qui tunc magis in suscepta parte iustitiae permanebat, cum eum recta monentem, exagitaret minax imperator et nimius.</p>
<p>15. Consurrectum est post haec in laudes maioris principis et novelli, maximeque pueri, quem oculorum
flagrantior lux commendabat, vultusque et reliqui
corporis iucundissimus nitor, et egregia pectoris indoles: quae imperatorem implesset cum veterum lectissimis comparandum, si per fata proximosque




</p></section><notes><section class="footnotes"><ul><li class="note" id="note_LCL331_42_1"><a class="footnoteCrossrefLink" href="#target_note_LCL331_42_1" title="Click to highlight in text"><sup class="lineRef">1</sup><span class="italic">statum,</span> Her.; <span class="italic">salutem,</span> Haupt; <span class="italic">latus,</span> V.</a></li><script type="text/javascript">document.getElementById('note_LCL331_42_1').style.display = "none";</script></ul></section></notes></section>