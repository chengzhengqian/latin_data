<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

superiorem et inferiorem Germaniam Belgasque duae iurisdictiones eisdem rexere temporibus.</p>
<p>7. At nunc numerantur provinciae per omnem ambitum Galliarum: secunda Germania, prima ab occidentali exordiens cardine, Agrippina et Tungris munita, civitatibus amplis et copiosis.</p>
<p>8. Dein prima Germania, ubi praeter alia municipia Mogontiacus est et Vangiones, et Nemetae et Argentoratus, barbaricis cladibus nota.</p>
<p>9. Post has Belgica prima Mediomatricos praetendit et Treveros, domicilium principum clarum.</p>
<p>.10. Huic annexa secunda est Belgica, qua Ambiani sunt, urbs inter alias eminens, et Catelauni et Remi.</p>
<p>11. Apud Sequanos Bisontios videmus et Rauracos, aliis potiores oppidis multis. Lugdunensem primam Lugdunus ornat et Cabyllona et Senones et Biturigae et moenium Augustuduni magnitudo vetusta.</p>
<p>12. Secundam enim Lugdunensem Rotomagi et Turini, Mediolanum ostendunt et Tricasini; Alpes Graiae et Poeninae exceptis obscurioribus<a class="footnoteLink" href="#note_LCL300_190_1" id="target_note_LCL300_190_1"><sup>1</sup></a> habent et Aventicum, desertam quidem civitatem sed non ignobilem quondam, ut aedificia semiruta nunc quoque demonstrant. Haec provinciae urbesque sunt splendidae Galliarum.</p>
<p>13. In<a class="footnoteLink" href="#note_LCL300_190_2" id="target_note_LCL300_190_2"><sup>2</sup></a> Aquitania quae Pyrenaeos montes et eam partem spectat oceani quae pertinet ad Hispanos,





</p></section><notes><section class="footnotes"><ul><li class="note" id="note_LCL300_190_1"><a class="footnoteCrossrefLink" href="#target_note_LCL300_190_1" title="Click to highlight in text"><sup class="lineRef">1</sup><span class="italic">obscurioribus</span>, followed by lac. of 4 letters, V; no lac., G.</a></li><script type="text/javascript">document.getElementById('note_LCL300_190_1').style.display = "none";</script><li class="note" id="note_LCL300_190_2"><a class="footnoteCrossrefLink" href="#target_note_LCL300_190_2" title="Click to highlight in text"><sup class="lineRef">2</sup><span class="italic">in</span>, added by A; VBG omit.</a></li><script type="text/javascript">document.getElementById('note_LCL300_190_2').style.display = "none";</script></ul></section></notes></section>