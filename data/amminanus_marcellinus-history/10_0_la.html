<section class="div1 language" lang="la"><header><hgroup><h1>Constantius et Gallus</h1></hgroup></header><section class="div2"><p class="noindent">

firmatum, ubi conduntur nunc usque commeatus, distribui militibus omne latus Isauriae defendentibus assueti. Circumstetere igitur hoc munimentum per triduum et trinoctium, et cum neque acclivitas ipsa sine discrimine posset adiri<a class="footnoteLink" href="#note_LCL300_20_1" id="target_note_LCL300_20_1"><sup>1</sup></a> letali, nec cuniculis quicquam geri, nec procedebat ullum obsidionale commentum, maesti excedunt, postrema vi subigente maiora viribus aggressuri.</p>
<p>14. Proinde concepta rabie saeviore, quam desperatio incendebat et fames, amplificatis viribus, ardore incohibili in excidium urbium matris Seleuciae efferebantur, quam comes tuebatur Castricius, tresque legiones bellicis sudoribus induratae.</p>
<p>15. Horum adventum praedocti speculationibus fidis, rectores militum tessera data sollemni, armatos omnes celeri eduxere procursu, et agiliter praeterito Calycadni fluminis ponte, cuius undarum magnitudo murorum alluit turres, in speciem locavere pugnandi. Neque tamen exsiluit quisquam, nec permissus est congredi. Formidabatur enim flagrans vesania manus, et superior numero, et ruitura sine respectu salutis in ferrum.</p>
<p>16. Viso itaque exercitu procul, auditoque liticinum cantu, represso gradu parumper stetere praedones, exsertantesque minaces gladios postea lentius incedebant.</p>
<p>17. Quibus occurrere bene pertinax miles explicatis ordinibus parans, hastisque feriens scuta, qui habitus iram pugnantium concitat

</p></section><notes><section class="footnotes"><ul><li class="note" id="note_LCL300_20_1"><a class="footnoteCrossrefLink" href="#target_note_LCL300_20_1" title="Click to highlight in text"><sup class="lineRef">1</sup><span class="italic">possit adiri</span>, EbG; <span class="italic">possit adire</span>, V; <span class="italic">posset</span>, A, put before <span class="italic">adiri</span> by Clark.</a></li><script type="text/javascript">document.getElementById('note_LCL300_20_1').style.display = "none";</script></ul></section></notes></section>