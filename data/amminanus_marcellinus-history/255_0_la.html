<section class="div1 language" lang="la"><header><hgroup><h1>XVIII</h1></hgroup></header><section class="div2"><p class="noindent">

civitate oppleta, cum omnis defendendi vel fugiendi spes esset abscisa, pecorum ritu armati et imbelles sine sexus discrimine truncabantur.</p>
<p>5. Itaque vespera tenebrante, cum adhuc licet iniqua reluctante fortuna, multitudo nostrorum manu conserta distringeretur, in abstrusa quadam parte oppidi cum duobus aliis latens, obscurae praesidio noctis postica per quam nihil servabatur evado, et squalentum peritia locorum, comitumque adiutus celeritate, ad decimum lapidem tandem perveni.</p>
<p>6. In qua statione lenius recreati, cum ire protinus pergeremus, et incedendi nimietate iam superarer, ut insuetus ingenuus, offendi dirum aspectum, sed fatigato mihi lassitudine gravi levamen impendio tempestivum.</p>
<p>7. Fugaci equo nudo et infreni calonum quidam sedens (ne labi possit) ex more habenam qua ductabatur sinistra manu artius illigavit, moxque decussus, vinculi nodum abrumpere nequiens, per avia saltusque membratim discerptus, iumentum exhaustum cursu pondere cadaveris detinebat, cuius dorsuali<a class="footnoteLink" href="#note_LCL300_510_1" id="target_note_LCL300_510_1"><sup>1</sup></a> comprensi servitio usus in tempore, cum eisdem sociis ad fontes sulphureos aquarum, suapte natura calentium, aegre perveni.</p>
<p>8. Et quia per aestum arida siti reptantes, aquam diu quaeritando, profundum bene<a class="footnoteLink" href="#note_LCL300_510_2" id="target_note_LCL300_510_2"><sup>2</sup></a> vidimus puteum, et neque descendendi prae


</p></section><notes><section class="footnotes"><ul><li class="note" id="note_LCL300_510_1"><a class="footnoteCrossrefLink" href="#target_note_LCL300_510_1" title="Click to highlight in text"><sup class="lineRef">1</sup><span class="italic">dorsuali</span>, Langen; <span class="italic">dorsuatis</span>, V.</a></li><script type="text/javascript">document.getElementById('note_LCL300_510_1').style.display = "none";</script><li class="note" id="note_LCL300_510_2"><a class="footnoteCrossrefLink" href="#target_note_LCL300_510_2" title="Click to highlight in text"><sup class="lineRef">2</sup><span class="italic">bene</span>, Lind.; <span class="italic">paenae</span>, V; <span class="italic">pene</span>, WBG.</a></li><script type="text/javascript">document.getElementById('note_LCL300_510_2').style.display = "none";</script></ul></section></notes></section>