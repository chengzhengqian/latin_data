<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

Chionitas et Eusenos<a class="footnoteLink" href="#note_LCL300_242_1" id="target_note_LCL300_242_1"><sup>1</sup></a> haec scripta mittuntur, in quorum confiniis agebat hiemem Sapor, tempus interstitit longum.</p>
<h3>10. <span class="italic">Constantii Aug. militaris ac velut triumphalis in urbem Romam adventus.</span></h3>
<p>1. Haec dum per eoas partes et Gallias pro captu temporum disponuntur, Constantius quasi cluso<a class="footnoteLink" href="#note_LCL300_242_2" id="target_note_LCL300_242_2"><sup>2</sup></a> Iani templo stratisque hostibus cunctis, Romam visere gestiebat, post Magnenti exitium absque nomine ex sanguine Romano triumphaturus.</p>
<p>2. Nec enim gentem ullam bella cientem per se superavit, aut victam fortitudine suorum comperit ducum, vel addidit quaedam imperio, aut usquam in necessitatibus summis primus vel inter primos est visus, sed ut pompam nimis extentam, rigentiaque auro vexilla, et pulcritudinem stipatorum ostenderet agenti tranquillius populo, haec vel simile quicquam videre nec speranti umquam nec optanti.</p>
<p>3. Ignorans fortasse, quosdam veterum principum in pace quidem lictoribus fuisse contentos, ubi vero proeliorum ardor nihil perpeti poterat segne, alium anhelante rabido flatu ventorum lenunculo se commisisse piscantis, alium ad Deciorum exempla vovisse pro re publica spiritum, alium</p>
</section><notes><section class="footnotes"><ul><li class="note" id="note_LCL300_242_1"><a class="footnoteCrossrefLink" href="#target_note_LCL300_242_1" title="Click to highlight in text"><sup class="lineRef">1</sup><span class="italic">Cusenos</span>, Marquart.</a></li><script type="text/javascript">document.getElementById('note_LCL300_242_1').style.display = "none";</script><li class="note" id="note_LCL300_242_2"><a class="footnoteCrossrefLink" href="#target_note_LCL300_242_2" title="Click to highlight in text"><sup class="lineRef">2</sup><span class="italic">quasi cluso</span>, Her.; <span class="italic">quam recluso</span>, V.</a></li><script type="text/javascript">document.getElementById('note_LCL300_242_2').style.display = "none";</script></ul></section></notes></section>