<section class="div1 language" lang="la"><header><hgroup><h1>XVIII</h1></hgroup></header><section class="div2"><p class="noindent">

scalae ad usque civitatis ducebant planitiem, quo ex amnis alveo haurirentur aquae furtim, ut in omnibus per eas regiones munimentis quae contingunt flumina vidimus, fabre politae.</p>
<p>5. Per has tenebras ob derupta neglectas, oppidano transfuga quodam ductante, qui ad diversam partem desciverat, septuaginta sagittarii Persae ex agmine regio arte fiduciaque praestantes, silentio summoti loci defensi, subito singuli noctis medio ad contignationem turris tertiam ascenderunt, ibique occultati, mane sago punici coloris elato, quod erat subeundae indicium pugnae, cum ex omni parte circumveniri urbem suis copiis inundantibus advertissent, exinanitis proiectisque ante pedes pharetris, clamoris ululabilis incendio tela summa peritia dispergebant. Moxque acies omnes densae petebant multo infestius quam antea civitatem.</p>
<p>6. Inter<a class="footnoteLink" href="#note_LCL300_492_1" id="target_note_LCL300_492_1"><sup>1</sup></a> incertos nos et ancipites, quibus occurri deberet, instantibus supra, an multitudini transcensu scalarum iam propugnacula ipsa prensanti, dividitur opera, et translatae leviores quinque ballistae, contra turrim locantur, quae ocius lignea tela fundentes, non numquam et<a class="footnoteLink" href="#note_LCL300_492_2" id="target_note_LCL300_492_2"><sup>2</sup></a> binos forabant, e quibus pars graviter vulnerati ruebant, alii machinarum


</p></section><notes><section class="footnotes"><ul><li class="note" id="note_LCL300_492_1"><a class="footnoteCrossrefLink" href="#target_note_LCL300_492_1" title="Click to highlight in text"><sup class="lineRef">1</sup><span class="italic">inter</span>, added by G; V omits.</a></li><script type="text/javascript">document.getElementById('note_LCL300_492_1').style.display = "none";</script><li class="note" id="note_LCL300_492_2"><a class="footnoteCrossrefLink" href="#target_note_LCL300_492_2" title="Click to highlight in text"><sup class="lineRef">2</sup><span class="italic">et</span>, added by Her., cf. xvii. 12, 3.</a></li><script type="text/javascript">document.getElementById('note_LCL300_492_2').style.display = "none";</script></ul></section></notes></section>