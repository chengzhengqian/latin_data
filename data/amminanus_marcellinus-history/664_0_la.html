<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

deciperentur errore, pactisque calcatis, rem adorerentur
indignam.</p>
<p>8. Verum haec et similia loquentes
in cassum, cum nec audirentur, nec quietum aliquid vel mite referri sentirent, filiorum flentes exitium discesserunt, eisdemque aegre digressis,<a class="footnoteLink" href="#note_LCL331_126_1" id="target_note_LCL331_126_1"><sup>1</sup></a> ex abdito collis propinqui sinu,<a class="footnoteLink" href="#note_LCL331_126_2" id="target_note_LCL331_126_2"><sup>2</sup></a> barbaricus prosiluit globus, optimatibus tum danda responsa (ut intellegi dabatur) opperiens: et<a class="footnoteLink" href="#note_LCL331_126_3" id="target_note_LCL331_126_3"><sup>3</sup></a> adortus milites seminudos, humum etiam tum gestantes, expeditis agiliter gladiis, obtruncabant, inter quos etiam duces ambo sunt caesi.</p>
<p>9. Nec indicaturus gesta superfuit quisquam,
praeter Syagrium, qui deletis omnibus ad comitatum reversus, irati sententia principis sacramento
exutus, abiit ad lares, id commeruisse saevo iudicatus arbitrio, quod evaserit solus.</p>
<p>10. Haec inter per Gallias latrociniorum rabies saeva scatebat in perniciem multorum, observans celebres vias, fundensque indistanter<a class="footnoteLink" href="#note_LCL331_126_4" id="target_note_LCL331_126_4"><sup>4</sup></a> quidquid inciderat fructuosum.<a class="footnoteLink" href="#note_LCL331_126_5" id="target_note_LCL331_126_5"><sup>5</sup></a> Denique praeter complures alios quos absumpserunt insidiae tales, Constantianus tribunus stabuli impetu est clandestino exceptus, moxque interfectus, Valentiniani affinis, Cerealis et Iustinae germanus.</p>
</section><notes><section class="footnotes"><ul><li class="note" id="note_LCL331_126_1"><a class="footnoteCrossrefLink" href="#target_note_LCL331_126_1" title="Click to highlight in text"><sup class="lineRef">1</sup><span class="italic">aegre digressis,</span> Momm.; <span class="italic">digressis,</span> G; <span class="italic">agri gressis,</span> V.</a></li><script type="text/javascript">document.getElementById('note_LCL331_126_1').style.display = "none";</script><li class="note" id="note_LCL331_126_2"><a class="footnoteCrossrefLink" href="#target_note_LCL331_126_2" title="Click to highlight in text"><sup class="lineRef">2</sup><span class="italic">propinqui sinu,</span> Her. (cf. xxxi. 3, 8) cursu pravo, W<sup>2</sup>AG; <span class="italic">propinquis in,</span> V.</a></li><script type="text/javascript">document.getElementById('note_LCL331_126_2').style.display = "none";</script><li class="note" id="note_LCL331_126_3"><a class="footnoteCrossrefLink" href="#target_note_LCL331_126_3" title="Click to highlight in text"><sup class="lineRef">3</sup><span class="italic">et,</span> added by Clark; <span class="italic">adortusque,</span>
vulgo; <span class="italic">odortus,</span> V.</a></li><script type="text/javascript">document.getElementById('note_LCL331_126_3').style.display = "none";</script><li class="note" id="note_LCL331_126_4"><a class="footnoteCrossrefLink" href="#target_note_LCL331_126_4" title="Click to highlight in text"><sup class="lineRef">4</sup><span class="italic">indistanter,</span> C. F. W. M.; <span class="italic">indubitanter,</span>
W<sup>2</sup>AG; <span class="italic">indutanter,</span> V.</a></li><script type="text/javascript">document.getElementById('note_LCL331_126_4').style.display = "none";</script><li class="note" id="note_LCL331_126_5"><a class="footnoteCrossrefLink" href="#target_note_LCL331_126_5" title="Click to highlight in text"><sup class="lineRef">5</sup><span class="italic">fructuosum,</span> Wagner;
<span class="italic">fructus,</span> G; <span class="italic">fructus subdenique,</span> V.</a></li><script type="text/javascript">document.getElementById('note_LCL331_126_5').style.display = "none";</script></ul></section></notes></section>