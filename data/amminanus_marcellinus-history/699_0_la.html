<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

destinarat.</p>
<p>16. Namque et in nemoroso quodam inter Antiochiam et Seleuciam loco leni quiete post meridiem consopitus, a Sallustio tunc scutario, et saepe alias appetenter<a class="footnoteLink" href="#note_LCL331_196_1" id="target_note_LCL331_196_1"><sup>1</sup></a> insidiantibus multis, vitae terminis a primigenio ortu adscriptis, ausa immania frenantibus evadebat.</p>
<p>17. Ut sub principibus Commodo et Severo non numquam accidebat, quorum summa vi salus crebro oppugnabatur, adeo ut post intestina pericula multa et varia alter in amphitheatrali cavea cum affuturus spectaculis introiret, a Quintiano senatore illicitae cupidinis homine, ad debilitatem paene pugione vulneraretur; alter inopinabili impetu, tempore aetatis extremo, a Saturnino centurione, consilio Plautiani praefecti, in cubiculo iacens confoderetur, ni tulisset suppetias filius adulescens.</p>
<p>18. Quocirca etiam Valens erat venia dignus, vitam, quam ereptum ire perfidi properabant, omni cautela defendens. Sed inexpiabile illud erat, quod regaliter turgidus, pari eodemque iure, nihil inter se distantibus meritis, nocentes innocentesque maligna insectatione volucriter perurgebat, ut<a class="footnoteLink" href="#note_LCL331_196_2" id="target_note_LCL331_196_2"><sup>2</sup></a> dum adhuc dubitaretur de crimine, imperatore non dubitante de poena, damnatos se quidam prius discerent quam suspectos.</p>
<p>19. Adulescebat autem obstinatum eius propositum, admovente stimulos avaritia, et sua et





</p></section><notes><section class="footnotes"><ul><li class="note" id="note_LCL331_196_1"><a class="footnoteCrossrefLink" href="#target_note_LCL331_196_1" title="Click to highlight in text"><sup class="lineRef">1</sup><span class="italic">adpetenter</span>, V, restored by Pet.; <span class="italic">appetitus</span>, G; <span class="italic">adpetitus latenter</span>, Her.</a></li><script type="text/javascript">document.getElementById('note_LCL331_196_1').style.display = "none";</script><li class="note" id="note_LCL331_196_2"><a class="footnoteCrossrefLink" href="#target_note_LCL331_196_2" title="Click to highlight in text"><sup class="lineRef">2</sup><span class="italic">ut</span>, Lind.; <span class="italic">et</span>, V.</a></li><script type="text/javascript">document.getElementById('note_LCL331_196_2').style.display = "none";</script></ul></section></notes></section>