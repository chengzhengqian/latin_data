<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

haec confinia, Camaritarum pagi sunt celebres, et Phasis fremebundis cursibus Colchos attingit, Aegyptiorum
antiquam subolem, ubi inter civitates alias Phasis est nomine fluvii dictitata, et Dioscurias nunc usque nota, cuius auctores Amphitus et Cercius Spartani traduntur, aurigae Castoris et Pollucis, quibus Heniochorum natio est instituta.</p>
<p>25. Paulum
ab his secernuntur Achaei, qui bello anteriore quodam apud Troiam consummato, non cum super Helena certaretur (ut auctores prodidere non nulli), usque in Pontum reflantibus ventis errore delati, cunctisque hostilibus, stabilem domicilii sedem<a class="footnoteLink" href="#note_LCL315_228_1" id="target_note_LCL315_228_1"><sup>1</sup></a> nusquam reperientes, verticibus montium insedere semper nivalium, et horrore caeli districti, victum sibi<a class="footnoteLink" href="#note_LCL315_228_2" id="target_note_LCL315_228_2"><sup>2</sup></a> cum periculis raptu<a class="footnoteLink" href="#note_LCL315_228_3" id="target_note_LCL315_228_3"><sup>3</sup></a> parare assuefacti sunt, atque eo ultra omnem deinde ferociam saevierunt. Super Cercetis, qui eisdem annexi sunt, nihil memoratu
traditur dignum.</p>
<p>26. Quorum post terga Cimmerici agitant incolae Bospori, ubi Milesiae sunt civitates, harumque velut mater omnium Panticapaeum, quam perstringit Hypanis fluvius, genuinis intumescens aquis et externis.</p>
<p>27. Itineribus hinc extensis, Amazones ad usque Caspium mare porrectae, circumcolunt Tanain, qui inter Caucasias oriens rupes per sinuosos labitur







</p></section><notes><section class="footnotes"><ul><li class="note" id="note_LCL315_228_1"><a class="footnoteCrossrefLink" href="#target_note_LCL315_228_1" title="Click to highlight in text"><sup class="lineRef">1</sup><span class="italic">domicilii sedem,</span> Corn.; <span class="italic">domiciliis sedem,</span> NBG; <span class="italic">domiciliis
idem,</span> V.</a></li><script type="text/javascript">document.getElementById('note_LCL315_228_1').style.display = "none";</script><li class="note" id="note_LCL315_228_2"><a class="footnoteCrossrefLink" href="#target_note_LCL315_228_2" title="Click to highlight in text"><sup class="lineRef">2</sup><span class="italic">victum sibi,</span> EG, Val.; <span class="italic">victum etiam sibi,</span> Lind.; <span class="italic">virium etum sibi,</span> V.</a></li><script type="text/javascript">document.getElementById('note_LCL315_228_2').style.display = "none";</script><li class="note" id="note_LCL315_228_3"><a class="footnoteCrossrefLink" href="#target_note_LCL315_228_3" title="Click to highlight in text"><sup class="lineRef">3</sup><span class="italic">raptu,</span> Corn.;
<span class="italic">rapto,</span> V.</a></li><script type="text/javascript">document.getElementById('note_LCL315_228_3').style.display = "none";</script></ul></section></notes></section>