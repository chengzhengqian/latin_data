<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

imperator, cum equestribus turmis quas regebant, ad exsequendum id ordinati, a Cella tribuno scutariorum, qui Barbationi sociatus venerat ad procinctum, iter observare sunt vetiti, unde redituros didicere Germanos.</p>
<p>7. Quo non contentus, magister peditum ignavus et gloriarum Iuliani pervicax obtrectator, sciens se id contra utilitatem Romanae rei<a class="footnoteLink" href="#note_LCL300_258_1" id="target_note_LCL300_258_1"><sup>1</sup></a> iussisse—hoc enim cum argueretur, Cella confessus est—relatione fefellit Constantium, finxitque hos eosdem tribunos, ad sollicitandos milites quos duxerat per speciem venisse negotii publici; qua causa abrogata potestate ad lares rediere privati.</p>
<p>8. Eisdem diebus, exercituum adventu perterriti barbari, qui domicilia fixere cis Rhenum, partim difficiles vias et suapte natura clivosas, concaedibus clausere sollerter, arboribus immensi roboris caesis; alii occupatis insulis sparsis crebro per flumen Rhenum, ferum<a class="footnoteLink" href="#note_LCL300_258_2" id="target_note_LCL300_258_2"><sup>2</sup></a> ululantes et lugubre, conviciis Romanos incessebant et Caesarem; qui graviore motu animi percitus, ad corripiendos aliquos septem a Barbatione petierat naves, ex his quas velut transiturus amnem ad compaginandos paraverat pontes;


</p></section><notes><section class="footnotes"><ul><li class="note" id="note_LCL300_258_1"><a class="footnoteCrossrefLink" href="#target_note_LCL300_258_1" title="Click to highlight in text"><sup class="lineRef">1</sup><span class="italic">Romanae rei</span>, Mommsen; <span class="italic">Romanam</span>, W<sup>2</sup> G; <span class="italic">Romaniae</span>, V.</a></li><script type="text/javascript">document.getElementById('note_LCL300_258_1').style.display = "none";</script><li class="note" id="note_LCL300_258_2"><a class="footnoteCrossrefLink" href="#target_note_LCL300_258_2" title="Click to highlight in text"><sup class="lineRef">2</sup><span class="italic">ferum</span>, added by Schneider; in place of <span class="italic">Rhenum</span>, Heraeus, c.c.; V omits.</a></li><script type="text/javascript">document.getElementById('note_LCL300_258_2').style.display = "none";</script></ul></section></notes></section>