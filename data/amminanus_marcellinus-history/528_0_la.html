<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

militis, dimicans inter primos.</p>
<p>11. Castrensium negotiorum scientiam, plura declarant et nota: civitatum oppugnationes et castellorum, inter ipsos discriminum vertices, acies figura multiformi compositae,
salubriter et caute castra metata, praetenturae
stationesque agrariae, tutis rationibus ordinatae.</p>
<p>12. Auctoritas adeo valuit, ut dilectus artissime, dum timetur, ac si periculorum socius et laborum, et inter concertationes acerrimas, animadverti
iuberet in desides, et Caesar adhuc sine stipendio regeret militem, feris oppositum<a class="footnoteLink" href="#note_LCL315_508_1" id="target_note_LCL315_508_1"><sup>1</sup></a> gentibus, ut dudum est dictum; allocutusque tumentes armatos, discessurum ad vitam minaretur privatam, ni tumultuare desisterent.</p>
<p>13. Denique id pro multis nosse sufficiet: exhortatum eum simplici contione militem Gallicanum, pruinis assuetum et Rheno, peragratis spatiis regionum extentis, per tepentem Assyriam ad usque confinia traxisse Medorum.</p>
<p>14. Felicitas ita eminuit, ut ipsis quodammodo cervicibus Fortunae aliquamdiu bonae gubernatricis evectus,<a class="footnoteLink" href="#note_LCL315_508_2" id="target_note_LCL315_508_2"><sup>2</sup></a> victoriosis cursibus difficultates superstaret
immensas. Et postquam ex occidua plaga digressus est, quoad fuit in terris, quievere nationes omnes immobiles, ac si quodam caduceo leniente mundano.</p>
<p>15. Liberalitatis eius testimonia plurima sunt et verissima, inter quae indicta sunt tributorum


</p></section><notes><section class="footnotes"><ul><li class="note" id="note_LCL315_508_1"><a class="footnoteCrossrefLink" href="#target_note_LCL315_508_1" title="Click to highlight in text"><sup class="lineRef">1</sup><span class="italic">oppositum</span>, V; <span class="italic">appositum</span>, vulgo.</a></li><script type="text/javascript">document.getElementById('note_LCL315_508_1').style.display = "none";</script><li class="note" id="note_LCL315_508_2"><a class="footnoteCrossrefLink" href="#target_note_LCL315_508_2" title="Click to highlight in text"><sup class="lineRef">2</sup><span class="italic">evectus</span>, G;
<span class="italic">vectus</span>, Bent.; <span class="italic">eventua</span>, V.</a></li><script type="text/javascript">document.getElementById('note_LCL315_508_2').style.display = "none";</script></ul></section></notes></section>