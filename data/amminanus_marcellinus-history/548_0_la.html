<section class="div1 language" lang="la"><header><hgroup><h1>Jolianus</h1></hgroup></header><section class="div2"><p class="noindent">

festinans, promissa flagitabat instanter, et principe permittente Romano, civitatem ingressus, gentis suae signum ab arce extulit summa, migrationem e<a class="footnoteLink" href="#note_LCL315_548_1" id="target_note_LCL315_548_1"><sup>1</sup></a> patria civibus nuntians luctuosam.</p>
<p>2. Et vertere solum extemplo omnes praecepti, manusque tendentes
flentesque,<a class="footnoteLink" href="#note_LCL315_548_2" id="target_note_LCL315_548_2"><sup>2</sup></a> orabant ne imponeretur sibi necessitas abscedendi, ad defendendos penates se solos sufficere sine alimentis<a class="footnoteLink" href="#note_LCL315_548_3" id="target_note_LCL315_548_3"><sup>3</sup></a> publicis affirmantes et milite, satis confisi adfuturam Iustitiam pro genitali sede dimicaturis, ut experti sunt saepe. Et haec quidem suppliciter ordo et populus precabatur,
sed ventis loquebantur in cassum, imperatore
(ut fingebat, alia metuens), periurii piacula declinante.</p>
<p>3. Tum Sabinus fortuna et genere inter municipes clarus, ore volubili replicabat, Constantium
immani crudescente bellorum materia, superatum
a Persis interdum, deductumque postremo per fugam cum paucis ad Hibitam stationem intutam, panis frusto vixisse precario, ab anu quadam agresti porrecto, nihil tamen ad diem perdidisse supremum, et Iovianum inter exordia principatus, provinciarum muro cessisse, cuius obices iam inde a vetustate innoxiae permanserunt.</p>
<p>4. Cumque nihil promoveretur, iuris iurandi religionem
principe destinatius praetendente, cum oblatam
ei coronam aliquamdiu recusans, coactus denique suscepisset, Silvanus quidam causarum






</p></section><notes><section class="footnotes"><ul><li class="note" id="note_LCL315_548_1"><a class="footnoteCrossrefLink" href="#target_note_LCL315_548_1" title="Click to highlight in text"><sup class="lineRef">1</sup><span class="italic">summa, migrationem e</span>, Clark; <span class="italic">submigrationem e</span>, Val.; <span class="italic">submigratione</span>, V.</a></li><script type="text/javascript">document.getElementById('note_LCL315_548_1').style.display = "none";</script><li class="note" id="note_LCL315_548_2"><a class="footnoteCrossrefLink" href="#target_note_LCL315_548_2" title="Click to highlight in text"><sup class="lineRef">2</sup><span class="italic">manus tendentes flentesque</span>, GÃ¼nther; <span class="italic">manus tendentes</span>, BG; <span class="italic">manus tendentesque</span>, V.</a></li><script type="text/javascript">document.getElementById('note_LCL315_548_2').style.display = "none";</script><li class="note" id="note_LCL315_548_3"><a class="footnoteCrossrefLink" href="#target_note_LCL315_548_3" title="Click to highlight in text"><sup class="lineRef">3</sup><span class="italic">alimentis</span>, V; <span class="italic">adiumentis</span>, E, Gardt.</a></li><script type="text/javascript">document.getElementById('note_LCL315_548_3').style.display = "none";</script></ul></section></notes></section>