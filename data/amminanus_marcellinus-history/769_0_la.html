<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

opportunum, ubi fors copiam dedisset aut ratio, e statione proxima reprimebat barbaricos appetitus.</p>
<p>3. Et quamquam terrori cunctis erat dum sperabatur,
ut acer et vehemens, mox iudices damnari iussurus, quorum perfidia vel secessione Pannoniarum
nudatum est latus: cum illuc venisset, ita intepuit, ut neque in Gabinii regis inquireret necem, necque inusta rei publicae vulnera, quo sinente vel agente segnius evenissent, curatius<a class="footnoteLink" href="#note_LCL331_336_1" id="target_note_LCL331_336_1"><sup>1</sup></a> vestigaret: eo videlicet more, quo erat severus in gregariis corrigendis,
remissior erga maiores fortunas vel verbis asperioribus incessendas.</p>
<p>4. Solum tamen incitato petebat odio Probum, numquam ex quo eum viderat minari desinens vel mitescens: cuius rei causae nec obscurae fuerunt nec leves. Hic praefecturam praetorio
non<a class="footnoteLink" href="#note_LCL331_336_2" id="target_note_LCL331_336_2"><sup>2</sup></a> tunc primitus nanctus, eamque multis atque utinam probabilibus modis, in longum proferre gestiens,<a class="footnoteLink" href="#note_LCL331_336_3" id="target_note_LCL331_336_3"><sup>3</sup></a> non ut prosapiae suae claritudo monebat, plus adulationi quam verecundiae dedit.</p>
<p>5. Contemplatus
enim propositum principis, quaerendae undique pecuniae vias absque iustorum iniustorumque
discretione scrutantis, errantem non reducebat ad aequitatis tramitem (ut saepe moderatores fecere tranquilli) sed ipse quoque flexibilem sequebatur atque transversum.</p>
<p>6. Unde graves oboedientium






</p></section><notes><section class="footnotes"><ul><li class="note" id="note_LCL331_336_1"><a class="footnoteCrossrefLink" href="#target_note_LCL331_336_1" title="Click to highlight in text"><sup class="lineRef">1</sup><span class="italic">curatius,</span> Bent., Novák; <span class="italic">accuratius,</span> EG; <span class="italic">ut curatius,</span> V.</a></li><script type="text/javascript">document.getElementById('note_LCL331_336_1').style.display = "none";</script><li class="note" id="note_LCL331_336_2"><a class="footnoteCrossrefLink" href="#target_note_LCL331_336_2" title="Click to highlight in text"><sup class="lineRef">2</sup><span class="italic">non tunc,</span> Her. (cf. xvii. <span class="bold">11,</span> 1); <span class="italic">haud</span> (for <span class="italic">tunc</span>), Momms.; V omits <span class="italic">non.</span></a></li><script type="text/javascript">document.getElementById('note_LCL331_336_2').style.display = "none";</script><li class="note" id="note_LCL331_336_3"><a class="footnoteCrossrefLink" href="#target_note_LCL331_336_3" title="Click to highlight in text"><sup class="lineRef">3</sup><span class="italic">spatium gestiens,</span> Her. c.c.; <span class="italic">gestiens
tempus,</span> Novák; <span class="italic">gestiens</span>, V.</a></li><script type="text/javascript">document.getElementById('note_LCL331_336_3').style.display = "none";</script></ul></section></notes></section>