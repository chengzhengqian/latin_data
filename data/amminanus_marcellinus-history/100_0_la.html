<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2">
<p>3. Hunc Prosper adaequabat, pro magistro equitum agente etiam tum in Galliis, militem regens, abiecte ignavus et (ut ait comicus) arte despecta furtorum rapiens propalam.</p>
<p>4. Quis concordantibus, mutuaque commercia vicissim sibi conciliando locupletatis, Persici duces vicini fluminibus, rege in ultimis terrarum suarum terminis occupato, per praedatorios globos nostra vexabant, nunc Armeniam aliquotiens Mesopotamiam confidentius incursantes, Romanis ductoribus ad colligendas oboedientium exuvias occupatis.</p>
</section>
<section class="div2">
<h2><span class="ac">Liber XVI</span></h2>
<h3>1. <span class="italic">Iuliani Caesaris laus.</span></h3>
<p>1. Haec per orbem Romanum fatorum ordine contexto versante, Caesar apud Viennam in collegium fastorum a consule octiens Augusto adscitus, urgente genuino vigore, pugnarum fragores caedesque barbaricas somniabat, colligere provinciae fragmenta iam parans, si adfuisset fortuna<a class="footnoteLink" href="#note_LCL300_200_1" id="target_note_LCL300_200_1"><sup>1</sup></a> flatu tandem secundo.</p>
<p>2. Quia igitur res magnae quas per Gallias virtute felicitateque correxit, multis veterum factis fortibus praestant, singula serie





</p></section><notes><section class="footnotes"><ul><li class="note" id="note_LCL300_200_1"><a class="footnoteCrossrefLink" href="#target_note_LCL300_200_1" title="Click to highlight in text"><sup class="lineRef">1</sup><span class="italic">fortuna</span>, added by Wagner.</a></li><script type="text/javascript">document.getElementById('note_LCL300_200_1').style.display = "none";</script></ul></section></notes></section>