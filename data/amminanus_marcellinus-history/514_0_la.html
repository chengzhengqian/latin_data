<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

ex flammis ipsis raptas fruges et pabula, ut quisque vehere potuit, conservavit.</p>
<p>11. Hoc etiam loco relicto, cum ad tractum Maranga appellatum, omnis venisset exercitus, prope lucis confinia immensa Persarum apparuit multitudo, cum Merena equestris magistro militiae, filiisque regis duobus, et optimatibus
plurimis.</p>
<p>12. Erant autem omnes catervae ferratae, ita per singula membra densis lamminis<a class="footnoteLink" href="#note_LCL315_480_1" id="target_note_LCL315_480_1"><sup>1</sup></a> tectae, ut iuncturae rigentes compagibus artuum convenirent, humanorumque vultuum simulacra, ita capitibus diligenter aptata,<a class="footnoteLink" href="#note_LCL315_480_2" id="target_note_LCL315_480_2"><sup>2</sup></a> ut inbratteatis corporibus solidis, ibi tantum incidentia tela possint haerere, qua per cavernas minutas, et orbibus oculorum
affixas, parcius visitur, vel per<a class="footnoteLink" href="#note_LCL315_480_3" id="target_note_LCL315_480_3"><sup>3</sup></a> supremitates narium angusti spiritus emittuntur.</p>
<p>13. Quorum pars contis dimicatura, stabat immobilis, ut retinaculis
aereis fixam existimares, iuxtaque sagittarii, cuius artis fiducia ab incunabulis ipsis gens praevaluit
maxima, tendebant divaricatis brachiis flexiles arcus, ut nervi mammas praestringerent dexteras, spicula sinistris manibus cohaererent, summaque peritia digitorum pulsibus argutum sonantes, harundines
evolabant, vulnera perniciosa portantes.</p>
<p>14. Post hos elephantorum fulgentium formidandam speciem et truculentos hiatus, vix mentes pavidae perferebant, ad quorum stridorem odoremque et



</p></section><notes><section class="footnotes"><ul><li class="note" id="note_LCL315_480_1"><a class="footnoteCrossrefLink" href="#target_note_LCL315_480_1" title="Click to highlight in text"><sup class="lineRef">1</sup><span class="italic">laminis,</span> added by G; V omits.</a></li><script type="text/javascript">document.getElementById('note_LCL315_480_1').style.display = "none";</script><li class="note" id="note_LCL315_480_2"><a class="footnoteCrossrefLink" href="#target_note_LCL315_480_2" title="Click to highlight in text"><sup class="lineRef">2</sup><span class="italic">aptata ut,</span> G; <span class="italic">apta ut, vulgo; aptavit inbratteatis,</span> V.</a></li><script type="text/javascript">document.getElementById('note_LCL315_480_2').style.display = "none";</script><li class="note" id="note_LCL315_480_3"><a class="footnoteCrossrefLink" href="#target_note_LCL315_480_3" title="Click to highlight in text"><sup class="lineRef">3</sup><span class="italic">per,</span> added by
Lind.; <span class="italic">supra or infra,</span> Her.; <span class="italic">ad,</span> Clark; V omits.</a></li><script type="text/javascript">document.getElementById('note_LCL315_480_3').style.display = "none";</script></ul></section></notes></section>