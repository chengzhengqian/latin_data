<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

agmina fecit introire carnificum, catenisque sonantibus triste, mancipia squalore diuturno marcentia, in domini caput ad usque ultimum lacerabat exitium, quod in stupri quaestione fieri vetuere clementissimae leges.</p>
<p>56. Denique cum iam contigua morti tormenta ancillae voces expressissent obliquas, indicii fide parum plene discussa, Aginatius ad supplicium duci pronuntiatur<a class="footnoteLink" href="#note_LCL331_120_1" id="target_note_LCL331_120_1"><sup>1</sup></a> abrupte, nec auditus cum magnis clamoribus appellaret nomina principum, sublimis raptus occiditur, pari sententia Anepsia interfecta. Haec agitante (cum adesset) perque emissarios (cum procul ageret) Maximino, funera urbs deploravit aeterna.</p>
<p>57. Sed vigilarunt<a class="footnoteLink" href="#note_LCL331_120_2" id="target_note_LCL331_120_2"><sup>2</sup></a> ultimae dirae caesorum. Namque ut postea tempestive dicetur, et idem Maximinus sub Gratiano intoleranter se efferens, damnatorio iugulatus est ferro, et Simplicius in Illyrico truncatus,<a class="footnoteLink" href="#note_LCL331_120_3" id="target_note_LCL331_120_3"><sup>3</sup></a> et Dorypborianum pronuntiatum
capitis reum, trusumque in carcerem Tullianum,<a class="footnoteLink" href="#note_LCL331_120_4" id="target_note_LCL331_120_4"><sup>4</sup></a>
matris consilio, princeps exinde rapuit, reversumque ad lares per cruciatus oppressit immensos.
Verum unde<a class="footnoteLink" href="#note_LCL331_120_5" id="target_note_LCL331_120_5"><sup>5</sup></a> huc fleximus revertamur. Is urbanarum rerum status, ut ita dixerim, fuit.</p>
</section><notes><section class="footnotes"><ul><li class="note" id="note_LCL331_120_1"><a class="footnoteCrossrefLink" href="#target_note_LCL331_120_1" title="Click to highlight in text"><sup class="lineRef">1</sup><span class="italic">pronuntiatur</span>, EA; <span class="italic">pronuntiatus,</span> Lind.; pronuntiatum, VG.</a></li><script type="text/javascript">document.getElementById('note_LCL331_120_1').style.display = "none";</script><li class="note" id="note_LCL331_120_2"><a class="footnoteCrossrefLink" href="#target_note_LCL331_120_2" title="Click to highlight in text"><sup class="lineRef">2</sup><span class="italic">uigilaruni,</span> Her. (cf. 6, 25); <span class="italic">accelerarunt,</span> G;
<span class="italic">ut celarunt,</span> V.</a></li><script type="text/javascript">document.getElementById('note_LCL331_120_2').style.display = "none";</script><li class="note" id="note_LCL331_120_3"><a class="footnoteCrossrefLink" href="#target_note_LCL331_120_3" title="Click to highlight in text"><sup class="lineRef">3</sup><span class="italic">truncatus,</span> EA; <span class="italic">trucidatus,</span> W<sup>2</sup>G;
<span class="italic">trunnatus,</span> V; <span class="italic">truonatus,</span> V<sup>2</sup>.</a></li><script type="text/javascript">document.getElementById('note_LCL331_120_3').style.display = "none";</script><li class="note" id="note_LCL331_120_4"><a class="footnoteCrossrefLink" href="#target_note_LCL331_120_4" title="Click to highlight in text"><sup class="lineRef">4</sup><span class="italic">in carcerem Tullianum,</span> Haupt; <span class="italic">in carcere Tulliano,</span> G; <span class="italic">trusum queret tulliano,</span> V.</a></li><script type="text/javascript">document.getElementById('note_LCL331_120_4').style.display = "none";</script><li class="note" id="note_LCL331_120_5"><a class="footnoteCrossrefLink" href="#target_note_LCL331_120_5" title="Click to highlight in text"><sup class="lineRef">5</sup><span class="italic">uerum unde,</span> Her., Nov√°k (cf. xxx. 4, 22); <span class="italic">munde,</span> V.</a></li><script type="text/javascript">document.getElementById('note_LCL331_120_5').style.display = "none";</script></ul></section></notes></section>