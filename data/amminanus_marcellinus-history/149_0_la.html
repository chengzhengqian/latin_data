<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

ab eo differens, qui post feros lugubresque terrores, cineribus Galliarum insultans, multa minabatur et saeva.</p>
<p>62. Quibus ita favore superni numinis terminatis, post exactum iam diem, occinente liticine revocatus invitissimus miles, prope supercilia Rheni tendebat, scutorumque ordine multiplicato vallatus, victu fruebatur et somno.</p>
<p>63. Ceciderunt autem in hac pugna Romani quidem <span class="sc">ccxl</span> et <span class="sc">iii</span>, rectores vero <span class="sc">iiii</span>: Bainobaudes Cornutorum tribunus, adaeque Laipso et Innocentius cataphractarios ducens, et vacans quidam tribunus, cuius non suppetit nomen; ex Alamannis vero sex<a class="footnoteLink" href="#note_LCL300_298_1" id="target_note_LCL300_298_1"><sup>1</sup></a> milia corporum numerata sunt, in campo constrata, et alii<a class="footnoteLink" href="#note_LCL300_298_2" id="target_note_LCL300_298_2"><sup>2</sup></a> inaestimabiles mortuorum acervi per undas fluminis ferebantur.</p>
<p>64. Tunc Iulianus, ut erat fortuna sui spectatior, meritisque magis quam imperio potens, Augustus acclamatione concordi totius exercitus appellatus, ut agentes petulantius milites increpabat, id se nec sperare nec adipisci velle iurando confirmans.</p>
<p>65. Et ut augeret eventus secundi laetitiam, concilio convocato propositisque praemiis, propitio ore<a class="footnoteLink" href="#note_LCL300_298_3" id="target_note_LCL300_298_3"><sup>3</sup></a> Chonodomarium sibi iussit offerri. Qui primo curvatus, deinde humi suppliciter fusus, gentilique prece veniam poscens, bono animo esse est iussus.</p>
<p>66. Et diebus postea paucis ductus ad comitatum



</p></section><notes><section class="footnotes"><ul><li class="note" id="note_LCL300_298_1"><a class="footnoteCrossrefLink" href="#target_note_LCL300_298_1" title="Click to highlight in text"><sup class="lineRef">1</sup><span class="italic">sex aliis</span>, V; <span class="italic">sex</span>, G, Her. (cf. note 2); <span class="italic">sex aut septem</span> (Ä€VII), Clark.</a></li><script type="text/javascript">document.getElementById('note_LCL300_298_1').style.display = "none";</script><li class="note" id="note_LCL300_298_2"><a class="footnoteCrossrefLink" href="#target_note_LCL300_298_2" title="Click to highlight in text"><sup class="lineRef">2</sup><span class="italic">alii</span>, added by Her. (cf. note 1).</a></li><script type="text/javascript">document.getElementById('note_LCL300_298_2').style.display = "none";</script><li class="note" id="note_LCL300_298_3"><a class="footnoteCrossrefLink" href="#target_note_LCL300_298_3" title="Click to highlight in text"><sup class="lineRef">3</sup><span class="italic">conuocato . . . ore</span>, Gardt.; <span class="italic">concilio omni spectante</span> (<span class="italic">contione</span>, Kiessling), Haupt; <span class="italic">concilio</span> (lac. 9 letters) <span class="italic">mus peciare</span>, V.</a></li><script type="text/javascript">document.getElementById('note_LCL300_298_3').style.display = "none";</script></ul></section></notes></section>