<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

aliquam voluit nec videre, Alexandrum imitatus et Africanum, qui haec declinabant, ne frangerentur cupiditate, qui se invictos a laboribus ubique praestiterunt.</p>
<p>28. Inter haec certamina nostrae partis architectus,
cuius nomen non suppetit, post machinam scorpionis forte assistens, reverberato lapide quem artifex titubanter aptaverat fundae, obliso pectore supinatus, profudit animam disiecta compage membrorum,
adeo ut ne signa quidem totius corporis noscerentur.</p>
<p>29. Exin profecturo<a class="footnoteLink" href="#note_LCL315_446_1" id="target_note_LCL315_446_1"><sup>1</sup></a> imperatori, index nuntiaverat
certus, circa muros subversi oppidi fallaces foveas et obscuras, quales in tractibus illis sunt plurimae, subsedisse manum insidiatricem latenter, ut improviso inde exorta, agminis nostri terga feriret extrema.</p>
<p>30. Confestimque ad extrahendam eam missi sunt compertae fortitudinis pedites. Qui cum neque pervadere foraminum aditus, nec amendatos intus prolicere possent ad decernendum, collectam stipulam et sarmenta specuum faucibus aggesserunt. Unde fumus angustius penetrans, ideoque spissior, quosdam vitalibus obstructis necavit, alios ignium afflatu semustos,<a class="footnoteLink" href="#note_LCL315_446_2" id="target_note_LCL315_446_2"><sup>2</sup></a> prodire in perniciem coegit abruptam, et ita omnibus ferro incendioque consumptis, ad signa repedavit ocius miles. Hoc modo civitas ampla et populosa


</p></section><notes><section class="footnotes"><ul><li class="note" id="note_LCL315_446_1"><a class="footnoteCrossrefLink" href="#target_note_LCL315_446_1" title="Click to highlight in text"><sup class="lineRef">1</sup><span class="italic">profecturo,</span> Bent.; <span class="italic">profecto,</span> V.</a></li><script type="text/javascript">document.getElementById('note_LCL315_446_1').style.display = "none";</script><li class="note" id="note_LCL315_446_2"><a class="footnoteCrossrefLink" href="#target_note_LCL315_446_2" title="Click to highlight in text"><sup class="lineRef">2</sup><span class="italic">adflatu semustos,</span>
GÃ¼nther; <span class="italic">adflatus immissus,</span> Val.; <span class="italic">adflatus emistus (-ssus,</span> V<sup>3</sup>), V.</a></li><script type="text/javascript">document.getElementById('note_LCL315_446_2').style.display = "none";</script></ul></section></notes></section>