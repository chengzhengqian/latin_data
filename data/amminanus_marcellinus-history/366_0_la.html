<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

perplexius quam componenda gravius excitavit discidia
plurima, quae progressa fusius aluit concertatione
verborum, ut catervis antistitum iumentis publicis ultro citroque discurrentibus per synodos (quas appellant), dum ritum omnem ad suum trahere conatur arbitrium, rei vehiculariae succideret nervos.</p>
<p>19. Figura tali situque membrorum: subniger, luce oculorum edita, cernensque acutum, molli capillo,
rasis assidue genis lucentibus ad decorem, usque ad pubem ab ipsis colli confiniis longior, brevissimis cruribus et incurvis, unde saltu valebat et cursu.<a class="footnoteLink" href="#note_LCL315_184_1" id="target_note_LCL315_184_1"><sup>1</sup></a></p>
<p>20. Pollinctum igitur corpus defuncti, conditumque
in loculis, Iovianus etiam tum protector domesticus,
cum regia prosequi pompa, Constantinopolim usque
iussus est, prope necessitudines eius humandum.</p>
<p>21. Eique vehiculo insidenti, quod portabat reliquias,
ut principibus solet, annonae militaris offerebantur
indicia (ut ipsi nominant “probae”) et animalia publica monstrabantur, et ex usu crebrescebant occursus, quae et alia horum similia eidem Ioviano imperium quidem sed et cassum<a class="footnoteLink" href="#note_LCL315_184_2" id="target_note_LCL315_184_2"><sup>2</sup></a> et umbratile (ut ministro rerum funebrium) portendebant.</p>
</section><notes><section class="footnotes"><ul><li class="note" id="note_LCL315_184_1"><a class="footnoteCrossrefLink" href="#target_note_LCL315_184_1" title="Click to highlight in text"><sup class="lineRef">1</sup><span class="italic">unde . . . cursu,</span> enclosed in brackets by Gardt., cf. xxv. 4, 22.</a></li><script type="text/javascript">document.getElementById('note_LCL315_184_1').style.display = "none";</script><li class="note" id="note_LCL315_184_2"><a class="footnoteCrossrefLink" href="#target_note_LCL315_184_2" title="Click to highlight in text"><sup class="lineRef">2</sup><span class="italic">sed etcassum,</span> A; <span class="italic">sed vicarium,</span> Harman; sede et assum, V.</a></li><script type="text/javascript">document.getElementById('note_LCL315_184_2').style.display = "none";</script></ul></section></notes></section>