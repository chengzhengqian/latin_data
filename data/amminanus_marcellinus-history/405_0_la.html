<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

camelis imposita, vexit ad litus, eisdemque subdito igne crematis, cineres proiecit in mare, id metuens (ut<a class="footnoteLink" href="#note_LCL315_262_1" id="target_note_LCL315_262_1"><sup>1</sup></a> clamabat), ne collectis supremis, aedes illis exstruerentur, ut reliquis, qui deviare a religione compulsi, pertulere cruciabiles poenas, ad usque gloriosam mortem intemerata fide progressi, et nunc martyres appellantur.</p>
<p>Poterantque miserandi homines ad crudele supplicium
ducti, Christianorum adiumento defendi, ni Georgii odio omnes indiscrete flagrabant.</p>
<p>11. Hoc comperto imperator ad vindicandum facinus nefandum
erectus, iamque expetiturus poenas a noxiis ultimas, mitigatus est lenientibus proximis, missoque edicto, acri oratione scelus detestabatur admissum, minatus extrema, si deinde temptatum fuerit aliquid quod iustitia vetet et leges.</p>
<h3><span class="bold">12.</span> <span class="italic">Expeditionem Iulianus parat in Persas, et ad praenoscendum belli eventum oracula consulit, victimasque innumerabiles caedit, totus haruspicinae
et auguriis addictus.</span></h3>
<p>1. Inter haec expeditionem parans in Persas, quam dudum animi robore conceperat celso, ad ultionem praeteritorum vehementer elatus est, sciens et audiens, gentem asperrimam per sexaginta ferme

</p></section><notes><section class="footnotes"><ul><li class="note" id="note_LCL315_262_1"><a class="footnoteCrossrefLink" href="#target_note_LCL315_262_1" title="Click to highlight in text"><sup class="lineRef">1</sup><span class="italic">ut,</span> added in G; V omits.</a></li><script type="text/javascript">document.getElementById('note_LCL315_262_1').style.display = "none";</script></ul></section></notes></section>