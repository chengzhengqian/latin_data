<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

minis.</p>
<p>14. Hostiles tamen agros omni frugum genere divites, cum segetibus et tuguriis inflammari permisit, ita demum cum usui necessaria abunde sibi quisque collegisset, et hoc modo sauciabatur salus hostium nesciorum.</p>
<p>15. Bellatores enim libenter
quaesitis dextris propriis utebantur, alia virtutis suae horrea repperisse existimantes, et laeti quod vitae<a class="footnoteLink" href="#note_LCL315_408_1" id="target_note_LCL315_408_1"><sup>1</sup></a> subsidiis affluentes, alimenta servabant, quae navigiis vehebantur. 16. Hic vino gravis quidam temerarius miles ad ulteriorem ripam nullo urgente transgressus, in conspectu nostro ab hostilibus<a class="footnoteLink" href="#note_LCL315_408_2" id="target_note_LCL315_408_2"><sup>2</sup></a> captus, occisus est.</p>
<h3><span class="bold">2.</span> <span class="italic">Imperator, castellis et oppidis aliis intentatis, aliis quae deserta erant incensis, Pirisaboram in deditionem accipit succenditque.</span></h3>
<p>1. Quibus tali casu patratis, ad castra pervenimus nomine Thilutha, in medio fluminis sita, locum immenso quodam vertice tumescentem, et potestate naturae, velut manu circumsaeptum humana, cuius ad deditionem incolae temptati mollius (ut decebat), quoniam asperitas edita vim superabat armorum, intempestivam tunc defectionem esse firmabant. Sed hactenus responderunt, quod cum interiora occupaverint protinus gradientes Romani, se quoque
utpote regnorum sequellas, victoribus accessuros.</p>
<p>2. Et post haec praetermeantes moenia ipsa, naves




</p></section><notes><section class="footnotes"><ul><li class="note" id="note_LCL315_408_1"><a class="footnoteCrossrefLink" href="#target_note_LCL315_408_1" title="Click to highlight in text"><sup class="lineRef">1</sup><span class="italic">quod vitae quoque</span>, G (<span class="italic">quoque</span> deleted by Pet. as dittogr.); <span class="italic">quod vitae quod</span>, V</a></li><script type="text/javascript">document.getElementById('note_LCL315_408_1').style.display = "none";</script><li class="note" id="note_LCL315_408_2"><a class="footnoteCrossrefLink" href="#target_note_LCL315_408_2" title="Click to highlight in text"><sup class="lineRef">2</sup><span class="italic">hostilibus,</span> Clark; <span class="italic">hostibus,</span>
EAG; <span class="italic">hominibus,</span> V.</a></li><script type="text/javascript">document.getElementById('note_LCL315_408_2').style.display = "none";</script></ul></section></notes></section>