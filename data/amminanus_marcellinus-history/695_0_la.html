<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

cum agminibus perrexere pervalidis, hoc observaro principis iussu appositi, ut arcerent potius quam lacesserent Persas.</p>
<p>3. Qui cum venissent Vagabanta,
legionibus habilem locum, rapidos turmarum procursus hostilium in se ruentium acriter exceperunt
inviti, operaque consulta retrocedentes, ne ferro violarent adversorum quemquam primi, et iudicarentur
discissi foederis rei, ultima trudente necessitate,
congressi sunt, confossisque multis, discessere victores.</p>
<p>4. Inter moras tamen utrimque secus temptatis aliquotiens levibus proeliis, varioque finitis eventu, pactis indutiis ex consensu, aestateque consumpta, partium discessere ductores, etiam tum discordes. Et rex quidem Parthus, hiemem Ctesiphonte
acturus, redit ad sedes, et Antiochiam imperator
Romanus ingressus. Qui, dum ibi moratur securus interim hostium externorum, intestinis paene perierat fraudibus, ut aperiet series delata<a class="footnoteLink" href="#note_LCL331_188_1" id="target_note_LCL331_188_1"><sup>1</sup></a> gestorum.</p>
<p>5. Procopius quidam, inquies homo, turbarum cupiditati semper addictus, Anatolium detulerat et Spudasium palatinos, exigi quae de aerario interceperant
iussos, insidiari comiti Fortunatiano, molesto illi flagitatori. Qui animi asperitate confestim
ad insanum percitus modum, pro potestatis





</p></section><notes><section class="footnotes"><ul><li class="note" id="note_LCL331_188_1"><a class="footnoteCrossrefLink" href="#target_note_LCL331_188_1" title="Click to highlight in text"><sup class="lineRef">1</sup><span class="italic">delata,</span> V<sup>1</sup>EA; <span class="italic">dilata,</span> G; <span class="italic">declarata,</span> Pet.; <span class="italic">dalata,</span> V<sup>2</sup>.</a></li><script type="text/javascript">document.getElementById('note_LCL331_188_1').style.display = "none";</script></ul></section></notes></section>