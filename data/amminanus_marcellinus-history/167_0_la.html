<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

libera, et celsiores fortunas idem loqui decet atque sentire, propositum meum in pauca conferam reminiscens, haec quae dicturus sum me saepius replicasse.</p>
<p>5. Ad usque Strymona flumen et Macedonicos fines tenuisse maiores imperium<a class="footnoteLink" href="#note_LCL300_334_1" id="target_note_LCL300_334_1"><sup>1</sup></a> meos, antiquitates quoque vestrae testantur; haec me convenit flagitare (ne sit arrogans quod affirmo) splendore virtutumque insignium serie, vetustis regibus antistantem. Sed ubique mihi cordi est recta ratio,<a class="footnoteLink" href="#note_LCL300_334_2" id="target_note_LCL300_334_2"><sup>2</sup></a> cui coalitus ab adulescentia prima, nihil umquam paenitendum admisi.</p>
<p>6. Ideoque Armeniam recuperare cum Mesopotamia debeo, avo meo composita fraude praereptam. Illud apud nos numquam in acceptum feretur,<a class="footnoteLink" href="#note_LCL300_334_3" id="target_note_LCL300_334_3"><sup>3</sup></a> quod asseritis vos exsultantes, nullo discrimine virtutis ac doli, prosperos omnes laudari debere bellorum eventus.</p>
<p>7 Postremo si morem gerere suadenti volueris recte, contemne partem exiguam, semper luctificam et cruentam, ut cetera regas securus, prudenter reputans medellarum quoque artifices urere non numquam et secare et partes corporum amputare, ut reliquis uti liceat integris, hocque bestias factitare: quae cum advertant cur maximo opere capiantur, illud propria sponte amittunt, ut vivere deinde possint impavidae.</p>
<p>8. Id sane pronuntio, quod si haec mea legatio redierit irrita, post tempus



</p></section><notes><section class="footnotes"><ul><li class="note" id="note_LCL300_334_1"><a class="footnoteCrossrefLink" href="#target_note_LCL300_334_1" title="Click to highlight in text"><sup class="lineRef">1</sup><span class="italic">imperium</span>, added by Clark c.c.; V omits.</a></li><script type="text/javascript">document.getElementById('note_LCL300_334_1').style.display = "none";</script><li class="note" id="note_LCL300_334_2"><a class="footnoteCrossrefLink" href="#target_note_LCL300_334_2" title="Click to highlight in text"><sup class="lineRef">2</sup><span class="italic">recta ratio</span>, Erfurdt; <span class="italic">moderatio</span> or <span class="italic">ratio</span>, Val.; <span class="italic">recordatio</span>, V.</a></li><script type="text/javascript">document.getElementById('note_LCL300_334_2').style.display = "none";</script><li class="note" id="note_LCL300_334_3"><a class="footnoteCrossrefLink" href="#target_note_LCL300_334_3" title="Click to highlight in text"><sup class="lineRef">3</sup><span class="italic">feretur</span>, Haupt; <span class="italic">fretus</span>, V.</a></li><script type="text/javascript">document.getElementById('note_LCL300_334_3').style.display = "none";</script></ul></section></notes></section>