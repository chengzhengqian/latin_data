<section class="div1 language" lang="la"><header><hgroup><h1>XVIII</h1></hgroup></header><section class="div2">
<h3>5. <span class="italic">Amida hinc circum muros, inde per subterraneos fornices duce transfuga oppugnatur.</span></h3>
<p>1. Verum inter haec inquies Persa vineis civitatem pluteisque<a class="footnoteLink" href="#note_LCL300_490_1" id="target_note_LCL300_490_1"><sup>1</sup></a> circumdabat, et erigi aggeres coepti, turresque fabricabantur, frontibus ferratis excelsae, quarum fastigiis ballistae locatae sunt singulae, ut a propugnaculis propellerent defensores, levia tamen per funditores et sagittarios proelia ne puncto quidem brevi cessabant.</p>
<p>2. Erant nobiscum duae legiones Magnentiacae recens e Galliis ductae (ut praediximus) virorum fortium et pernicium, ad planarios conflictus aptorum, ad eas vero belli artes quibus stringebamur, non modo inhabiles, sed contra nimii turbatores, qui cum neque in<a class="footnoteLink" href="#note_LCL300_490_2" id="target_note_LCL300_490_2"><sup>2</sup></a> machinis neque in operum constructione iuvarent, aliquotiens<a class="footnoteLink" href="#note_LCL300_490_3" id="target_note_LCL300_490_3"><sup>3</sup></a> stolidius<a class="footnoteLink" href="#note_LCL300_490_4" id="target_note_LCL300_490_4"><sup>4</sup></a> erumpentes, dimicantesque fidentissime minuto numero revertebant, tantum proficientes, quantum in publico (ut aiunt) incendio, aqua unius hominis manu adgesta.</p>
<p>3. Postremo obseratis portis praecaute vetantibusque<a class="footnoteLink" href="#note_LCL300_490_5" id="target_note_LCL300_490_5"><sup>5</sup></a> tribunis, egredi nequeuntes, frendebant ut bestiae. Verum secutis diebus efficacia eorum eminuit (ut docebimus).</p>
<p>4. In summoto loco partis meridianae murorum, quae despectat fluvium Tigrim, turris fuit in sublimitatem exsurgens, sub qua hiabant rupes abscisae, ut despici sine vertigine horrenda non posset, unde cavatis fornicibus subterraneis, per radices montis







</p></section><notes><section class="footnotes"><ul><li class="note" id="note_LCL300_490_1"><a class="footnoteCrossrefLink" href="#target_note_LCL300_490_1" title="Click to highlight in text"><sup class="lineRef">1</sup><span class="italic">pluteisque</span>, Bentley, Kiessling; <span class="italic">et pluteis</span>, Pet., Mommsen; <span class="italic">pluteis</span>, V.</a></li><script type="text/javascript">document.getElementById('note_LCL300_490_1').style.display = "none";</script><li class="note" id="note_LCL300_490_2"><a class="footnoteCrossrefLink" href="#target_note_LCL300_490_2" title="Click to highlight in text"><sup class="lineRef">2</sup><span class="italic">neque in</span>, E, Lind.; <span class="italic">nequem</span>, V.</a></li><script type="text/javascript">document.getElementById('note_LCL300_490_2').style.display = "none";</script><li class="note" id="note_LCL300_490_3"><a class="footnoteCrossrefLink" href="#target_note_LCL300_490_3" title="Click to highlight in text"><sup class="lineRef">3</sup><span class="italic">aliquotiens</span>, Clark; <span class="italic">aliquem</span>, V.</a></li><script type="text/javascript">document.getElementById('note_LCL300_490_3').style.display = "none";</script><li class="note" id="note_LCL300_490_4"><a class="footnoteCrossrefLink" href="#target_note_LCL300_490_4" title="Click to highlight in text"><sup class="lineRef">4</sup><span class="italic">stolidius</span>, G; <span class="italic">studiosius</span>, Fletcher; <span class="italic">studius</span>, V.</a></li><script type="text/javascript">document.getElementById('note_LCL300_490_4').style.display = "none";</script><li class="note" id="note_LCL300_490_5"><a class="footnoteCrossrefLink" href="#target_note_LCL300_490_5" title="Click to highlight in text"><sup class="lineRef">5</sup><span class="italic">praecaute uetantibusque</span> (<span class="italic">u.</span>, Bentley, Cornelissen), Nov√°k; <span class="italic">praecantibusque</span>, V.</a></li><script type="text/javascript">document.getElementById('note_LCL300_490_5').style.display = "none";</script></ul></section></notes></section>