<section class="div1 language" lang="la"><header><hgroup><h1>Julianus</h1></hgroup></header><section class="div2">
<p>25. His<a class="footnoteLink" href="#note_LCL315_364_1" id="target_note_LCL315_364_1"><sup>1</sup></a> prope Chaldaeorum est regio, altrix philosophiae veteris, ut memorant ipsi, apud quos veridica vaticinandi fides eluxit. Perfluunt autem has easdem terras potiores ante alios amnes, hi quos praediximus, et Marses et Flumen Regium et Euphrates, cunctis excellens. Qui tripertitus navigabilis per omnes est rivos, insulasque circumfluens,
et arva cultorum industria diligentius rigans, vomeri et gignendis arbustis habilia facit.</p>
<p>26. His tractibus Susiani iunguntur, apud quos non multa sunt oppida. Inter alia tamen eminet Susa, saepe domicilium regum, et Arsiana et Sele et Aracha. Cetera brevia sunt et obscura. Fluvii vero multi per haec loca discurrunt, quibus praestant
Oroates et Harax et Mosaeus, per harenosas angustias, quae a Rubro prohibent Caspium mare, aequoream multitudinem inundantes.</p>
<p>27. At in laeva Media confinis Hyrcano panditur mari: quam ante regnum Cyri superioris, et incrementa
Persidos, legimus Asiae reginam totius, Assyriis domitis, quorum plurimos pagos in Agropatenae
vocabulum permutatos, belli iure possedit.</p>
<p>28. Pugnatrix natio et formidanda post Parthos, quibus vincitur solis, regiones inhabitans ad speciem
quadratae figurae formatas. Harum terrarum





</p></section><notes><section class="footnotes"><ul><li class="note" id="note_LCL315_364_1"><a class="footnoteCrossrefLink" href="#target_note_LCL315_364_1" title="Click to highlight in text"><sup class="lineRef">1</sup><span class="italic">his,</span> Her.; <span class="italic">hic,</span> V.</a></li><script type="text/javascript">document.getElementById('note_LCL315_364_1').style.display = "none";</script></ul></section></notes></section>