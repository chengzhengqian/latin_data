<section class="div1 language" lang="la"><header><hgroup><h1>Jolianus</h1></hgroup></header><section class="div2"><p class="noindent">

Victor, et e palatio Constanti residui, de parte sua quendam habilem scrutabantur; contra Nevitta et Dagalaifus proceresque Gallorum virum talem ex commilitio suo quaeritabant.</p>
<p>3. Quae dum ambiguntur, nulla variante sententia, itum est voluntate omnium in Salutium, eoque causante morbos et senectutem, honoratior aliquis miles, advertens destinatius reluctantem, “Et quid<a class="footnoteLink" href="#note_LCL315_518_1" id="target_note_LCL315_518_1"><sup>1</sup></a> ageretis,” ait “si id bellum vobis curandum, commisisset
absens (ut saepe factum est) imperator? Nonne posthabitis ceteris, militem instantibus aerumnis eriperetis? Id nunc agite et si Mesopotamiam
videre licuerit, utriusque exercitus consociata
suffragia legitimum principem declarabunt.”</p>
<p>4. Inter has exiguas ad tantam rem moras, nondum
pensatis sententiis, tumultuantibus paucis (ut in rebus extremis saepe est factum), Iovianus eligitur imperator, domesticorum ordinis primus, paternis meritis mediocriter commendabilis. Erat enim Varroniani, notissimi comitis, filius, haut dudum post depositum militiae munus ad tranquilliora vitae digressi.</p>
<p>5. Et confestim indumentis circumdatus
principalibus, subitoque productus e tabernaculo, per agmina iam discurrebat, proficisci parantia.</p>
<p>6. Et quoniam acies ad usque lapidem quartum porrigebatur, antesignani clamare quosdam






</p></section><notes><section class="footnotes"><ul><li class="note" id="note_LCL315_518_1"><a class="footnoteCrossrefLink" href="#target_note_LCL315_518_1" title="Click to highlight in text"><sup class="lineRef">1</sup><span class="italic">et quid</span>, V, restored by Pet.; <span class="italic">ecquid</span>, Kiessling.</a></li><script type="text/javascript">document.getElementById('note_LCL315_518_1').style.display = "none";</script></ul></section></notes></section>