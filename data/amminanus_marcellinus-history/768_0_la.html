<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

secus in potestate esse existiment patronorum, et omnem certaminum exitum eisdem soleant assignare,
et non vitiis rerum, aut iniquitati aliquotiens disceptantium, sed solis defensantibus irascantur. Verum unde huc declinavimus, revertamur.</p>
<h3><span class="bold">5.</span> <span class="italic">Valentinianus Sarmatis et Quadis Pannoniarum populatoribus bellum illaturus, in Illyricum proficiscitur,
et transito Danubio Quadorum pagos vastat, vicos incendit, barbaros cuiusque aetatis iugulat.</span></h3>
<p>1. Pubescente iam vere, Valentinianus a Treveris motus, per nota itinera gradu celeri contendebat, eique regiones adventanti quas petebat, legatio Sarmatarum
offertur: pedibusque eius prostrata, orabat pacifica prece, ut propitius veniret et lenis, nullius diri facinoris participes popularis suos inventurus aut conscios.</p>
<p>2. Quibus saepe eadem iterantibus, hactenus perpensa deliberatione respondit, haec in locis ubi dicuntur admissa, quaerenda verissimis documentis et vindicanda. Cumque exinde Carnuntum
Illyriorum oppidum introisset, desertum quidem nunc et squalens, sed ductori exercitus perquam




</p></section><notes></notes></section>