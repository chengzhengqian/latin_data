<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

prima provincia est Aquitanica, amplitudine civitatum admodum culta omissis aliis multis, Burdigala et Arverni excellunt, et Santones et Pictavi.</p>
<p>14. Novem populos Ausci commendant et Vasatae. In Narbonensi Elusa et Narbona et Tolosa<a class="footnoteLink" href="#note_LCL300_192_1" id="target_note_LCL300_192_1"><sup>1</sup></a> principatum urbium tenent. Viennensis civitatum exultat decore multarum, e<a class="footnoteLink" href="#note_LCL300_192_2" id="target_note_LCL300_192_2"><sup>2</sup></a> quibus potiores sunt Vienna ipsa et Arelate et Valentia; quibus Massilia iungitur, cuius societate et viribus in discriminibus arduis fultam aliquotiens legimus Romam.</p>
<p>15. His prope Salluvii sunt et Nicaea et Antipolis, insulaeque Stoechades.</p>
<p>16. Et quoniam ad has partes opere contexto pervenimus, silere super Rhodano, maximi nominis flumine, incongruum est et absurdum. A Poeninis Alpibus effusiore copia fontium Rhodanus fluens, et proclivi impetu ad planiora degrediens, proprio agmine ripas occultat, et paludi sese ingurgitat, nomine Lemanno, eamque intermeans, nusquam aquis miscetur externis, sed altrinsecus summitates undae praeterlabens segnioris, quaeritans exitus, viam sibi impetu veloci molitur.</p>
<p>17. Unde sine iactura rerum per Sapaudiam fertur et Sequanos, longeque progressus, Viennensem latere sinistro perstringit, dextro Lugdunensem, et emensus spatia flexuosa, Ararim quem Sauconnam appellant, inter





</p></section><notes><section class="footnotes"><ul><li class="note" id="note_LCL300_192_1"><a class="footnoteCrossrefLink" href="#target_note_LCL300_192_1" title="Click to highlight in text"><sup class="lineRef">1</sup><span class="italic">Tolosa</span>, N, Val.; <span class="italic">Tolosa et</span>, V; <span class="italic">Tolosa quae</span>, BG.</a></li><script type="text/javascript">document.getElementById('note_LCL300_192_1').style.display = "none";</script><li class="note" id="note_LCL300_192_2"><a class="footnoteCrossrefLink" href="#target_note_LCL300_192_2" title="Click to highlight in text"><sup class="lineRef">2</sup><span class="italic">e</span>, added by Damst√©; V omits.</a></li><script type="text/javascript">document.getElementById('note_LCL300_192_2').style.display = "none";</script></ul></section></notes></section>