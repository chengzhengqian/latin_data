<section class="div1 language" lang="la"><header><hgroup><h1>Valens Gratianus Valentinianus II</h1></hgroup></header><section class="div2"><p class="noindent">

tendentibus prope oppidum Salices: unde haut longo spatio separatum, vulgus inaestimabile barbarorum,
ad orbis rotundi figuram multitudine digesta plaustrorum, tamquam intramuranis cohibitum spatiis, otio fruebatur, et ubertate praedarum.</p>
<p>6. Praevia igitur spe meliorum, Romani duces (si fors copiam attulisset), ausuri aliquid gloriosum, Gothos quicquid molirentur, sagaciter observabant: id scilicet praestruentes, ut si aliorsum castra movissent,
quod fecere creberrime, terga ultimorum adorti, plures perfoderent contis,<a class="footnoteLink" href="#note_LCL331_428_1" id="target_note_LCL331_428_1"><sup>1</sup></a> magnamque spoliorum averterent partem.</p>
<p>7. Hoc intellecto hostes vel transfugarum indiciis docti, per quos nihil latebat incognitum, in eodem loco diu manserunt: sed oppositi exercitus metu praestricti, aliorumque militum, quos affluere iam sperabant, tessera data gentili, per diversa prope diffusas accivere vastatorias manus, quae iussis<a class="footnoteLink" href="#note_LCL331_428_2" id="target_note_LCL331_428_2"><sup>2</sup></a> optimatum acceptis, statim ut<a class="footnoteLink" href="#note_LCL331_428_3" id="target_note_LCL331_428_3"><sup>3</sup></a> incensi malleoli, ad carraginem (quam ita ipsi appellant),
aliti velocitate regressae, incentivum audendi
maiora popularibus addiderunt.</p>
<p>8. Nihil post haec inter partes praeter indutias laxatum est breves. Reversis enim his quos necessitas evocarat,






</p></section><notes><section class="footnotes"><ul><li class="note" id="note_LCL331_428_1"><a class="footnoteCrossrefLink" href="#target_note_LCL331_428_1" title="Click to highlight in text"><sup class="lineRef">1</sup><span class="italic">contis,</span> Corn.; <span class="italic">confisi,</span> V (tr. after <span class="italic">hostes</span> in next line, Her., cf. xviii. 3, 4).</a></li><script type="text/javascript">document.getElementById('note_LCL331_428_1').style.display = "none";</script><li class="note" id="note_LCL331_428_2"><a class="footnoteCrossrefLink" href="#target_note_LCL331_428_2" title="Click to highlight in text"><sup class="lineRef">2</sup><span class="italic">iussis,</span> added by Hadr. Val.;
<span class="italic">mandatis</span> . . . (after <span class="italic">acceptis</span>) by Her.; <span class="italic">optimatum acceptis,</span> V.</a></li><script type="text/javascript">document.getElementById('note_LCL331_428_2').style.display = "none";</script><li class="note" id="note_LCL331_428_3"><a class="footnoteCrossrefLink" href="#target_note_LCL331_428_3" title="Click to highlight in text"><sup class="lineRef">3</sup><span class="italic">statim ut,</span> Val., Her.; <span class="italic">s. quasi,</span> Pet., <span class="italic">statimque,</span> V.</a></li><script type="text/javascript">document.getElementById('note_LCL331_428_3').style.display = "none";</script></ul></section></notes></section>