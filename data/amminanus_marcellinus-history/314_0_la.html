<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

ratio succurrisset, impensiore opera procursus temptabatur
ex castris, et eruptione subita multitudinis facta, inter armatos qui portabant ignes amplioribus ordinatis, iaciebantur corbes in materias ferreae, plenae flammarum, et sarmenta aliaque ad ignes concipiendos aptissima.</p>
<p>19. Et quia conspectum abstulerant fumi nigerrimae nubes, classico excitante in pugnam, legiones procinctae celeri gradu venerunt, et subcrescente paulatim ardore bellandi, cum ventum fuisset ad manus, repente machinae omnes effusis ignibus urebantur praeter maiorem, quam diruptis<a class="footnoteLink" href="#note_LCL315_80_1" id="target_note_LCL315_80_1"><sup>1</sup></a> restibus quibus e muro iactis implicabatur,
virorum fortium acrior nisus aegre semustam extraxit.</p>
<p>20. At ubi nocturnae tenebrae finem proeliis attulerunt, non in longum militi quies data. Cibo enim exiguo refectus et somno, rectorum monitu excitus, munitiones a muro longe demovit, dimicare succinctius parans per sublimes aggestus, qui iam consummati muris altius imminebant. Utque facile defensuri<a class="footnoteLink" href="#note_LCL315_80_2" id="target_note_LCL315_80_2"><sup>2</sup></a> moenia pellerentur, in ipsis aggerum summitatibus binae sunt locatae ballistae, quarum metu ne prospicere quidem posse hostium quisquam crederetur.</p>
<p>21. His satis provisis, prope ipsum crepusculum triplex acies nostrorum instructa,





</p></section><notes><section class="footnotes"><ul><li class="note" id="note_LCL315_80_1"><a class="footnoteCrossrefLink" href="#target_note_LCL315_80_1" title="Click to highlight in text"><sup class="lineRef">1</sup><span class="italic">diruptis,</span> Bent., Gardt.; <span class="italic">direptis,</span> V.</a></li><script type="text/javascript">document.getElementById('note_LCL315_80_1').style.display = "none";</script><li class="note" id="note_LCL315_80_2"><a class="footnoteCrossrefLink" href="#target_note_LCL315_80_2" title="Click to highlight in text"><sup class="lineRef">2</sup><span class="italic">defensuri,</span> A; <span class="italic">defensori,</span> V.</a></li><script type="text/javascript">document.getElementById('note_LCL315_80_2').style.display = "none";</script></ul></section></notes></section>