<section class="div1 language" lang="la"><header><hgroup><h1>XVIII</h1></hgroup></header><section class="div2"><p class="noindent">

exitium sollicitaverint multi.</p>
<p>16. Unde blanditiarum taetra commenta, palatina cohors exquisite confingens, immunem eum fore malorum communium asserebat, fatum eius vigens semper et praesens in abolendis adversa conantibus eluxisse, vocibus magnis exclamans.</p>
<p>17. Et inquisitum in haec negotia fortius, nemo qui quidem recte sapiat reprehendet. Nec enim abnuimus salutem legitimi principis, propugnatoris bonorum et defensoris, unde salus quaeritur aliis, consociato studio muniri debere cunctorum; cuius retinendae<a class="footnoteLink" href="#note_LCL300_542_1" id="target_note_LCL300_542_1"><sup>1</sup></a> causa validius, ubi maiestas pulsata defenditur, a quaestionibus vel cruentis, nullam Corneliae leges exemere fortunam.</p>
<p>18. Sed exsultare maestis casibus effrenate non decet, ne videantur licentia regi subiecti, non potestate. Imitandus sit Tullius, cum parcere vel laedere potuisset, ut ipse affirmat, ignoscendi quaerens causas, non puniendi occasiones, quod iudicis lenti et considerati est proprium.</p>
<p>19. Tunc apud Daphnen, amoenum illud et ambitiosum Antiochiae suburbanum, visu relatuque horrendum natum est monstrum, infans ore gemino cum dentibus binis et barba, quattuorque oculis,



</p></section><notes><section class="footnotes"><ul><li class="note" id="note_LCL300_542_1"><a class="footnoteCrossrefLink" href="#target_note_LCL300_542_1" title="Click to highlight in text"><sup class="lineRef">1</sup><span class="italic">retinendae</span>, EN, Gardt.; <span class="italic">redimendae</span>, WBG; <span class="italic">redinendae</span> V.</a></li><script type="text/javascript">document.getElementById('note_LCL300_542_1').style.display = "none";</script></ul></section></notes></section>