<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

enim hoc est optandum et rectum, ubi per varia negotiorum examina, iustum distinguitur<a class="footnoteLink" href="#note_LCL315_254_1" id="target_note_LCL315_254_1"><sup>1</sup></a> et iniustum;
a quo ille ne aberraret, tamquam scopulos cavebat abruptos. Hoc autem ideo assequi potuit, quod levitatem agnoscens commotioris ingenii sui, praefectis proximisque permittebat, ut fidenter impetus suos aliorsum tendentes atque<a class="footnoteLink" href="#note_LCL315_254_2" id="target_note_LCL315_254_2"><sup>2</sup></a> decebat, monitu opportuno frenarent; monstrabatque subinde<a class="footnoteLink" href="#note_LCL315_254_3" id="target_note_LCL315_254_3"><sup>3</sup></a>
se dolere delictis et gaudere correctione.</p>
<p>4. Cumque eum defensores causarum, ut conscium rationis perfectae, plausibus maximis celebrarent, fertur id dixisse permotus: “Gaudebam plane praeque
me ferebam,<a class="footnoteLink" href="#note_LCL315_254_4" id="target_note_LCL315_254_4"><sup>4</sup></a> si ab his laudarer, quos et vituperare
posse adverterem, siquid factum sit secus aut dictum.”</p>
<p>5. Sufficiet autem pro multis, quae clementer egit in litibus cognoscendis, hoc unum ponere nec abhorrens a proposito, nec absurdum. Inducta in iudicium femina quaedam, cum palatinum adversarium suum e numero proiectorum cinctum praeter spem conspexisset, hoc factum insolens tumultuando querebatur, et imperator “Prosequere” ait “mulier, siquid te laesam existimas; hic enim sic cinctus est, ut expeditius per lutum incedat: parum nocere tuis partibus potest.”</p>
</section><notes><section class="footnotes"><ul><li class="note" id="note_LCL315_254_1"><a class="footnoteCrossrefLink" href="#target_note_LCL315_254_1" title="Click to highlight in text"><sup class="lineRef">1</sup><span class="italic">distinguitur,</span> Novák; <span class="italic">id est,</span> V.</a></li><script type="text/javascript">document.getElementById('note_LCL315_254_1').style.display = "none";</script><li class="note" id="note_LCL315_254_2"><a class="footnoteCrossrefLink" href="#target_note_LCL315_254_2" title="Click to highlight in text"><sup class="lineRef">2</sup><span class="italic">atque,</span> Kellerbauer, Corn., Pet.; <span class="italic">ad quae,</span> G.</a></li><script type="text/javascript">document.getElementById('note_LCL315_254_2').style.display = "none";</script><li class="note" id="note_LCL315_254_3"><a class="footnoteCrossrefLink" href="#target_note_LCL315_254_3" title="Click to highlight in text"><sup class="lineRef">3</sup><span class="italic">quae permittebat quae subinde</span> (omitting <span class="italic">ut fidenter . . . monstrabat,</span> supplied by G), V.</a></li><script type="text/javascript">document.getElementById('note_LCL315_254_3').style.display = "none";</script><li class="note" id="note_LCL315_254_4"><a class="footnoteCrossrefLink" href="#target_note_LCL315_254_4" title="Click to highlight in text"><sup class="lineRef">4</sup><span class="italic">praeque me ferebam,</span> Novák; <span class="italic">prae meque me ferebam,</span> V.</a></li><script type="text/javascript">document.getElementById('note_LCL315_254_4').style.display = "none";</script></ul></section></notes></section>