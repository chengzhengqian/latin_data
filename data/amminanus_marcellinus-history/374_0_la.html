<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

armato cubile, sed pluma et flexiles lectuli, et graviora gladiis pocula (testa enim bibere iam pudebat), quaerebantur et<a class="footnoteLink" href="#note_LCL315_200_1" id="target_note_LCL315_200_1"><sup>1</sup></a> aedes marmoreae, cum scriptum sit antiquitatibus, Spartanum militem coercitum acriter, quod procinctus tempore ausus sit videri sub tecto.</p>
<p>7. Adeo autem ferox erat in suos illis temporibus
miles et rapax, ignavus vero in hostes et fractus, ut per ambitiones otiumque opibus partis, auri et lapillorum varietates discerneret scientissime, contra quam recens memoria tradidit.</p>
<p>8. Notum est enim sub Maximiano Caesare vallo regis Persarum direpto, gregarium quendam post<a class="footnoteLink" href="#note_LCL315_200_2" id="target_note_LCL315_200_2"><sup>2</sup></a> sacculum Parthicum
(in quo erant margaritae) repertum, proiectis imperitia gemmis, abisse, pellis nitore solo contentum.</p>
<p>9. Evenerat eisdem diebus, ut ad demendum imperatoris
capillum, tonsor venire praeceptus, introiret
quidam ambitiose vestitus. Quo viso Iulianus obstipuit, et<a class="footnoteLink" href="#note_LCL315_200_3" id="target_note_LCL315_200_3"><sup>3</sup></a> “Ego” inquit “non rationalem iussi, sed tonsorem acciri.” Interrogatus tamen ille quid haberet ex arte compendii, vicenas diurnas respondit annonas, totidemque pabula iumentorum, quae vulgo dictitant capita, et annuum stipendium grave, absque fructuosis petitionibus multis.</p>
<p>10. Unde motus omnes huius modi, cum cocis similibusque






</p></section><notes><section class="footnotes"><ul><li class="note" id="note_LCL315_200_1"><a class="footnoteCrossrefLink" href="#target_note_LCL315_200_1" title="Click to highlight in text"><sup class="lineRef">1</sup><span class="italic">quaerebantur et,</span> tr. by Gardt.</a></li><script type="text/javascript">document.getElementById('note_LCL315_200_1').style.display = "none";</script><li class="note" id="note_LCL315_200_2"><a class="footnoteCrossrefLink" href="#target_note_LCL315_200_2" title="Click to highlight in text"><sup class="lineRef">2</sup><span class="italic">post,</span> added in G; <span class="italic">scuto Parthico . . . reperto,</span> Val., Bent.; <span class="italic">saccutum</span> (<span class="italic">sacculum,</span> V<sup>3</sup>) . . . <span class="italic">repertum,</span> V.</a></li><script type="text/javascript">document.getElementById('note_LCL315_200_2').style.display = "none";</script><li class="note" id="note_LCL315_200_3"><a class="footnoteCrossrefLink" href="#target_note_LCL315_200_3" title="Click to highlight in text"><sup class="lineRef">3</sup><span class="italic">obstupuit et,</span> Her.; V omits <span class="italic">et; obstupuit,</span> WBG.</a></li><script type="text/javascript">document.getElementById('note_LCL315_200_3').style.display = "none";</script></ul></section></notes></section>