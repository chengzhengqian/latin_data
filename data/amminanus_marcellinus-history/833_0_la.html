<section class="div1 language" lang="la"><header><hgroup><h1>Valens Gratianus Valentinianus II</h1></hgroup></header><section class="div2"><p class="noindent">

decem milium esse firmantibus, imperator procaci quodam calore perculsus eisdem occurrere festinabat.</p>
<p>4. Proinde agmine quadrato incedens, prope suburbanum Hadrianupoleos venit, ubi vallo sudibus fossaque
firmato, Gratianum impatienter operiens, Richomerem comitem domesticorum suscepit, ab eodem imperatore praemissum cum litteris, ipsum quoque venturum mox indicantibus.</p>
<p>5. Quarum textu oratus, ut praestolaretur paulisper periculorum participem, neve abruptis discriminibus temere semet committeret solum, adhibitis in consilium potestatibus variis, quid facto opus esset deliberabat.</p>
<p>6. Et cum Sebastiano auctore quidam protinus eundum ad certamen urgerent, Victor nomine (magister equitum) Sarmata sed cunctator et cautus, eadem sentientibus multis, imperii socium exspectari censebat,
ut incrementis exercitus Gallicani adscitis, opprimeretur levius tumor barbaricus flammans.</p>
<p>7. Vicit tamen funesta principis destinatio,<a class="footnoteLink" href="#note_LCL331_464_1" id="target_note_LCL331_464_1"><sup>1</sup></a> et adulabilis quorundam sententia regiorum, qui ne paene iam partae victoriae (ut opinabantur) consors fieret Gratianus, properari cursu celeri suadebant.</p>
<p>8. Et dum necessaria parabantur ad decernendum, Christiani ritus presbyter (ut ipsi appellant), missus a Fritigerno legatus, cum aliis humilibus venit ad





</p></section><notes><section class="footnotes"><ul><li class="note" id="note_LCL331_464_1"><a class="footnoteCrossrefLink" href="#target_note_LCL331_464_1" title="Click to highlight in text"><sup class="lineRef">1</sup><span class="italic">destinatio,</span> V; Gardthausen suspeeted that <span class="italic">festinatio</span> should be read.</a></li><script type="text/javascript">document.getElementById('note_LCL331_464_1').style.display = "none";</script></ul></section></notes></section>