<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2">
<h3>9. <span class="italic">Iulianus C. tria munimenta ad Mosam eversa a barbaris instaurat, et a milite famem patiente probris ac minis incessitur.</span></h3>
<p>1. Cunctis igitur ex voto currentibus, studio pervigili properans, modis omnibus utilitatem fundare provinciarum, munimenta tria recta serie superciliis imposita fluminis Mosae, subversa dudum obstinatione barbarica, reparare pro tempore cogitabat, et ilico sunt instaurata, procinctu paulisper omisso.</p>
<p>2. Atque<a class="footnoteLink" href="#note_LCL300_354_1" id="target_note_LCL300_354_1"><sup>1</sup></a> ut consilium prudens celeritas faceret tutum, ex annona decem dierum et septem, quam in<a class="footnoteLink" href="#note_LCL300_354_2" id="target_note_LCL300_354_2"><sup>2</sup></a> expeditionem pergens vehebat cervicibus miles, portionem subtractam in eisdem condidit castris, sperans ex Chamavorum segetibus id suppleri posse quod ablatum est.</p>
<p>3. Longe autem aliter accidit. Frugibus enim nondum etiam maturis, miles, expensis quae portabat, nusquam reperiens victus, extrema minitans Iulianum compellationibus incessebat et probris, Asianum appellans Graeculum et fallacem, et specie sapientiae stolidum. Utque inveniri solent quidam inter armatos verborum volubilitate conspicui, haec et similia multa strepebant:</p>
<p>4. “Quo trahimur spe meliorum abolita,





</p></section><notes><section class="footnotes"><ul><li class="note" id="note_LCL300_354_1"><a class="footnoteCrossrefLink" href="#target_note_LCL300_354_1" title="Click to highlight in text"><sup class="lineRef">1</sup><span class="italic">atque</span>, BG; <span class="italic">utque</span>, V; <span class="italic">utque id</span>, Novák, Pet.</a></li><script type="text/javascript">document.getElementById('note_LCL300_354_1').style.display = "none";</script><li class="note" id="note_LCL300_354_2"><a class="footnoteCrossrefLink" href="#target_note_LCL300_354_2" title="Click to highlight in text"><sup class="lineRef">2</sup><span class="italic">in</span>, E<sup>2</sup> G; <span class="italic">ad</span>, A; V omits.</a></li><script type="text/javascript">document.getElementById('note_LCL300_354_2').style.display = "none";</script></ul></section></notes></section>