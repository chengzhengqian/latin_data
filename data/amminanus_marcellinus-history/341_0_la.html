<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

quod ad exemplum urbium matris populosae et celebris, per alias quoque civitates ut sidus salutare susciperetur, edito postridie curuli certamine, cum gaudio plebis, ubi lux excanduit tertia, morarum impatiens, percursis aggeribus publicis, Succos nemine auso resistere, praesidiis occupavit, eisdemque
tuendis Nevittam praefecit ut fidum. Cuius loci situm excessu brevi<a class="footnoteLink" href="#note_LCL315_134_1" id="target_note_LCL315_134_1"><sup>1</sup></a> conveniet ostendi.</p>
<p>3. Consertae celsorum montium summitates Haemi et Rhodopae, quorum alter ab ipsis Histri marginibus, alter ab Axii fluminis citeriore parte consurgit, in angustias tumulosis collibus desinentes, Illyrios<a class="footnoteLink" href="#note_LCL315_134_2" id="target_note_LCL315_134_2"><sup>2</sup></a> interscindunt et Thracas, hinc vicinae mediterraneis
Dacis et Serdicae, inde Thracias despectantes et Philippopolim, civitates amplas et nobiles, et tamquam natura in dicionem Romanam redigendas nationes circumsitas praenoscente, ita figuratae consulte,
inter artos colles quondam hiantes obscurius, ad magnitudinem splendoremque postea rebus elatis, patefactae sunt et carpentis, aditibusque aliquotiens clausis, magnorum ducum populorumque reppulere conatus.</p>
<p>4. Et pars, quae Illyricum spectat, mollius
edita, velut incauta, subinde superatur. Latus






</p></section><notes><section class="footnotes"><ul><li class="note" id="note_LCL315_134_1"><a class="footnoteCrossrefLink" href="#target_note_LCL315_134_1" title="Click to highlight in text"><sup class="lineRef">1</sup><span class="italic">excessu brevi,</span> Her.; <span class="italic">exnunc conueniet et ostendi,</span> V.</a></li><script type="text/javascript">document.getElementById('note_LCL315_134_1').style.display = "none";</script><li class="note" id="note_LCL315_134_2"><a class="footnoteCrossrefLink" href="#target_note_LCL315_134_2" title="Click to highlight in text"><sup class="lineRef">2</sup><span class="italic">Illyrios,</span> Val.; <span class="italic">per Illyrios,</span> WAG; <span class="italic">partes Illyrici,</span> suggested by Clark; <span class="italic">desinenter per Illyrio,</span> V.</a></li><script type="text/javascript">document.getElementById('note_LCL315_134_2').style.display = "none";</script></ul></section></notes></section>