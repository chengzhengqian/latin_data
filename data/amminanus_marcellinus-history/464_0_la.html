<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

reges.</p>
<p>56. Eius pleraeque partes ita ut Margiana, procul a litoribus sunt disparatae, sed humi gignentium fertiles, et pecus quod illic per campestria loca vescitur et montana, membris est magnis compactum et validis, ut indicio sunt cameli, a Mithridate exinde perducti, et primitus in obsidione Cyzicena visi Romanis.<a class="footnoteLink" href="#note_LCL315_380_1" id="target_note_LCL315_380_1"><sup>1</sup></a></p>
<p>57. Gentes eisdem Bactrianis
oboediunt plures, quas exsuperant Tochari, et ad Italiae speciem crebris fluminibus inundantur, E quibus Artamis et Zariaspes ante sibi consociati, itidemque Ochus et Orgomanes, iuncti convenis aquis augent immania Oxi fluenta.</p>
<p>58. Sunt et hic civitates, quas amnes diversi perstringunt, his cedentes ut melioribus, Chatracharta<a class="footnoteLink" href="#note_LCL315_380_2" id="target_note_LCL315_380_2"><sup>2</sup></a> et Alicodrae et Astatiae et Menapilae et Bactris ipsis, unde regnum et vocabulum nationis est institutum.</p>
<p>59. Hinc Sogdiani agunt<a class="footnoteLink" href="#note_LCL315_380_3" id="target_note_LCL315_380_3"><sup>3</sup></a> sub imis montium pedibus,
quos appellant Sogdios, inter quos amnes duo fluunt navium capacissimi, Araxates et Dymas, qui per<a class="footnoteLink" href="#note_LCL315_380_4" id="target_note_LCL315_380_4"><sup>4</sup></a> iuga vallesque praecipites, in campestrem planitiem fluvii decurrentes, Oxiam nomine paludem
efficiunt, late longeque diffusam. Hic inter alia oppida celebrantur Alexandria et Cyreschata et Drepsa metropolis.</p>
</section><notes><section class="footnotes"><ul><li class="note" id="note_LCL315_380_1"><a class="footnoteCrossrefLink" href="#target_note_LCL315_380_1" title="Click to highlight in text"><sup class="lineRef">1</sup><span class="italic">a Romanis visi,</span> tr. by BG; <span class="italic">vii Romanis,</span> V.</a></li><script type="text/javascript">document.getElementById('note_LCL315_380_1').style.display = "none";</script><li class="note" id="note_LCL315_380_2"><a class="footnoteCrossrefLink" href="#target_note_LCL315_380_2" title="Click to highlight in text"><sup class="lineRef">2</sup><span class="italic">Chatracharta,</span> Gardt.; <span class="italic">chatra et charte,</span> V.</a></li><script type="text/javascript">document.getElementById('note_LCL315_380_2').style.display = "none";</script><li class="note" id="note_LCL315_380_3"><a class="footnoteCrossrefLink" href="#target_note_LCL315_380_3" title="Click to highlight in text"><sup class="lineRef">3</sup>lac. indicated by Val. who added <span class="italic">hinc S. agunt.</span></a></li><script type="text/javascript">document.getElementById('note_LCL315_380_3').style.display = "none";</script><li class="note" id="note_LCL315_380_4"><a class="footnoteCrossrefLink" href="#target_note_LCL315_380_4" title="Click to highlight in text"><sup class="lineRef">4</sup>lac. ind. by Clark; <span class="italic">qui</span> added by G, <span class="italic">per</span> by BG.</a></li><script type="text/javascript">document.getElementById('note_LCL315_380_4').style.display = "none";</script></ul></section></notes></section>