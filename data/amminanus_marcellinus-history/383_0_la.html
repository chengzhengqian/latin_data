<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

litterae figura servetur, in meditullio ipso rotunditatis Proconesus insula est oblonga et Besbicus.</p>
<p>7. Post cuius summitatem in angustias rursus extenuatum Europam et Bithyniam intercurrens, per Chalcedona et Chrysopolim et stationes transit obscuras.</p>
<p>8. Nam supercilia eius sinistra Athyras portus despectat et Selymbria et Constantinopolis, vetus Byzantium, Atticorum colonia, et promuntorium
Ceras praelucentem navibus vehens constructam
celsius turrim, quapropter Ceratas appellatur
ventus inde suetus oriri praegelidus.</p>
<p>9. Hoc modo fractum et participatione maris utriusque finitum, iamque mitescens in aequoream panditur faciem, quantum potest cadere sub aspectum,
late diffusum et longe.</p>
<p>10. Omnis autem eius velut insularis circuitus litorea navigatio viginti tribus dimensa milibus stadiorum, ut Eratosthenes affirmat et Hecataeus et Ptolomaeus aliique huius modi cognitionum minutissimi scitatores, in speciem Scythici arcus nervo coagmentati geographiae totius






</p></section><notes></notes></section>