<section class="div1 language" lang="la"><header><hgroup><h1>Constantius et Gallus</h1></hgroup></header><section class="div2">
<p>2. Et quoniam mirari posse quosdam peregrinos existimo, haec lecturos forsitan (si contigerit), quam ob rem cum oratio ad ea monstranda deflexerit quae Romae geruntur, nihil praeter seditiones narratur et tabernas et vilitates harum similis alias, summatim causas perstringam, nusquam a veritate sponte propria digressurus.</p>
<p>3. Tempore quo primis auspiciis in mundanum fulgorem surgeret victura dum erunt homines Roma, ut augeretur sublimibus incrementis, foedere pacis aeternae Virtus convenit atque Fortuna, plerumque dissidentes, quarum si altera defuisset, ad perfectam non venerat summitatem.</p>
<p>4. Eius populus ab incunabulis primis ad usque pueritiae tempus extremum, quod annis circumcluditur fere trecentis, circummurana pertulit bella; deinde aetatem ingressus adultam, post multiplices bellorum aerumnas, Alpes transcendit et fretum; in iuvenem erectus et virum, ex omni plaga quam orbis ambit immensus, reportavit laureas et<a class="footnoteLink" href="#note_LCL300_36_1" id="target_note_LCL300_36_1"><sup>1</sup></a> triumphos; iamque vergens in senium, et nomine solo aliquotiens vincens, ad tranquilliora vitae discessit.</p>
<p>5. Ideo urbs venerabilis, post superbas efferatarum gentium cervices oppressas, latasque leges, fundamenta libertatis et retinacula sempiterna, velut frugi parens et prudens et dives, Caesaribus tamquam liberis suis regenda patrimonii iura permisit.</p>
<p>6. Et olim licet otiosae



</p></section><notes><section class="footnotes"><ul><li class="note" id="note_LCL300_36_1"><a class="footnoteCrossrefLink" href="#target_note_LCL300_36_1" title="Click to highlight in text"><sup class="lineRef">1</sup><span class="italic">laureas et</span>, Kiessling; <span class="italic">laureace</span>, V.</a></li><script type="text/javascript">document.getElementById('note_LCL300_36_1').style.display = "none";</script></ul></section></notes></section>