<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

mox a<a class="footnoteLink" href="#note_LCL315_404_1" id="target_note_LCL315_404_1"><sup>1</sup></a> specula quadam altissima explorato situ castrorum, quam ocissime cum duarum praesidio navium, amnem supermeat imperator, pone sequentibus navigiis multis, quae obsidionales machinas advehebant.</p>
<p>8. Iamque muris propinquans, cum non absque discriminibus multis consideraret esse certandum, sermone cum leni tum aspero et minaci, hortabatur ad deditionem defensores, qui ad colloquium petito Ormizda, promissis eius et iuramentis illecti, multa sibi de lenitudine Romana spondebant.</p>
<p>9. Denique prae se bovem coronatum agentes, quod est apud eos susceptae pacis indicium, descendere
suppliciter, et statim munimento omni incenso, Pusaeus eius praefectus, dux Aegypti postea, honore tribunatus affectus est. Reliqui vero cum caritatibus suis et supellectili,<a class="footnoteLink" href="#note_LCL315_404_2" id="target_note_LCL315_404_2"><sup>2</sup></a> humaniore cultu ad Syriacam civitatem Chalcida transmissi sunt.</p>
<p>10. Inter hos miles quidam, cum Maximianus perrupisset quondam Persicos fines, in his locis aeger relictus, prima etiam tum lanugine iuvenis, ut aiebat, uxores sortitus gentis ritu complures cum numerosa subole tunc senex incurvus, exultans, proditionisque auctor, ducebatur ad nostra, testibus affirmans et praescisse se olim et praedixisse, quod centenario iam contiguus, sepelietur in solo Romano. Post quae Saraceni procursatores partis cuiusdam<a class="footnoteLink" href="#note_LCL315_404_3" id="target_note_LCL315_404_3"><sup>3</sup></a>
</p></section><notes><section class="footnotes"><ul><li class="note" id="note_LCL315_404_1"><a class="footnoteCrossrefLink" href="#target_note_LCL315_404_1" title="Click to highlight in text"><sup class="lineRef">1</sup><span class="italic">a,</span> added by C. F. W. M.; <span class="italic">ex,</span> by Her.; V omits.</a></li><script type="text/javascript">document.getElementById('note_LCL315_404_1').style.display = "none";</script><li class="note" id="note_LCL315_404_2"><a class="footnoteCrossrefLink" href="#target_note_LCL315_404_2" title="Click to highlight in text"><sup class="lineRef">2</sup><span class="italic">supellectili,</span> Clark; <span class="italic">supellectile,</span> BG; <span class="italic">supellectio,</span> V.</a></li><script type="text/javascript">document.getElementById('note_LCL315_404_2').style.display = "none";</script><li class="note" id="note_LCL315_404_3"><a class="footnoteCrossrefLink" href="#target_note_LCL315_404_3" title="Click to highlight in text"><sup class="lineRef">3</sup><span class="italic">partis cuiusdam,</span> Kellerbauer, Eyssen.; <span class="italic">partis quidam,</span> V.</a></li><script type="text/javascript">document.getElementById('note_LCL315_404_3').style.display = "none";</script></ul></section></notes></section>