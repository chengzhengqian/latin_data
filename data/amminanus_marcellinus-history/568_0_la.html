<section class="div1 language" lang="la"><header><hgroup><h1>Valentinianus Et Valens</h1></hgroup></header><section class="div2"><p class="noindent">

gentes saevissimae, limites sibi proximos persultabant.
Gallias Raetiasque simul Alamanni populabantur;
Sarmatae Pannonias et Quadi; Picti Saxonesque et Scotti, et Attacotti Britannos aerumnis vexavere continuis; Austoriani Mauricaeque
aliae gentes, Africam solito acrius incursabant;
Thracias et Pannonias<a class="footnoteLink" href="#note_LCL315_588_1" id="target_note_LCL315_588_1"><sup>1</sup></a> diripiebant praedatorii
globi Gothorum.</p>
<p>6. Persarum rex manus Armeniis iniectabat, eos in suam dicionem ex integro vocare vi nimia properans, sed iniuste causando, quod post Ioviani excessum, cum quo foedera firmarat et pacem, nihil obstare debebit, quo minus ea recuperaret, quae antea ad maiores suos pertinuisse monstrabat.</p>
<h3><span class="bold">5.</span> <span class="italic">Imperatores ambo comites et militares numeros inter se partiuntur</span>; <span class="italic">et paullo post alter Mediolani</span>,
<span class="italic">alter Constantinopoli I. consulatum ineunt. Alamanni Gallias vastant</span>; <span class="italic">Procopius in Oriente res novas molitur.</span></h3>
<p>1. Acta igitur tranquillius hieme, concordissimi principes, unus nuncupatione praelatus, alter honori<a class="footnoteLink" href="#note_LCL315_588_2" id="target_note_LCL315_588_2"><sup>2</sup></a> specie tenus adiunctus, percursis Thraciis Naessum advenerunt,<a class="footnoteLink" href="#note_LCL315_588_3" id="target_note_LCL315_588_3"><sup>3</sup></a> ubi in suburbano, quod appellatum Mediana, a civitate tertio lapide disparatur, quasi mox separandi, partiti sunt comites.</p>
<p>2. Et Valentiniano
quidem, cuius arbitrio res gerebatur, Iovinus






</p></section><notes><section class="footnotes"><ul><li class="note" id="note_LCL315_588_1"><a class="footnoteCrossrefLink" href="#target_note_LCL315_588_1" title="Click to highlight in text"><sup class="lineRef">1</sup><span class="italic">Pannonias</span>, added by Novák, <span class="italic">Moesias</span>, by Her.; lac. indicated by Clark; no lac. in V.</a></li><script type="text/javascript">document.getElementById('note_LCL315_588_1').style.display = "none";</script><li class="note" id="note_LCL315_588_2"><a class="footnoteCrossrefLink" href="#target_note_LCL315_588_2" title="Click to highlight in text"><sup class="lineRef">2</sup><span class="italic">honori</span>, Pet.,
Momm.; <span class="italic">honore</span>, V.</a></li><script type="text/javascript">document.getElementById('note_LCL315_588_2').style.display = "none";</script><li class="note" id="note_LCL315_588_3"><a class="footnoteCrossrefLink" href="#target_note_LCL315_588_3" title="Click to highlight in text"><sup class="lineRef">3</sup><span class="italic">advenerant</span>, Novák; <span class="italic">advenerunt</span>,
V.</a></li><script type="text/javascript">document.getElementById('note_LCL315_588_3').style.display = "none";</script></ul></section></notes></section>