<section class="div1 language" lang="la"><header><hgroup><h1>XVIII</h1></hgroup></header><section class="div2"><p class="noindent">

arduo sitam, unoque ascensu perangusto meabilem, quem scissis collibus molinae,<a class="footnoteLink" href="#note_LCL300_462_1" id="target_note_LCL300_462_1"><sup>1</sup></a> ad calles aptandas<a class="footnoteLink" href="#note_LCL300_462_2" id="target_note_LCL300_462_2"><sup>2</sup></a> aedificatae, densius constringebant.</p>
<p>12. Hic mixti cum Persis, eodem ictu procurrentibus ad superiora nobiscum, ad usque ortum alterius solis immobiles stetimus, ita conferti, ut caesorum cadavera multitudine fulta, reperire ruendi spatium nusquam possent, utque miles ante me quidam, discriminato capite, quod in aequas partes ictus gladii fiderat validissimus, in stipitis modum undique coartatus haereret.</p>
<p>13. Et licet multiplicia tela, per tormentorum omnia genera, volarent e propugnaculis, hoc tamen periculo murorum nos propinquitas eximebat, tandemque per posticam civitatem<a class="footnoteLink" href="#note_LCL300_462_3" id="target_note_LCL300_462_3"><sup>3</sup></a> ingressus, refertam inveni, confluente ex finitimis virili et muliebri secus. Nam et casu illis ipsis diebus, in suburbanis peregrina commercia, circumacto anno solita celebrari,<a class="footnoteLink" href="#note_LCL300_462_4" id="target_note_LCL300_462_4"><sup>4</sup></a> multitudo convenarum augebat agrestium.</p>
<p>14. Interea sonitu vario cuncta miscentur, partim amissos gementibus, aliis cum exitio sauciis, multis caritates diversas, quas prae angustiis videre non poterant, invocantibus.</p>
<h3>9. <span class="italic">Descriptio Amidae, et quot tum ibi legiones ac turmae in praesidio fuerint.</span></h3>
<p>1. Hanc civitatem olim perquam brevem, Caesar etiam tum Constantius, ut accolae suffugium possint






</p></section><notes><section class="footnotes"><ul><li class="note" id="note_LCL300_462_1"><a class="footnoteCrossrefLink" href="#target_note_LCL300_462_1" title="Click to highlight in text"><sup class="lineRef">1</sup><span class="italic">molinae</span>, V; <span class="italic">molimina</span>, Mommsen.</a></li><script type="text/javascript">document.getElementById('note_LCL300_462_1').style.display = "none";</script><li class="note" id="note_LCL300_462_2"><a class="footnoteCrossrefLink" href="#target_note_LCL300_462_2" title="Click to highlight in text"><sup class="lineRef">2</sup><span class="italic">aptandas</span>, Clark; <span class="italic">artandas</span>, V.</a></li><script type="text/javascript">document.getElementById('note_LCL300_462_2').style.display = "none";</script><li class="note" id="note_LCL300_462_3"><a class="footnoteCrossrefLink" href="#target_note_LCL300_462_3" title="Click to highlight in text"><sup class="lineRef">3</sup><span class="italic">civitatem</span>, added by Corn.</a></li><script type="text/javascript">document.getElementById('note_LCL300_462_3').style.display = "none";</script><li class="note" id="note_LCL300_462_4"><a class="footnoteCrossrefLink" href="#target_note_LCL300_462_4" title="Click to highlight in text"><sup class="lineRef">4</sup><span class="italic">celebrari</span> (<span class="italic">i</span> corr. from <span class="italic">um</span>), V; <span class="italic">celebrare</span>, G. Langen, Mommsen.</a></li><script type="text/javascript">document.getElementById('note_LCL300_462_4').style.display = "none";</script></ul></section></notes></section>