<section class="div1 language" lang="la"><header><hgroup><h1>Jolianus</h1></hgroup></header><section class="div2"><p class="noindent">

ordo castrensis appellat, nuntiantes aequo animo Ioviani imperium amplecti exercitum Gallicanum.</p>
<p>9. Quibus compertis, Valentiniano qui cum eisdem redierat, regenda Scutariorum secunda committitur schola, et Vitalianus domesticorum consortio iungitur,
Erulorum e numero miles, qui multo postea auctus comitis dignitate, male rem per Illyricum gessit, confestimque mittitur in Gallias Arintheus, ferens litteras ad Iovinum, ut constanter ageret suum obtinens locum, eique mandatum est ut animadverteretur in concitorem tumultus, auctoresque
seditionis ad comitatum vincti transmitterentur.</p>
<p>10. Post quae (ut videbatur expedire) disposita, apud Aspuna Galatiae municipium breve, Gallicani militis visa principia,<a class="footnoteLink" href="#note_LCL315_560_1" id="target_note_LCL315_560_1"><sup>1</sup></a> ingressique consistorium, post audita gratanter quae pertulerant munerati, redire iubentur ad signa.</p>
<p>11. Et cum introisset Aneyram imperator, paratis ad pompam pro tempore necessariis, consulatum iniit adhibito in societatem trabeae Varroniano, filio suo, admodum parvulo, cuius vagitus, pertinaciter
reluctantis ne in curuli sella veheretur ex more, id quod mox accidit portendebat.</p>
</section><notes><section class="footnotes"><ul><li class="note" id="note_LCL315_560_1"><a class="footnoteCrossrefLink" href="#target_note_LCL315_560_1" title="Click to highlight in text"><sup class="lineRef">1</sup><span class="italic">visa principia</span>, Her.; <span class="italic">visi principi</span>, V.</a></li><script type="text/javascript">document.getElementById('note_LCL315_560_1').style.display = "none";</script></ul></section></notes></section>