<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

bella rediviva consurgunt, anno sexto decimo et eo diutius post Nepotiani exitium, saeviens per urbem aeternam, urebat cuncta Bellona, ex primordiis
minimis ad clades excita luctuosas, quas obliterasset utinam iuge silentium! Ne forte paria quandoque temptentur, plus exemplis generalibus nocitura quam delictis.</p>
<p>2. Ac licet ab hoc textu cruento gestorum exquisite narrando iustus me retraheret metus, multa reputantem et varia, tamen praesentis temporis modestia fretus, carptim ut quaeque memoria digna sunt explanabo, nec pigebit quid ex his quae apud veteres acciderunt<a class="footnoteLink" href="#note_LCL331_88_1" id="target_note_LCL331_88_1"><sup>1</sup></a> timuerim docere succincte.</p>
<p>3. Bello Medico primo, cum diripuissent Asiam Persae, obsidentes Miletum molibus magnis, minantesque defensoribus cruciabiles
neces, iniecere clausis necessitatem, ut omnes magnitudine malorum afflicti, peremptis caritatibus propriis, proiectoque in ignem mobili censu, arsuros se certatim congererent, in communem pereuntis patriae rogum.</p>
<p>4. Hoc argumentum paulo postea digestum tumore tragico Phrynichus in theatrum induxerat Athenarum, paulisperque iucunde auditus, cum cothurnatius stilus procederet lacrimosus, indignatione damnatus est populi, arbitrati non




</p></section><notes><section class="footnotes"><ul><li class="note" id="note_LCL331_88_1"><a class="footnoteCrossrefLink" href="#target_note_LCL331_88_1" title="Click to highlight in text"><sup class="lineRef">1</sup><span class="italic">acciderunt,</span> Clark; <span class="italic">acciderint,</span> EG; <span class="italic">accidere,</span> Her.; <span class="italic">acciderit,</span> V.</a></li><script type="text/javascript">document.getElementById('note_LCL331_88_1').style.display = "none";</script></ul></section></notes></section>