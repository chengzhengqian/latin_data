<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

vulnere, et spiritum tumore cohibente venarum, epota gelida aqua quam petiit, medio noctis horrore, vita facilius est absolutus, anno aetatis altero et tricensimo, natus apud Constantinopolim, a pueritia usque parentis obitu destitutus Constanti, quem post fratris Constantini excessum, inter complures alios turba consumpsit imperii successorum, et Basilina matre iam inde a maioribus nobili.</p>
<h3><span class="bold">4.</span> <span class="italic">Virtutes eius et vitia</span>, <span class="italic">forma corporis et statura.</span></h3>
<p>1. Vir profecto heroicis connumerandus ingeniis, claritudine rerum et coalita maiestate conspicuus. Cum enim sint (ut sapientes definiunt), virtutes quattuor praecipuae, temperantia, prudentia, iustitia,.
fortitudo, eisque accedentes<a class="footnoteLink" href="#note_LCL315_502_1" id="target_note_LCL315_502_1"><sup>1</sup></a> extrinsecus aliae, scientia rei militaris, auctoritas felicitas atque liberalitas, intento studio coluit omnes ut singulas.</p>
<p>2. Et primum ita inviolata castitate enituit, ut post amissam coniugem nihil umquam venereum attigisse eum constaret<a class="footnoteLink" href="#note_LCL315_502_2" id="target_note_LCL315_502_2"><sup>2</sup></a>; illud advertens, quod apud Platonem legitur, Sophoclem tragoediarum scriptorem, aetate grandaevum, interrogatum ecquid adhuc feminis misceretur, negantem, id adiecisse, quod gauderet harum rerum amorem ut rabiosum





</p></section><notes><section class="footnotes"><ul><li class="note" id="note_LCL315_502_1"><a class="footnoteCrossrefLink" href="#target_note_LCL315_502_1" title="Click to highlight in text"><sup class="lineRef">1</sup><span class="italic">accedentes</span>, Bent., Wagner; <span class="italic">eiusque accidentes</span>, V.</a></li><script type="text/javascript">document.getElementById('note_LCL315_502_1').style.display = "none";</script><li class="note" id="note_LCL315_502_2"><a class="footnoteCrossrefLink" href="#target_note_LCL315_502_2" title="Click to highlight in text"><sup class="lineRef">2</sup><span class="italic">attigisse . . . constaret</span>, Her.; <span class="italic">agitaret</span>, vulgo; <span class="italic">augis larens</span>, V.</a></li><script type="text/javascript">document.getElementById('note_LCL315_502_2').style.display = "none";</script></ul></section></notes></section>