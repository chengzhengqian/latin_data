<section class="div1 language" lang="la"><header><hgroup><h1>Valantinianus Valens Gratianus</h1></hgroup></header><section class="div2"><p class="noindent">

tepente Valentinianus cum Gratiano Moenum<a class="footnoteLink" href="#note_LCL331_66_1" id="target_note_LCL331_66_1"><sup>1</sup></a> transiit, visoque nemine,<a class="footnoteLink" href="#note_LCL331_66_2" id="target_note_LCL331_66_2"><sup>2</sup></a> divisis agminibus quadratis,
ipse medius incedebat, Iovino et Severo, magistris rei castrensis, altrinsecus ordinum latera servantibus, ne repentino invaderentur adsultu.</p>
<p>7. Protinusque inde ductantibus itinerum callidis, exploratis accessibus, per regiones longo situ<a class="footnoteLink" href="#note_LCL331_66_3" id="target_note_LCL331_66_3"><sup>3</sup></a> porrectas,
sensim gradiens miles, irritatior ad pugnandum,
velut repertis barbaris minaciter infrendebat. Et quoniam aliquot diebus emensis, nullus potuit qui resisteret inveniri, cuncta satorum et tectorum quae visebantur, iniecta cohortium manu, vorax flamma vastabat, praeter alimenta quae colligi dubius rerum eventus adigebat et custodiri.</p>
<p>8. Post haec leniore gressu princeps ulterius tendens, cum prope locum venisset, cui Solicinio nomen est, velut quadam obice stetit, doctus procursantium relatione verissima, barbaros longe conspectos.</p>
<p>9. Qui nullam ad tuendam salutem viam superesse cernentes, ni se celeri defendissent occursu, locorum gnaritate confisi, unum spirantibus animis, montem occupavere praecelsum, per confragosos colles undique
praeruptum et invium, absque septentrionali latere (unde facilem habet devexitatem et mollem). Signis ilico fixis ex more, cum undique ad arma








</p></section><notes><section class="footnotes"><ul><li class="note" id="note_LCL331_66_1"><a class="footnoteCrossrefLink" href="#target_note_LCL331_66_1" title="Click to highlight in text"><sup class="lineRef">1</sup><span class="italic">Menum,</span> J. Gronov; <span class="italic">Rhenum,</span> EAG; <span class="italic">inhenum,</span> V.</a></li><script type="text/javascript">document.getElementById('note_LCL331_66_1').style.display = "none";</script><li class="note" id="note_LCL331_66_2"><a class="footnoteCrossrefLink" href="#target_note_LCL331_66_2" title="Click to highlight in text"><sup class="lineRef">2</sup><span class="italic">transit uisoque nemine,</span> J. F. Gronov; <span class="italic">transiit, ibique nemine uiso,</span> Nov√°k; <span class="italic">transgressus,</span> G; <span class="italic">tramitibusque Rheni,</span> EA; <span class="italic">transtibusque neminem diuisis,</span> V.</a></li><script type="text/javascript">document.getElementById('note_LCL331_66_2').style.display = "none";</script><li class="note" id="note_LCL331_66_3"><a class="footnoteCrossrefLink" href="#target_note_LCL331_66_3" title="Click to highlight in text"><sup class="lineRef">3</sup><span class="italic">situ,</span>
Freinsheim; <span class="italic">itu,</span> EAG; <span class="italic">nitu,</span> V.</a></li><script type="text/javascript">document.getElementById('note_LCL331_66_3').style.display = "none";</script></ul></section></notes></section>