<section class="div1 language" lang="la"><header><hgroup><h1>Gratianus Valentinianus II</h1></hgroup></header><section class="div2"><p class="noindent">

scripsisse, et Tullium, doctis referentibus audiebat.</p>
<p>9. Denique post interitum eius, discessunque hostilem,
prope locum in quo cecidisse existimatus est, inventus dicitur saxeus monumenti suggestus, cui lapis affixus incisis litteris Graecis, sepultum ibi nobilem quendam Mimanta veterem indicabat.</p>
<h3><span class="bold">15</span>. <span class="italic">Gothi victores Hadrianopolim oppugnant, ubi thesauros suos Valens et imperatoria insignia cum praefecto et consistorianis reliquerat; et omnia frustra experti discedunt.</span></h3>
<p>1 Post exitialem pugnam cum iam tenebris nox terras implesset, hi qui superfuere, dextra pars alii laeva, vel quo metus traxerat ferebantur, quisque proximos quaerens: cum praeter se nihil singuli cernere poterant, occipitiis propriis ferrum arbitrantes
haerere. Audiebantur tamen (licet longius) heiulatus miserabiles relictorum, singultusque morientium,
et vulneratorum cruciabiles fletus.</p>
<p>2. Luce vero coeptante, victores, ut bestiae sanguinis irritamento atrocius efferatae, spei inanis illecebris agitati, Hadrianopolim agminibus petivere
densetis, eam vel cum discriminibus excisuri postremis: docti per proditores et transfugas,



</p></section><notes></notes></section>