<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

funderentur altrinsecus, et aequi vigores<a class="footnoteLink" href="#note_LCL315_418_1" id="target_note_LCL315_418_1"><sup>1</sup></a> gesta librarent, imperator omnes aleae casus inter mutuas clades experiri festinans, cuneatim stipatus, densetisque
clipeis ab ictu sagittarum defensus, veloci saltu comitantibus promptis, prope portam venit hostilem, crasso ferro crustatam.</p>
<p>15. Et licet saxis et glande, ceterisque telis, cum periculi sociis<a class="footnoteLink" href="#note_LCL315_418_2" id="target_note_LCL315_418_2"><sup>2</sup></a> premeretur, fodicare tamen paratos valvarum latera ut aditum patefacerent, vocibus increpans crebris, non ante discessit, quam telorum congerie, quae superiaciebantur, se iam cerneret obruendum.</p>
<p>16. Evasit cum omnibus tamen, paucis levius vulneratis, ipse innoxius, verecundo rubore suffusus. Legerat enim Aemilianum Scipionem, cum historiarum
conditore Polybio, Megalopolitano Arcade, et triginta militibus,<a class="footnoteLink" href="#note_LCL315_418_3" id="target_note_LCL315_418_3"><sup>3</sup></a> portam Carthaginis impetu simili subfodisse. Sed fides recepta scriptorum veterum recens factum defendit.</p>
<p>17. Aemilianus enim testudine lapidea tectam successerat portam, sub qua tutus et latens, dum moles saxeas detegunt hostes, urbem nudatam irrupit, Iulianus vero locum patentem aggressus, obumbrata caeli facie fragmentis montium et missilibus aegre repulsus, abscessit.</p>
</section><notes><section class="footnotes"><ul><li class="note" id="note_LCL315_418_1"><a class="footnoteCrossrefLink" href="#target_note_LCL315_418_1" title="Click to highlight in text"><sup class="lineRef">1</sup><span class="italic">vigores,</span> Corn.; <span class="italic">vires,</span> G; <span class="italic">viores,</span> V.</a></li><script type="text/javascript">document.getElementById('note_LCL315_418_1').style.display = "none";</script><li class="note" id="note_LCL315_418_2"><a class="footnoteCrossrefLink" href="#target_note_LCL315_418_2" title="Click to highlight in text"><sup class="lineRef">2</sup><span class="italic">periculi sociis,</span> Clark; <span class="italic">periculo salutis,</span> G; <span class="italic">periculis acus (acrius,</span> V<sup>3</sup>), V.</a></li><script type="text/javascript">document.getElementById('note_LCL315_418_2').style.display = "none";</script><li class="note" id="note_LCL315_418_3"><a class="footnoteCrossrefLink" href="#target_note_LCL315_418_3" title="Click to highlight in text"><sup class="lineRef">3</sup><span class="italic">militibus,</span> Lind.; <span class="italic">milibus,</span> V.</a></li><script type="text/javascript">document.getElementById('note_LCL315_418_3').style.display = "none";</script></ul></section></notes></section>