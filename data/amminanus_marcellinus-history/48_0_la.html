<section class="div1 language" lang="la"><header><hgroup><h1>Constantius et Gallus</h1></hgroup></header><section class="div2"><p class="noindent">

Constantinopolim, tamquam in rebus prosperis et securis, editis equestribus ludis, capiti Thoracis<a class="footnoteLink" href="#note_LCL300_96_1" id="target_note_LCL300_96_1"><sup>1</sup></a> aurigae coronam imposuit, ut victoris.</p>
<p>13. Quo cognito Constantius ultra mortalem modum exarsit; ac nequo casu idem Gallus de futuris incertus, agitare quaedam conducentia saluti suae per itinera conaretur, remoti sunt omnes de industria milites agentes in civitatibus perviis.</p>
<p>14. Eoque tempore Taurus quaestor ad Armeniam missus, confidenter nec appellato eo nec viso transivit. Venere tamen aliqui iussu imperatoris, administrationum specie diversarum, eundem ne commovere se posset, neve temptaret aliquid occulte custodituri; inter quos Leontius erat, postea urbi praefectus, ut quaestor, et<a class="footnoteLink" href="#note_LCL300_96_2" id="target_note_LCL300_96_2"><sup>2</sup></a> Lucillianus quasi domesticorum comes et scutariorum tribunus nomine Bainobaudes.</p>
<p>15. Emensis itaque longis intervallis et planis, cum Hadrianopolim introisset, urbem Haemimontanam, Uscudamam antehac appellatam, fessasque labore diebus duodecim recreans vires, comperit Thebaeas legiones in vicinis oppidis hiemantes, consortes suos misisse quosdam, eum ut remaneret promissis fidis hortaturos et firmis, cum animarentur roboris<a class="footnoteLink" href="#note_LCL300_96_3" id="target_note_LCL300_96_3"><sup>3</sup></a> sui fiducia, abunde per stationes locatae<a class="footnoteLink" href="#note_LCL300_96_4" id="target_note_LCL300_96_4"><sup>4</sup></a> confines, sed observante cura pervigili proximorum, nullam videndi vel audiendi quae ferebant, furari potuit facultatem.</p>
<p>16. Inde aliis super alias urgentibus litteris exire et




</p></section><notes><section class="footnotes"><ul><li class="note" id="note_LCL300_96_1"><a class="footnoteCrossrefLink" href="#target_note_LCL300_96_1" title="Click to highlight in text"><sup class="lineRef">1</sup><span class="italic">capiti Thoracis</span>, T<sup>2</sup>; <span class="italic">capita ethoracia</span>, V.</a></li><script type="text/javascript">document.getElementById('note_LCL300_96_1').style.display = "none";</script><li class="note" id="note_LCL300_96_2"><a class="footnoteCrossrefLink" href="#target_note_LCL300_96_2" title="Click to highlight in text"><sup class="lineRef">2</sup><span class="italic">et</span>, EG; <span class="italic">ut</span>, V; <span class="italic">ac</span>, Traube.</a></li><script type="text/javascript">document.getElementById('note_LCL300_96_2').style.display = "none";</script><li class="note" id="note_LCL300_96_3"><a class="footnoteCrossrefLink" href="#target_note_LCL300_96_3" title="Click to highlight in text"><sup class="lineRef">3</sup><span class="italic">cum a. roboris</span>, added by Novák.</a></li><script type="text/javascript">document.getElementById('note_LCL300_96_3').style.display = "none";</script><li class="note" id="note_LCL300_96_4"><a class="footnoteCrossrefLink" href="#target_note_LCL300_96_4" title="Click to highlight in text"><sup class="lineRef">4</sup><span class="italic">locatae</span>, Novák; <span class="italic">locat</span>, V.</a></li><script type="text/javascript">document.getElementById('note_LCL300_96_4').style.display = "none";</script></ul></section></notes></section>