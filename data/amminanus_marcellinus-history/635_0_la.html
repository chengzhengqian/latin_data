<section class="div1 language" lang="la"><header><hgroup><h1>Valantinianus Valens Gratianus</h1></hgroup></header><section class="div2"><p class="noindent">

conclamaretur, imperio principis et ductorum stetit regibilis miles, vexillum opperiens extollendum: quod erat opportune subeundae indicium pugnae.</p>
<p>10. Ergo quia spatium deliberandi aut exiguum dabatur aut nullum, hinc impatientia militis perterrente,
inde horrenda circumsonantibus Alamannis, id consilium ratio celeritatis admisit, ut arctoam montium partem, quam clementer diximus esse proclivem, Sebastianus occuparet cum suis,<a class="footnoteLink" href="#note_LCL331_68_1" id="target_note_LCL331_68_1"><sup>1</sup></a> fugientes
Germanos, si fors ita tulisset, levi negotio confossurus: quo ita (ut<a class="footnoteLink" href="#note_LCL331_68_2" id="target_note_LCL331_68_2"><sup>2</sup></a> placuit) maturato, Gratianoque apud signa Iovianorum retro detento, cuius aetas erat etiam tum proeliorum impatiens et laborum, Valentinianus ut dux cunctator et tutus, centurias et manipulos capite intecto collustrans, nullo potentium in conscientiam arcani adhibito, remota multitudine stipatorum, speculatum radices aggerum avolavit cum paucis, quorum industriam norat et fidem, praedicans (ut erat sui arrogans aestimator) inveniri posse aliam viam, ducentem ad arduos clivos, praeter eam quam inspexere procursatores.</p>
<p>11. Per ignota itaque et palustres uligines devius tendens, insidiatricis manus locatae per abdita<a class="footnoteLink" href="#note_LCL331_68_3" id="target_note_LCL331_68_3"><sup>3</sup></a> subito oppetisset accursu, ni necessitatis adiumento postremo, per labilem limum incitato





</p></section><notes><section class="footnotes"><ul><li class="note" id="note_LCL331_68_1"><a class="footnoteCrossrefLink" href="#target_note_LCL331_68_1" title="Click to highlight in text"><sup class="lineRef">1</sup><span class="italic">occuparet cum suis,</span> Clark, c.c.; <span class="italic">occuparet</span> after <span class="italic">suis</span> added by N<sup>2</sup>G; V omita.</a></li><script type="text/javascript">document.getElementById('note_LCL331_68_1').style.display = "none";</script><li class="note" id="note_LCL331_68_2"><a class="footnoteCrossrefLink" href="#target_note_LCL331_68_2" title="Click to highlight in text"><sup class="lineRef">2</sup><span class="italic">quo ita ut,</span> Nov√°k; <span class="italic">quo
ut,</span> Val.; <span class="italic">quod aut,</span> V.</a></li><script type="text/javascript">document.getElementById('note_LCL331_68_2').style.display = "none";</script><li class="note" id="note_LCL331_68_3"><a class="footnoteCrossrefLink" href="#target_note_LCL331_68_3" title="Click to highlight in text"><sup class="lineRef">3</sup><span class="italic">abdita,</span> Her.; <span class="italic">obliqua,</span> W<sup>2</sup>;
<span class="italic">oblita,</span> V.</a></li><script type="text/javascript">document.getElementById('note_LCL331_68_3').style.display = "none";</script></ul></section></notes></section>