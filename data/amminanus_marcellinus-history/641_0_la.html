<section class="div1 language" lang="la"><header><hgroup><h1>Valantinianus Valens Gratianus</h1></hgroup></header><section class="div2"><p class="noindent">

salutis accepta, propere venit, et cum socio ad interiora susceptus, ut postulavit, suadebat minaciter
defensoribus et reginae, motum Saporis inclementissimi
omnium lenire deditione veloci.</p>
<p>7. Multis post haec ultro citroque dictitatis, heiulanteque
muliere truces mariti fortunas, proditionis acerrimi compulsores, in misericordiam flexi, mutavere
consilium, et spe potiorum erecti, secretis colloquiis
ordinarunt, hora praestituta nocturna, reclusis subito portis, validam manum erumpere, vallumque hostile caedibus aggredi repentinis, ut lateant id temptantes, polliciti se provisuros.<a class="footnoteLink" href="#note_LCL331_80_1" id="target_note_LCL331_80_1"><sup>1</sup></a></p>
<p>8. Quibus religione
firmatis, egressi, biduumque ad deliberandum quid capessere debeant, sibi concedi clausos petisse asseverantes, in desidiam obsessores traduxerunt, et vigiliis quibus ob securitatem altiore stertitur somno, civitatis aditu reserato iuventus exsiluit velox, passibusque insonis, expeditis mucronibus, repens, cum castra nihil metuentium invasissent, iacentes multos nullis resistentibus trucidarunt.</p>
<p>9. Haec inopina defectio, necesque insperatae Persarum,
inter nos et Saporem discordiarum excitavere
causas immanes, illo etiam accedente, quod Arsacis filium Papam,<a class="footnoteLink" href="#note_LCL331_80_2" id="target_note_LCL331_80_2"><sup>2</sup></a> suadente matre cum paucis






</p></section><notes><section class="footnotes"><ul><li class="note" id="note_LCL331_80_1"><a class="footnoteCrossrefLink" href="#target_note_LCL331_80_1" title="Click to highlight in text"><sup class="lineRef">1</sup><span class="italic">prouisuros,</span> Haupt; <span class="italic">prospecturos,</span> Nov√°k; <span class="italic">prodituros,</span> EAG; <span class="italic">produros,</span> V.</a></li><script type="text/javascript">document.getElementById('note_LCL331_80_1').style.display = "none";</script><li class="note" id="note_LCL331_80_2"><a class="footnoteCrossrefLink" href="#target_note_LCL331_80_2" title="Click to highlight in text"><sup class="lineRef">2</sup><span class="italic">Papam,</span> here and later, Clark;
<span class="italic">param,</span> V.</a></li><script type="text/javascript">document.getElementById('note_LCL331_80_2').style.display = "none";</script></ul></section></notes></section>