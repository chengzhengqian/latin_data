<section class="div1 language" lang="la"><header><hgroup><h1>Valentinianus et Valens</h1></hgroup></header><section class="div2"><p class="noindent">

quos versos in pedes texere flexuosi tramites et angusti.</p>
<p>4. Hoc prospero rerum effectu, quem virtus peregerat
et fortuna, aucta fiducia, Iovinus militem ducens, diligenti speculatione praemissa, in tertium cuneum qui restabat, propere castra commovit, et maturato itinere omnem prope Catelaunos invenit, ad congrediendum promptissimum.</p>
<p>5. Et vallo opportune metato, suisque pro temporis copia cibo recreatis et somno, primo aurorae exortu, in aperta planitie composuit aciem, dilatatam arte sollerti, ut spatiis amplioribus occupatis, aequiperare Romani hostium multitudinem apparerent, inferiores numero (licet viribus pares).</p>
<p>6. Signo itaque per bucinas dato, cum pede collato res agi coepisset, saeva<a class="footnoteLink" href="#note_LCL331_8_1" id="target_note_LCL331_8_1"><sup>1</sup></a> vexillorum splendentium facie territi, stetere Germani.
Quibus hebetatis parumper, reparatisque confestim, ad usque diei extimum concertatione protenta, validius imminens miles, fructum rei bene gestae sine dispendio quaesisset, ni Balchobaudes armaturarum tribunus, magniloquentia socordi coalitus,
propinquante iam vespera, cessisset incondite. Quem si secutae residuae cohortes abissent, ad tristes exitus eo usque negotium venerat, ut nec acta nuntiaturus quisquam posset superesse nostrorum.</p>
<p>7. Sed resistens animorum acri robore miles, ita lacertis eminuit, ut hostium quattuor milibus sauciis, sex alia interficeret milia, ipse vero non





</p></section><notes><section class="footnotes"><ul><li class="note" id="note_LCL331_8_1"><a class="footnoteCrossrefLink" href="#target_note_LCL331_8_1" title="Click to highlight in text"><sup class="lineRef">1</sup><span class="italic">saeua,</span> Aldrich; <span class="italic">sueta,</span> vulgo; <span class="italic">insueta,</span> AG; <span class="italic">et sueta,</span> V.</a></li><script type="text/javascript">document.getElementById('note_LCL331_8_1').style.display = "none";</script></ul></section></notes></section>