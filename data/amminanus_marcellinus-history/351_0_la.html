<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

contra vim subitam cito coactum, adventare Succorum
confinia, comite Martiano ducente. Sed tamen congrua instantium sollicitudinum moli, ipse quoque agitans efficaciter,<a class="footnoteLink" href="#note_LCL315_154_1" id="target_note_LCL315_154_1"><sup>1</sup></a> Illyricum contrahebat exercitum, pulvere coalitum Martio, promptumque in certaminibus bellicoso iungi rectori.</p>
<p>23. Nec privatorum utilitates in tempore ita flagranti<a class="footnoteLink" href="#note_LCL315_154_2" id="target_note_LCL315_154_2"><sup>2</sup></a> despiciens, litesque audiens controversas maxime municipalium ordinum, ad quorum favorem propensior,
iniuste plures muneribus publicis annectebat.</p>
<p>24. Ibi Symmachum repertum et Maximum, senatores conspicuos, a nobilitate legatos ad Constantium
missos, exinde reversos honorifice vidit, et potiore posthabito, in locum Tertulli Maximum urbi praefecit aeternae, ad Rufini Vulcatii gratiam, cuius sororis eum filium norat. Hoc administrante alimentaria res abundavit et querellae plebis excitari crebro solitae cessaverunt.</p>
<p>25. Tunc ut et<a class="footnoteLink" href="#note_LCL315_154_3" id="target_note_LCL315_154_3"><sup>3</sup></a> securitatem
trepidis rebus afferret, et obedientium nutriret fiduciam, Mamertinum promotum<a class="footnoteLink" href="#note_LCL315_154_4" id="target_note_LCL315_154_4"><sup>4</sup></a> praefectum praetorio
per Illyricum designavit consulem et Nevittam,
qui nuper ut primum augendae barbaricae vilitatis auctorem, immoderate notaverat Constantinum.</p>
</section><notes><section class="footnotes"><ul><li class="note" id="note_LCL315_154_1"><a class="footnoteCrossrefLink" href="#target_note_LCL315_154_1" title="Click to highlight in text"><sup class="lineRef">1</sup><span class="italic">agitans efficaciter,</span> Bent.; <span class="italic">agitans, e.</span> others.</a></li><script type="text/javascript">document.getElementById('note_LCL315_154_1').style.display = "none";</script><li class="note" id="note_LCL315_154_2"><a class="footnoteCrossrefLink" href="#target_note_LCL315_154_2" title="Click to highlight in text"><sup class="lineRef">2</sup><span class="italic">ita flagranti,</span> Her.; <span class="italic">afflagranti,</span> BG; <span class="italic">aflagranti,</span> V.</a></li><script type="text/javascript">document.getElementById('note_LCL315_154_2').style.display = "none";</script><li class="note" id="note_LCL315_154_3"><a class="footnoteCrossrefLink" href="#target_note_LCL315_154_3" title="Click to highlight in text"><sup class="lineRef">3</sup><span class="italic">ut et,</span> Clark; <span class="italic">ut,</span> bG; <span class="italic">et,</span> V.</a></li><script type="text/javascript">document.getElementById('note_LCL315_154_3').style.display = "none";</script><li class="note" id="note_LCL315_154_4"><a class="footnoteCrossrefLink" href="#target_note_LCL315_154_4" title="Click to highlight in text"><sup class="lineRef">4</sup><span class="italic">Mamertinum promotum,</span> Her.; <span class="italic">M.,</span> NG; <span class="italic">M. pro meritis,</span> E; <span class="italic">Mamertinum promer tinum,</span> V.</a></li><script type="text/javascript">document.getElementById('note_LCL315_154_4').style.display = "none";</script></ul></section></notes></section>