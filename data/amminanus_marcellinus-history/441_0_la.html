<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

cuius moenia Abora et Euphrates ambiunt flumina, velut spatium insulare fingentes.</p>
<p>2. Quod Diocletianus
exiguum antehoc et suspectum, muris turribusque
circumdedit celsis, cum in ipsis barbarorum confiniis interiores limites ordinaret, documento recenti perterritus, ne vagarentur<a class="footnoteLink" href="#note_LCL315_334_1" id="target_note_LCL315_334_1"><sup>1</sup></a> per Syriam Persae, ita ut paucis ante annis cum magnis provinciarum contigerat damnis.</p>
<p>3. Namque, cum Antiochiae in alto silentio, scaenicis ludis mimus cum uxore immissus,
e medio sumpta quaedam imitaretur, populo venustate attonito, coniunx “Nisi somnus est” inquit “en Persae,” et retortis plebs universa cervicibus, ex arce volantia<a class="footnoteLink" href="#note_LCL315_334_2" id="target_note_LCL315_334_2"><sup>2</sup></a> in se tela declinans, spargitur passim. Ita civitate incensa, et obtruncatis
pluribus, qui pacis more palabantur effusius, incensisque locis finitimis et vastatis, onusti praeda hostes ad sua remearunt innoxii, Mareade vivo exusto, qui eos ad suorum interitum civium duxerat inconsulte. Et haec quidem Gallieni temporibus evenerunt.</p>
<p>4. Iulianus vero dum moratur apud Cercusium, ut per navalem Aborae pontem exercitus et omnes sequelae transirent, litteras tristes Sallusti, Galliarum






</p></section><notes><section class="footnotes"><ul><li class="note" id="note_LCL315_334_1"><a class="footnoteCrossrefLink" href="#target_note_LCL315_334_1" title="Click to highlight in text"><sup class="lineRef">1</sup><span class="italic">recenti perterritus, ne vagarentur,</span> added by Her.; <span class="italic">e documento per Syriam,</span> V, without lac.</a></li><script type="text/javascript">document.getElementById('note_LCL315_334_1').style.display = "none";</script><li class="note" id="note_LCL315_334_2"><a class="footnoteCrossrefLink" href="#target_note_LCL315_334_2" title="Click to highlight in text"><sup class="lineRef">2</sup><span class="italic">ex arce volantia,</span> Pet.; <span class="italic">ex arce ruentia,</span> Novak; <span class="italic">exacervantia,</span> G; <span class="italic">exacerbantia,</span> V.</a></li><script type="text/javascript">document.getElementById('note_LCL315_334_2').style.display = "none";</script></ul></section></notes></section>