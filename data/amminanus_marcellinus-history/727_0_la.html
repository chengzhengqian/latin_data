<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

Pancharianam stationem, quo convenire praeceptae sunt. Ibi magnificis verbis atque prudentibus spe cunctorum erecta, reversus Sitifim, consociato<a class="footnoteLink" href="#note_LCL331_252_1" id="target_note_LCL331_252_1"><sup>1</sup></a> indigena milite cum eo quem ipse perduxerat, aegre perpetiens moras, ad procinctus ire ocius festinabat.</p>
<p>10. Inter residua autem multa et clara, id amorem eius auxerat in immensum, quod a provincialibus commeatum exercitui prohibuit dari, messes et condita hostium virtutis nostrorum horrea esse, fiducia memorans speciosa.</p>
<p>11. His ita cum laetitia possessorum dispositis, ad Tubusuptum progressus, oppidum Ferrato contiguum monti, legationem secundam Firmi repudiavit, quae obsides (ut ante statutum est) non duxerat secum. Unde omnibus pro loco et tempore cautius exploratis, concito gradu Tyndensium gentem et Masinissensium petit, levibus armis instructas, quas Mascizel et Dius fratres Firmi ductabant.</p>
<p>12. Cum essent hostes iam in contuitu, membris omnibus celeres, post missilia hinc inde crebrius iacta, committitur certamen asperrimum,interque gemitus mortis et vulnerum, audiebantur barbarorum ululabiles fletus captorum et caesorum,<a class="footnoteLink" href="#note_LCL331_252_2" id="target_note_LCL331_252_2"><sup>2</sup></a> pugnaque dirempta





</p></section><notes><section class="footnotes"><ul><li class="note" id="note_LCL331_252_1"><a class="footnoteCrossrefLink" href="#target_note_LCL331_252_1" title="Click to highlight in text"><sup class="lineRef">1</sup><span class="italic">consociato</span>, GÃ¼nther; <span class="italic">concitato</span>. vulgo; <span class="italic">conciato</span>, V.</a></li><script type="text/javascript">document.getElementById('note_LCL331_252_1').style.display = "none";</script><li class="note" id="note_LCL331_252_2"><a class="footnoteCrossrefLink" href="#target_note_LCL331_252_2" title="Click to highlight in text"><sup class="lineRef">2</sup><span class="italic">caesorum</span>, V; <span class="italic">sauciorum</span>, Her.</a></li><script type="text/javascript">document.getElementById('note_LCL331_252_2').style.display = "none";</script></ul></section></notes></section>