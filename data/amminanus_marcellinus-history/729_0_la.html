<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

venia.</p>
<p>16. Susceptusque cum osculo, quoniam id rei publicae conducebat, bonae spei iam plenus, sufficientia praebuit alimenta, et quibusdam propinquis suis ad obsidum vicem relictis, abscessit, captivos (ut spoponderat) redditurus, quos primis turbarum exordiis rapuit: biduoque post, Icosium oppidum, cuius supra docuimus conditores, militaria signa et coronam sacerdotalem, cum ceteris quae interceperat, nihil cunctatus restituit, ut praeceptum est.</p>
<p>17. Exinde cum discursis itineribus magnis, Tipasam noster dux introiret, legatis Mazicum, qui se consociaverant Firmo, suppliciter obsecrantibus veniam, animo elato respondit, se in eos ut perfidos arma protinus commoturum.</p>
<p>18. Quibus imminentis<a class="footnoteLink" href="#note_LCL331_256_1" id="target_note_LCL331_256_1"><sup>1</sup></a> periculi metu defixis, revertique iussis ad sua, Caesaream ire tendebat, urbem opulentam quondam et nobilem,<a class="footnoteLink" href="#note_LCL331_256_2" id="target_note_LCL331_256_2"><sup>2</sup></a> cuius itidem originem in Africae situ digessimus plene, eamque ingressus, cum omnem paene incendiis late dispersis vidisset exustam, horridasque canitie silices, primam et secundam legionem ad tempus ibi locari disposuit, ut favillarum





</p></section><notes><section class="footnotes"><ul><li class="note" id="note_LCL331_256_1"><a class="footnoteCrossrefLink" href="#target_note_LCL331_256_1" title="Click to highlight in text"><sup class="lineRef">1</sup><span class="italic">imminentis</span>, NAG; <span class="italic">minantis</span>, Eyssen.; <span class="italic">minanti</span>, V.</a></li><script type="text/javascript">document.getElementById('note_LCL331_256_1').style.display = "none";</script><li class="note" id="note_LCL331_256_2"><a class="footnoteCrossrefLink" href="#target_note_LCL331_256_2" title="Click to highlight in text"><sup class="lineRef">2</sup>et <span class="italic">nobilem,</span> added in G; V omits.</a></li><script type="text/javascript">document.getElementById('note_LCL331_256_2').style.display = "none";</script></ul></section></notes></section>