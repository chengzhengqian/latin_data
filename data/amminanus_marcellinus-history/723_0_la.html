<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

potuit. Ignium enim crepitu dissonisque clamoribus satellites exciti, idque quod acciderat suspicati, carpento veloci impositum regem angusto aditu circumfractis collibus abdiderunt.</p>
<p>6. Hac Valentinianus gloria defraudatus nec sua culpa nec ducum, sed intemperantia militis, quae dispendiis gravibus saepe rem Romanam afflixit, ad usque quinquagesimum lapidem terris hostilibus inflammatis, redit Treveros maestus.</p>
<p>7. Ubi tamquam leo ob cervum amissum vel capream morsus vacuos concrepans tum cum<a class="footnoteLink" href="#note_LCL331_244_1" id="target_note_LCL331_244_1"><sup>1</sup></a> hostium disiecta frangeret timor, in Macriani locum Bucinobantibus, quae contra Mogontiacum gens est Alamannica,<a class="footnoteLink" href="#note_LCL331_244_2" id="target_note_LCL331_244_2"><sup>2</sup></a> regem Fraomarium ordinavit, quem paulo postea quoniam recens excursus eundem penitus vastaverat pagum, in Britannias<a class="footnoteLink" href="#note_LCL331_244_3" id="target_note_LCL331_244_3"><sup>3</sup></a> translatum, potestate tribuni, Alamannorum praefecerat numero, multitudine viribusque ea tempestate florenti: Bitheridum vero et Hortarium (nationis eiusdem primates), item regere milites iussit, e quibus Hortarius, proditus relatione Florenti, Germaniae ducis, contra rem publicam quaedam ad Macrianum scripsisse, barbarosque optimates, veritate tormentis expressa, conflagravit flamma poenali.</p>
</section><notes><section class="footnotes"><ul><li class="note" id="note_LCL331_244_1"><a class="footnoteCrossrefLink" href="#target_note_LCL331_244_1" title="Click to highlight in text"><sup class="lineRef">1</sup><span class="italic">tum cum</span>, Her.; <span class="italic">dum</span>, EAG; <span class="italic">dum cum</span>, V.</a></li><script type="text/javascript">document.getElementById('note_LCL331_244_1').style.display = "none";</script><li class="note" id="note_LCL331_244_2"><a class="footnoteCrossrefLink" href="#target_note_LCL331_244_2" title="Click to highlight in text"><sup class="lineRef">2</sup><span class="italic">Alamannica,</span> Clark; <span class="italic">Alamanna</span>, EAG (<span class="italic">Ale-</span>, G); <span class="italic">alamannia</span>, V.</a></li><script type="text/javascript">document.getElementById('note_LCL331_244_2').style.display = "none";</script><li class="note" id="note_LCL331_244_3"><a class="footnoteCrossrefLink" href="#target_note_LCL331_244_3" title="Click to highlight in text"><sup class="lineRef">3</sup><span class="italic">Brittanias</span>, Her.; <span class="italic">Britannos,</span> W; <span class="italic">brittanas latum</span>, V.</a></li><script type="text/javascript">document.getElementById('note_LCL331_244_3').style.display = "none";</script></ul></section></notes></section>