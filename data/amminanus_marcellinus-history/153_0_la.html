<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

ferro violarent et flammis.</p>
<p>5. Quo ita disposito, solis primo exortu, visis per montium vertices barbaris, ad celsiora ducebatur alacrior miles, nulloque invento (hoc si quidem opinati discessere confestim) eminus ingentia fumi volumina visebantur, indicantia nostros perruptas populari terras hostiles.</p>
<p>6. Quae res Germanorum perculit animos, atque desertis insidiis, quas per arta loca et latebrosa struxerant nostris, trans Menum nomine fluvium ad opitulandum suis necessitudinibus avolarunt.</p>
<p>7. Ut enim in<a class="footnoteLink" href="#note_LCL300_306_1" id="target_note_LCL300_306_1"><sup>1</sup></a> rebus amat fieri dubiis et turbatis, hinc equitum nostrorum accursu, inde navigiis vectorum militum impetu repentino perterrefacti, evadendi subsidium velox locorum invenere prudentes, quorum digressu miles libere gradiens, opulentas pecore villas et frugibus rapiebat, nulli parcendo, extractisque captivis, domicilia cuncta, curatius ritu Romano constructa, flammis subditis exurebat.</p>
<p>8. Emensaque aestimatione decimi lapidis, cum prope silvam venisset squalore tenebrarum horrendam, stetit dux<a class="footnoteLink" href="#note_LCL300_306_2" id="target_note_LCL300_306_2"><sup>2</sup></a> diu cunctando, indicio perfugae doctus per subterranea quaedam occulta, fossasque multifidas, latere hostium<a class="footnoteLink" href="#note_LCL300_306_3" id="target_note_LCL300_306_3"><sup>3</sup></a> plurimos, ubi habile visum fuerit erupturos.</p>
<p>9. Ausi tamen omnes accedere fidentissime, ilicibus incisis et fraxinis, roboreque





</p></section><notes><section class="footnotes"><ul><li class="note" id="note_LCL300_306_1"><a class="footnoteCrossrefLink" href="#target_note_LCL300_306_1" title="Click to highlight in text"><sup class="lineRef">1</sup><span class="italic">in</span>, added by Kellerbauer, cf. xvi. 12, 40.</a></li><script type="text/javascript">document.getElementById('note_LCL300_306_1').style.display = "none";</script><li class="note" id="note_LCL300_306_2"><a class="footnoteCrossrefLink" href="#target_note_LCL300_306_2" title="Click to highlight in text"><sup class="lineRef">2</sup><span class="italic">dux</span>, added by Clark; V omits.</a></li><script type="text/javascript">document.getElementById('note_LCL300_306_2').style.display = "none";</script><li class="note" id="note_LCL300_306_3"><a class="footnoteCrossrefLink" href="#target_note_LCL300_306_3" title="Click to highlight in text"><sup class="lineRef">3</sup><span class="italic">hostium</span>, added by Nov√°k; lac. after <span class="italic">latere</span>, Clark, c.c.</a></li><script type="text/javascript">document.getElementById('note_LCL300_306_3').style.display = "none";</script></ul></section></notes></section>