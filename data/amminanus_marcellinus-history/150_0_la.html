<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

imperatoris, missusque exinde Romam, in castris peregrinis, quae in monte sunt Caelio, morbo veterni consumptus est.</p>
<p>67. His tot ac talibus prospero peractis eventu, in palatio Constanti quidam Iulianum culpantes, ut princeps ipse delectaretur, irrisive Victorinum ideo nominabant, quod verecunde referens quotiens imperaret, superatos indicabat saepe Germanos.</p>
<p>68. Interque exaggerationem inanium laudum, ostentationemque aperte lucentium, inflabant ex usu imperatorem, suopte ingenio nimium, quicquid per omnem terrae ambitum agebatur, felicibus eius auspiciis assignantes.</p>
<p>69. Quocirca magniloquentia elatus adulatorum, tunc et deinde edictis propositis, arroganter satis multa mentiebatur, se solum (cum gestis non adfuisset) et dimicasse et vicisse et supplices reges gentium erexisse aliquotiens scribens, et si verbi gratia eo agente tunc in Italia, dux quidam egisset fortiter contra Persas, nulla eius mentione per textum longissimum facta, laureatas litteras ad provinciarum damna mittebat, se inter primores versatum cum odiosa sui iactatione significans.</p>
<p>70. Exstant denique eius dicta, in tabulariis principis<a class="footnoteLink" href="#note_LCL300_300_1" id="target_note_LCL300_300_1"><sup>1</sup></a> publicis condita,<a class="footnoteLink" href="#note_LCL300_300_2" id="target_note_LCL300_300_2"><sup>2</sup></a> in quibus ambitiose<a class="footnoteLink" href="#note_LCL300_300_3" id="target_note_LCL300_300_3"><sup>3</sup></a> delata narrandi extollendique semet in caelum. Ab Argentorato cum pugnaretur, mansione quadragesima





</p></section><notes><section class="footnotes"><ul><li class="note" id="note_LCL300_300_1"><a class="footnoteCrossrefLink" href="#target_note_LCL300_300_1" title="Click to highlight in text"><sup class="lineRef">1</sup><span class="italic">principis</span>, put after <span class="italic">eius</span> by Val.; <span class="italic">tabulariis principiis</span> (<span class="italic">principis</span>, W<sup>2</sup>BG), V.</a></li><script type="text/javascript">document.getElementById('note_LCL300_300_1').style.display = "none";</script><li class="note" id="note_LCL300_300_2"><a class="footnoteCrossrefLink" href="#target_note_LCL300_300_2" title="Click to highlight in text"><sup class="lineRef">2</sup><span class="italic">condita</span>, W<sup>2</sup>ED; <span class="italic">condi</span> (lac. 27 letters) <span class="italic">delata</span>, V.</a></li><script type="text/javascript">document.getElementById('note_LCL300_300_2').style.display = "none";</script><li class="note" id="note_LCL300_300_3"><a class="footnoteCrossrefLink" href="#target_note_LCL300_300_3" title="Click to highlight in text"><sup class="lineRef">3</sup><span class="italic">in quibus ambitiose</span>, added by Val.</a></li><script type="text/javascript">document.getElementById('note_LCL300_300_3').style.display = "none";</script></ul></section></notes></section>