<section class="div1 language" lang="la"><header><hgroup><h1>Gratianus Valentinianus II</h1></hgroup></header><section class="div2"><p class="noindent">

potestatum culmina maximarum, et fortunae principalis insignia, thesaurosque Valentis, illic ut in munimento<a class="footnoteLink" href="#note_LCL331_490_1" id="target_note_LCL331_490_1"><sup>1</sup></a> arduo<a class="footnoteLink" href="#note_LCL331_490_2" id="target_note_LCL331_490_2"><sup>2</sup></a> conditos.</p>
<p>3. Et ne intervallatis
ardor intepesceret moris, hora diei quarta ambitu cincto murorum, infestissime certabatur oppugnatoribus genuina ferocia ad praeceps exitium festinantibus, contraque defensorum vigore validis viribus incitato.</p>
<p>4. Et quia militum calonumque numerus magnus, civitatem cum iumentis introire prohibitus, affixus parietibus moenium, aedibusque continuis, pro loci humilitate fortiter decernebat, superaratque rabies imminentium ad usque horam diei nonam, subito pedites nostri trecenti, ex his qui prope ipsas stetere loricas, conferti in cuneum, desciverunt ad barbaros, eosque illi avide raptos, confestim (incertum quo consilio) trucidarunt; et ex eo deinceps observatum est, neminem huius modi aliquid vel in desperatione rerum ultima cogitasse.</p>
<p>5. Fervente itaque tot malorum congerie,
repente cum fragore caelesti, imbres nubibus atris effusi, dispersere circumfrementium globos, reversique ad vallum dimensum tereti figura plaustrorum, immanes spiritus latius porrigentes, iubebant nostris per minaces litteras et legatum dedere civitatem,<a class="footnoteLink" href="#note_LCL331_490_3" id="target_note_LCL331_490_3"><sup>3</sup></a> fide retinendae salutis accepta.</p>
</section><notes><section class="footnotes"><ul><li class="note" id="note_LCL331_490_1"><a class="footnoteCrossrefLink" href="#target_note_LCL331_490_1" title="Click to highlight in text"><sup class="lineRef">1</sup><span class="italic">munimento,</span> Lind.; <span class="italic">monumento</span> (from <span class="italic">munumento</span>), V.</a></li><script type="text/javascript">document.getElementById('note_LCL331_490_1').style.display = "none";</script><li class="note" id="note_LCL331_490_3"><a class="footnoteCrossrefLink" href="#target_note_LCL331_490_3" title="Click to highlight in text"><sup class="lineRef">3</sup><span class="italic">dedere ciuitatem,</span> Her.; <span class="italic">ut se dederent statim,</span> Val.; <span class="italic">legatum . . . . etatem,</span> V.</a></li><script type="text/javascript">document.getElementById('note_LCL331_490_3').style.display = "none";</script></ul></section></notes></section>