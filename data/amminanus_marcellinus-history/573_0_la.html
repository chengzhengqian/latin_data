<section class="div1 language" lang="la"><header><hgroup><h1>Valentinianus Et Valens</h1></hgroup></header><section class="div2"><p class="noindent">

militum reliquerat valida, mandaratque (ut susurravit
obscurior fama, nemo enim dicti auctor exstitit verus), pro cognitorum ageret textu, et si subsidia rei Romanae languisse sensisset, imperatorem ipse se provideret ocius nuncupari.</p>
<p>3. Qui iniuncta civiliter agens et caute, Iuliani letaliter vulnerati funus et ad regenda communia comperit Iovianum evectum, falsoque rumore disperso, inter abeuntis anhelitus animae eundem Iulianum verbo<a class="footnoteLink" href="#note_LCL315_598_1" id="target_note_LCL315_598_1"><sup>1</sup></a> mandasse, placere sibi Procopio clavos summae rei gerendae committi, veritus ne hac ex causa indemnatus occideretur, e medio se conspectu discrevit,<a class="footnoteLink" href="#note_LCL315_598_2" id="target_note_LCL315_598_2"><sup>2</sup></a> maxime post Ioviani territus necem, notariorum omnium primi, quem Iuliano perempto veluti dignum imperio
paucis militibus nominatum, novaque exinde coeptare suspectum, cruciabiliter didicerat interfectum.</p>
<p>4. Et<a class="footnoteLink" href="#note_LCL315_598_3" id="target_note_LCL315_598_3"><sup>3</sup></a> quia se quaeri industria didicerat magna, vitans gravioris invidiae pondus, ad abdita longiusque remota, discessit. Cumque a Ioviano exploratius indagari latibula sua sentiret, et ferinae<a class="footnoteLink" href="#note_LCL315_598_4" id="target_note_LCL315_598_4"><sup>4</sup></a> vitae iam fuisset pertaesum,—quippe a celsiore statu deiectus ad inferiora, etiam edendi penuria, in locis squalentibus, stringebatur, hominumque egebat colloquiis—postremae necessitatis impulsu, deviis







</p></section><notes><section class="footnotes"><ul><li class="note" id="note_LCL315_598_1"><a class="footnoteCrossrefLink" href="#target_note_LCL315_598_1" title="Click to highlight in text"><sup class="lineRef">1</sup><span class="italic">verbo</span>, Madvig; <span class="italic">vero</span>, VWB (G omits); <span class="italic">sero</span>, Eyssen.</a></li><script type="text/javascript">document.getElementById('note_LCL315_598_1').style.display = "none";</script><li class="note" id="note_LCL315_598_2"><a class="footnoteCrossrefLink" href="#target_note_LCL315_598_2" title="Click to highlight in text"><sup class="lineRef">2</sup><span class="italic">discrevit</span>, Lind.; <span class="italic">disseruit</span>, V.</a></li><script type="text/javascript">document.getElementById('note_LCL315_598_2').style.display = "none";</script><li class="note" id="note_LCL315_598_3"><a class="footnoteCrossrefLink" href="#target_note_LCL315_598_3" title="Click to highlight in text"><sup class="lineRef">3</sup><span class="italic">et</span>, added by G;
V omits.</a></li><script type="text/javascript">document.getElementById('note_LCL315_598_3').style.display = "none";</script><li class="note" id="note_LCL315_598_4"><a class="footnoteCrossrefLink" href="#target_note_LCL315_598_4" title="Click to highlight in text"><sup class="lineRef">4</sup><span class="italic">ferinae</span>, EW<sup>2</sup>, Pricaeus; <span class="italic">formae</span>, VG.</a></li><script type="text/javascript">document.getElementById('note_LCL315_598_4').style.display = "none";</script></ul></section></notes></section>