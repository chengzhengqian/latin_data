<section class="div1 language" lang="la"><header><hgroup><h1>XVIII</h1></hgroup></header><section class="div2"><p class="noindent">

quaeritabant.</p>
<p>10. Ita strages stragibus implicatas, et ad extremum usque diei productas, ne vespertinae quidem hebetaverunt tenebrae, ea re quod obstinatione utrimque magna decernebatur.</p>
<p>11. Agitatis itaque sub onere armorum vigiliis, resultabant altrinsecus exortis clamoribus colles, nostris virtutes Constanti Caesaris extollentibus, ut domini rerum et mundi, Persis Saporem saansaan appellantibus et pirosen, quod rex regibus imperans, et bellorum victor interpretatur.</p>
<p>12. Ac priusquam lux quinta<a class="footnoteLink" href="#note_LCL300_480_1" id="target_note_LCL300_480_1"><sup>1</sup></a> occiperet, signo per lituos dato, ad fervorem similium proeliorum excitae undique inaestimabiles copiae in modum alituum ferebantur, unde longe ac late prospici poterat, campis et convallibus nihil praeter arma micantia ferarum gentium demonstrantibus.</p>
<p>13. Moxque clamore sublato, cunctis temere prorumpentibus, telorum vis ingens volabat e muris, utque opinari dabatur, nulla frustra mittebantur inter hominum cadentia densitatem. Tot enim nos circumstantibus malis, non obtinendae causa salutis, (ut dixi) sed fortiter moriendi studio flagrabamus, et a diei principio ad usque lucem obscuram, neutrubi proelio inclinato, ferocius quam consultius pugnabatur. Exsurgebant enim terrentium paventiumque<sup>2</sup> clamores, ut prae alacritate consistere sine vulnere vix quisquam possit.</p>
<p>14. Tandemque nox finem caedibus fecit, et satias aerumnarum

</p></section><notes><section class="footnotes"><ul><li class="note" id="note_LCL300_480_1"><a class="footnoteCrossrefLink" href="#target_note_LCL300_480_1" title="Click to highlight in text"><sup class="lineRef">1</sup><span class="italic">paventiumque</span>, Her., cf. Livy, xxii. 5, 4; <span class="italic">territorum terrentiumque</span>, E. Meurig Davies; <span class="italic">ruentium ferientiumque</span> Val.; <span class="italic">terrentiumque</span>, V.</a></li><script type="text/javascript">document.getElementById('note_LCL300_480_1').style.display = "none";</script></ul></section></notes></section>