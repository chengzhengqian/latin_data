<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

immaniter, Lycurgos invenisse praedicabat et Cassios,
columina iustitiae prisca, scribensque hortabatur assidue, ut noxas vel leves acerbius vindicarent.</p>
<p>14. Nec afflictis (si fors ingruisset inferior) erat ullum in principis benignitate perfugium, quod semper,
ut agitato mari iactatis, portus patuit exoptatus. Finis enim iusti imperii (ut sapientes docent) utilitas oboedientium aestimatur et salus.</p>
<h3><span class="bold">9.</span> <span class="italic">Eiusdem virtutes.</span></h3>
<p>1. Consentaneum est venire post haec ad eius actus, sequendos recte sentientibus et probandos: ad quos<a class="footnoteLink" href="#note_LCL331_368_1" id="target_note_LCL331_368_1"><sup>1</sup></a> si reliqua temperasset, vixerat ut Traianus et Marcus. In provinciales admodum parcus, tributorum
ubique molliens sarcinas: oppidorum et limitum conditor tempestivus: militaris disciplinae censor eximius, in hoc tantum deerrans, quod cum gregariorum etiam levia puniret errata, potiorum ducum flagitia progredi sinebat in maius, ad querellas in eos motas aliquotiens obsurdescens: unde Britannici
strepitus et Africanae clades et vastitas emersit Illyrici.</p>
<p>2. Omni pudicitiae cultu domi castus et foris, nullo contagio conscientiae violatus obscenae, nihil





</p></section><notes><section class="footnotes"><ul><li class="note" id="note_LCL331_368_1"><a class="footnoteCrossrefLink" href="#target_note_LCL331_368_1" title="Click to highlight in text"><sup class="lineRef">1</sup><span class="italic">ad quos,</span> added by Her.; <span class="italic">cum quibus,</span> G; <span class="italic">probandus si,</span> without lac., V.</a></li><script type="text/javascript">document.getElementById('note_LCL331_368_1').style.display = "none";</script></ul></section></notes></section>