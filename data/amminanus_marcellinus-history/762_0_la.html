<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

fieri solitos monumentis Atticis continetur, et Callistratus, quem nobilem illam super Oropo causam (qui locus in Euboea<a class="footnoteLink" href="#note_LCL331_322_1" id="target_note_LCL331_322_1"><sup>1</sup></a> est) perorantem, idem Demosthenes, Academia cum Platone relicta, sectatus est: ut Hyperides et Aeschines et Andocides et Dinarchus et Antiphon ille Rhamnusius, quem ob defensum negotium omnium primum antiquitas prodidit accepisse mercedem.</p>
<p>6. Nec minus apud Romanos, Rutilii et Galbae et Scauri vita moribus frugalitateque
spectati, et postea per varias aevi sequentis aetates, censorii et consulares multi et triumphales, Crassi et Antonii et cum Philippis Scaevolae aliique numerosi, post exercitus prosperrime ductos, post victorias et tropaea, civilibus stipendiorum officiis floruerunt, laureasque fori speciosis certaminibus occupantes, summis gloriae honoribus fruebantur.</p>
<p>7. Post quos excellentissimus omnium Cicero, orationis imperiosae fluminibus saepe depressos aliquos iudiciorum eripiens flammis, “Non defendi homines sine vituperatione fortasse posse, neglegenter defendi sine scelere non posse” firmabat.</p>
<p>8. At nunc videre est per eoos<a class="footnoteLink" href="#note_LCL331_322_2" id="target_note_LCL331_322_2"><sup>2</sup></a> omnes tractus violenta et rapacissima genera hominum, per fora omnia volitantium, et subsidentium divites domus,




</p></section><notes><section class="footnotes"><ul><li class="note" id="note_LCL331_322_1"><a class="footnoteCrossrefLink" href="#target_note_LCL331_322_1" title="Click to highlight in text"><sup class="lineRef">1</sup><span class="italic">Boeotia</span> sugg. by Clark; <span class="italic">Euboea,</span> WAG; <span class="italic">eubda,</span> V.</a></li><script type="text/javascript">document.getElementById('note_LCL331_322_1').style.display = "none";</script><li class="note" id="note_LCL331_322_2"><a class="footnoteCrossrefLink" href="#target_note_LCL331_322_2" title="Click to highlight in text"><sup class="lineRef">2</sup><span class="italic">eoos,</span> Loisell from cod. Valent.; <span class="italic">eos,</span> V.</a></li><script type="text/javascript">document.getElementById('note_LCL331_322_2').style.display = "none";</script></ul></section></notes></section>