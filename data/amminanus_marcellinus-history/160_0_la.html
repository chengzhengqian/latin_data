<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

negotium spectandum dederat imperator, stricto incubuit ferro. Is est (si recte existimo) Gallus poeta, quem flens quodam modo in postrema Bucolicorum parte Vergilius carmine leni decantat.</p>
<p>6. In hac urbe inter delubra<a class="footnoteLink" href="#note_LCL300_320_1" id="target_note_LCL300_320_1"><sup>1</sup></a> ingentia, diversasque moles, figmenta Aegyptiorum numinum exprimentes, obeliscos vidimus plures, aliosque iacentes et comminutos, quos antiqui reges bello domitis gentibus, aut prosperitatibus summarum rerum elati, montium venis vel apud extremos orbis incolas perscrutatis excisos, et<a class="footnoteLink" href="#note_LCL300_320_2" id="target_note_LCL300_320_2"><sup>2</sup></a> erectos dis superis in religione dicarunt.</p>
<p>7. Est autem obeliscus asperrimus lapis, in figuram metae cuiusdam sensim ad proceritatem consurgens excelsam, utque radium imitetur, gracilescens paulatim, specie quadrata in verticem productus angustum, manu levigatus artifici.</p>
<p>8. Formarum autem innumeras notas, hieroglyphicas appellatas, quas ei undique videmus incisas, initialis sapientiae vetus insignivit auctoritas.</p>
<p>9. Volucrum enim ferarumque etiam alieni mundi genera multa sculpentes, ut<a class="footnoteLink" href="#note_LCL300_320_3" id="target_note_LCL300_320_3"><sup>3</sup></a> ad aevi quoque sequentis aetates, impetratorum vulgatius perveniret memoria, promissa vel soluta regum vota monstrabant.</p>
<p>10. Non enim ut nunc litterarum numerus praestitutus et facilis exprimit,






</p></section><notes><section class="footnotes"><ul><li class="note" id="note_LCL300_320_1"><a class="footnoteCrossrefLink" href="#target_note_LCL300_320_1" title="Click to highlight in text"><sup class="lineRef">1</sup><span class="italic">delubra</span>, Cornelissen; <span class="italic">labra</span>, V.</a></li><script type="text/javascript">document.getElementById('note_LCL300_320_1').style.display = "none";</script><li class="note" id="note_LCL300_320_2"><a class="footnoteCrossrefLink" href="#target_note_LCL300_320_2" title="Click to highlight in text"><sup class="lineRef">2</sup><span class="italic">et</span>, added by Clark; V omits; <span class="italic">erectosque</span>, BG.</a></li><script type="text/javascript">document.getElementById('note_LCL300_320_2').style.display = "none";</script><li class="note" id="note_LCL300_320_3"><a class="footnoteCrossrefLink" href="#target_note_LCL300_320_3" title="Click to highlight in text"><sup class="lineRef">3</sup><span class="italic">ut</span> before <span class="italic">ad</span>, Clark; after <span class="italic">aetates</span>, Val.; <span class="italic">uti</span>, Gronov; V omits.</a></li><script type="text/javascript">document.getElementById('note_LCL300_320_3').style.display = "none";</script></ul></section></notes></section>