<section class="div1 language" lang="la"><header><hgroup><h1>Valantinianus Valens Gratianus</h1></hgroup></header><section class="div2">
<p>6. “Faustum<a class="footnoteLink" href="#note_LCL331_38_1" id="target_note_LCL331_38_1"><sup>1</sup></a> erga me vestri favoris indicium, hunc loci principalis circumferens habitum, quo potior aliis iudicatus sum, multis et claris: consiliorum
sociis votorumque auspicibus vobis, pietatis officium aggrediar tempestivum, prospera deo spondente,
cuius sempiternis auxiliis stabit Romana res inconcussa.</p>
<p>7. Accipite igitur, quaeso, placidis mentibus, viri fortissimi, desiderium nostrum, id reputantes, quod haec quae fieri caritatis sanciunt iura, non tantum transire voluimus per conscientiam vestram, verum etiam probata firmari, ut congrua vobis<a class="footnoteLink" href="#note_LCL331_38_2" id="target_note_LCL331_38_2"><sup>2</sup></a> et profutura.</p>
<p>8. Gratianum hunc meum adultum, quem diu versatum inter liberos vestros, commune diligitis pignus, undique muniendae tranquillitatis
publicae causa, in augustum assumere<a class="footnoteLink" href="#note_LCL331_38_3" id="target_note_LCL331_38_3"><sup>3</sup></a> commilitium paro, si propitia caelestis numinis vestraeque
maiestatis voluntas parentis amorem iuverit praeeuntem: non rigido cultu ab incunabulis ipsis (ut nos) educatum, nec tolerantia rerum coalitum asperarum, nec capacem adhuc Martii pulveris, ut videtis, sed familiae suae laudibus, maiorumque factis praestantibus, concinentem—parcius<a class="footnoteLink" href="#note_LCL331_38_4" id="target_note_LCL331_38_4"><sup>4</sup></a> invidiae
metu dicitur—protinus surrecturum.</p>
<p>9. Ut enim mihi videri solet mores eius et appetitus, licet nondum maturos, saepe pensanti: ineunte adulescentia, quoniam humanitate et studiis disciplinarum sollertium est<a class="footnoteLink" href="#note_LCL331_38_5" id="target_note_LCL331_38_5"><sup>5</sup></a> expolitus, librabit suffragiis puris





</p></section><notes><section class="footnotes"><ul><li class="note" id="note_LCL331_38_1"><a class="footnoteCrossrefLink" href="#target_note_LCL331_38_1" title="Click to highlight in text"><sup class="lineRef">1</sup><span class="italic">faustum,</span> C, vulgo; <span class="italic">augustum,</span> Corn.; <span class="italic">austum,</span> V.</a></li><script type="text/javascript">document.getElementById('note_LCL331_38_1').style.display = "none";</script><li class="note" id="note_LCL331_38_2"><a class="footnoteCrossrefLink" href="#target_note_LCL331_38_2" title="Click to highlight in text"><sup class="lineRef">2</sup><span class="italic">uobis,</span> Bent.; <span class="italic">nobis,</span> V.</a></li><script type="text/javascript">document.getElementById('note_LCL331_38_2').style.display = "none";</script><li class="note" id="note_LCL331_38_3"><a class="footnoteCrossrefLink" href="#target_note_LCL331_38_3" title="Click to highlight in text"><sup class="lineRef">3</sup><span class="italic">adsumere,</span> Her.; <span class="italic">sumere,</span>
W<sup>2</sup>G; <span class="italic">sumeret,</span> V.</a></li><script type="text/javascript">document.getElementById('note_LCL331_38_3').style.display = "none";</script><li class="note" id="note_LCL331_38_4"><a class="footnoteCrossrefLink" href="#target_note_LCL331_38_4" title="Click to highlight in text"><sup class="lineRef">4</sup><span class="italic">parcius,</span> Madvig; <span class="italic">paucioribus,</span>
EAG; <span class="italic">cautius,</span> Pet.; <span class="italic">paucibus,</span> V.</a></li><script type="text/javascript">document.getElementById('note_LCL331_38_4').style.display = "none";</script><li class="note" id="note_LCL331_38_5"><a class="footnoteCrossrefLink" href="#target_note_LCL331_38_5" title="Click to highlight in text"><sup class="lineRef">5</sup><span class="italic">est,</span> add. vulgo,
V omits; <span class="italic">sollertium expolitus librauit,</span> Pighius, with VP.</a></li><script type="text/javascript">document.getElementById('note_LCL331_38_5').style.display = "none";</script></ul></section></notes></section>