<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2">
<p>lucrum existimans insperatum, si propria retinere permitteretur. Et quia vultus incessusque supplicem indicabat, susceptus bonoque animo esse iussus et placido, nihil arbitrio suo relinquens, pacem genibus curvatis oravit.</p>
<p>4. Et eam cum concessione praeteritorum sub hac meruit lege, ut captivos redderet nostros, et quotiens sit necesse, militibus alimenta praeberet, susceptorum vilium more securitates accipiens pro illatis: quas si non ostendisset in tempore, sciret se rursus eadem flagitandum.<a class="footnoteLink" href="#note_LCL300_360_1" id="target_note_LCL300_360_1"><sup>1</sup></a> </p>
<p>5. Quod ita recte dispositum est, impraepedite completo, Hortari nomine petendus erat regis alterius pagus, et quia nihil videbatur deesse praeter ductores, Nesticae tribuno scutariorum, et Chariettoni viro fortitudinis mirae, imperaverat Caesar, ut magna quaesitum industria, comprehensumque offerrent sibi captivum, et correptus velociter, adulescens ducitur Alamannus, pacto obtinendae salutis pollicitus itinera se monstraturum.</p>
<p>6. Hoc progresso secutus exercitus, celsarum arborum obsistente concaede, ire protinus vetabatur. Verum per circuitus longos et flexuosos ubi<a class="footnoteLink" href="#note_LCL300_360_2" id="target_note_LCL300_360_2"><sup>2</sup></a> ventum est tandem ad loca, ira quisque percitus armorum urebat agros et<a class="footnoteLink" href="#note_LCL300_360_3" id="target_note_LCL300_360_3"><sup>3</sup></a> pecora diripiebat et homines,





</p></section><notes><section class="footnotes"><ul><li class="note" id="note_LCL300_360_1"><a class="footnoteCrossrefLink" href="#target_note_LCL300_360_1" title="Click to highlight in text"><sup class="lineRef">1</sup><span class="italic">eadem flagitandum</span>, Pet., Niemeyer; <span class="italic">ea defatigandum</span>, V.</a></li><script type="text/javascript">document.getElementById('note_LCL300_360_1').style.display = "none";</script><li class="note" id="note_LCL300_360_2"><a class="footnoteCrossrefLink" href="#target_note_LCL300_360_2" title="Click to highlight in text"><sup class="lineRef">2</sup><span class="italic">flexuosos ubi</span>, Her.; <span class="italic">flexu dissos</span>, V.</a></li><script type="text/javascript">document.getElementById('note_LCL300_360_2').style.display = "none";</script><li class="note" id="note_LCL300_360_3"><a class="footnoteCrossrefLink" href="#target_note_LCL300_360_3" title="Click to highlight in text"><sup class="lineRef">3</sup><span class="italic">et</span>, before <span class="italic">pecora</span>, Her., Clark; before <span class="italic">ira</span>, V.</a></li><script type="text/javascript">document.getElementById('note_LCL300_360_3').style.display = "none";</script></ul></section></notes></section>