<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

vocabulum et nunc omnis appellatur Assyria, ubi inter bacarum vulgariumque abundantiam frugum, bitumen nascitur prope lacum nomine Sosingiten, cuius alveo Tigris voratus, fluensque subterraneus, percursis spatiis longis emergit.</p>
<p>16. Hic et naphtha gignitur picea specie glutinosa, similis ipsa quoque bitumini, cui etiam si avicula insederit brevis, praepedito volatu submersa penitus evanescit. Et cum hoc liquoris ardere coeperit genus, nullum inveniet humana mens praeter pulverem exstinguendi commentum.</p>
<p>17. In his pagis hiatus quoque conspicitur terrae, unde halitus letalis exsurgens, quodcumque animal proxime steterit, odore gravi consumit. Quae lues oriens a profundo quodam puteo, cum os eius excesserit,
si in<a class="footnoteLink" href="#note_LCL315_358_1" id="target_note_LCL315_358_1"><sup>1</sup></a> latum ante quam sublimius vagaretur, terras circumsitas inhabitabiles acerbitate fecisset.</p>
<p>18. Cuius simile foramen apud Hierapolim Phrygiae antehac (ut asserunt aliqui), videbatur. Unde emergens itidem noxius spiritus, perseveranti odore quidquid prope venerat corrumpebat, absque spadonibus
solis, quod qua causa eveniat, rationibus physicis permittatur.</p>
<p>19. Apud Asbamaei quoque Iovis templum in Cappadocia, ubi amplissimus ille philosophus Apollonius traditur natus prope oppidum






</p></section><notes><section class="footnotes"><ul><li class="note" id="note_LCL315_358_1"><a class="footnoteCrossrefLink" href="#target_note_LCL315_358_1" title="Click to highlight in text"><sup class="lineRef">1</sup><span class="italic">si in,</span> added by Madvig; V omits.</a></li><script type="text/javascript">document.getElementById('note_LCL315_358_1').style.display = "none";</script></ul></section></notes></section>