<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

ut,<a class="footnoteLink" href="#note_LCL300_154_1" id="target_note_LCL300_154_1"><sup>1</sup></a> antequam huius modi aliquid agitaretur in Galliis, Romae in Circo maximo populus, incertum relatione<a class="footnoteLink" href="#note_LCL300_154_2" id="target_note_LCL300_154_2"><sup>2</sup></a> quadam percitus an praesagio, “Silvanus devictus est” magnis vocibus exclamaret.</p>
<p>35. Igitur Silvano Agrippinae (ut relatum est) interfecto, inaestimabili gaudio re cognita princeps, insolentia coalitus et tumore, hoc quoque felicitatis suae prosperis cursibus assignabat, eo more quo semper oderat fortiter facientes, ut quondam Domitianus, superare tamen quacumque arte contraria cupiebat.</p>
<p>36. Tantumque afuit laudare industrie gesta, ut etiam quaedam scriberet de Gallicanis intercepta thesauris, quos nemo attigerat. Idque scrutari iusserat artius interrogato Remigio, etiam tum rationario apparitionis armorum magistri, cui multo postea Valentiniani temporibus laques vitam in causa Tripolitanae legationis, eripuit.</p>
<p>37. Post quae ita completa, Constantius ut iam caelo contiguus, casibusque imperaturus humanis, magniloquentia sufflabatur adulatorum, quos augebat ipse spernendo proiciendoque id genus parum callentes, ut Croesum legimus ideo regno suo Solonem expulisse praecipitem, quia blandiri nesciebat; et Dionysium intentasse poetae Philoxeno mortem, cum eum recitantem proprios versus absurdos et







</p></section><notes><section class="footnotes"><ul><li class="note" id="note_LCL300_154_1"><a class="footnoteCrossrefLink" href="#target_note_LCL300_154_1" title="Click to highlight in text"><sup class="lineRef">1</sup><span class="italic">ut antequam</span>, Traube, Clark (<span class="italic">ut</span> before <span class="italic">Siluanus</span>, BG; before <span class="italic">Romae</span>, Val.); <span class="italic">tantae quam</span>, V.</a></li><script type="text/javascript">document.getElementById('note_LCL300_154_1').style.display = "none";</script><li class="note" id="note_LCL300_154_2"><a class="footnoteCrossrefLink" href="#target_note_LCL300_154_2" title="Click to highlight in text"><sup class="lineRef">2</sup><span class="italic">relatione</span>, Bentley; <span class="italic">ratione</span>, V.</a></li><script type="text/javascript">document.getElementById('note_LCL300_154_2').style.display = "none";</script></ul></section></notes></section>