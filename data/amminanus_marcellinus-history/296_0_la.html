<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

Sagittarum enim nimbi crebrius volitantes, stantes confertius perforabant, partibusque post solis occasum
aequa iactura digressis, appetente postridie luce, ardentius multo quam antea pugnabatur, hinc inde concinentibus tubis, nec minores strages utrubique visae sunt, ambobus obstinatissime colluctatis.</p>
<p>7. Verum secuto die otio communi assensu post aerumnas multiplices attributo, cum magnus terror circumsisteret muros, Persaeque paria formidarent, Christianae legis antistes exire se velle gestibus ostendebat et nutu, acceptaque fide quod redire permitteretur incolumis, usque ad tentoria regis accessit.</p>
<p>8. Ubi data copia dicendi quae vellet, suadebat placido sermone discedere Persas ad sua, post communes partis utriusque luctus, formidari<a class="footnoteLink" href="#note_LCL315_44_1" id="target_note_LCL315_44_1"><sup>1</sup></a> etiam maiores affirmans forsitan adventuros. Sed perstabat in cassum, haec multaque similia disserendo,
efferata vesania regis obstante, non ante<a class="footnoteLink" href="#note_LCL315_44_2" id="target_note_LCL315_44_2"><sup>2</sup></a> castrorum excidium digredi pertinaciter adiurantis.</p>
<p>9. Perstrinxit tamen suspicio vana quaedam episcopum
(ut opinor), licet asseveratione vulgata multorum,
quod clandestino colloquio Saporem docuerat,
quae moenium appeteret membra, ut fragilia intrinsecus et invalida. Hocque exinde veri simile visum est, quod postea intuta loca carieque nutantia,
cum exultatione maligna,<a class="footnoteLink" href="#note_LCL315_44_3" id="target_note_LCL315_44_3"><sup>3</sup></a> velut regentibus



</p></section><notes><section class="footnotes"><ul><li class="note" id="note_LCL315_44_1"><a class="footnoteCrossrefLink" href="#target_note_LCL315_44_1" title="Click to highlight in text"><sup class="lineRef">1</sup><span class="italic">formidari,</span> V; <span class="italic">formidatos,</span> Pet.; <span class="italic">formidare,</span> suggested by Clark.</a></li><script type="text/javascript">document.getElementById('note_LCL315_44_1').style.display = "none";</script><li class="note" id="note_LCL315_44_2"><a class="footnoteCrossrefLink" href="#target_note_LCL315_44_2" title="Click to highlight in text"><sup class="lineRef">2</sup><span class="italic">non ante,</span> added by G; V omits; <span class="italic">regis non se ante,</span> Corn.</a></li><script type="text/javascript">document.getElementById('note_LCL315_44_2').style.display = "none";</script><li class="note" id="note_LCL315_44_3"><a class="footnoteCrossrefLink" href="#target_note_LCL315_44_3" title="Click to highlight in text"><sup class="lineRef">3</sup><span class="italic">maligna,</span> Clark, c.c.; <span class="italic">magna,</span> V.</a></li><script type="text/javascript">document.getElementById('note_LCL315_44_3').style.display = "none";</script></ul></section></notes></section>