<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

quendam effugisse dominum et crudelem.</p>
<p>3. Item ut hoc propositum validius confirmaret, recolebat saepe dictum lyrici Bacchylidis, quem legebat iucunde, id asserentis, quod ut egregius pictor vultum speciosum effingit, ita pudicitia celsius consurgentem vitam exornat. Quam labem in adulto robore iuventutis, ita caute vitavit, ut ne suspicione quidem tenus libidinis ullius, vel citerioris<a class="footnoteLink" href="#note_LCL315_504_1" id="target_note_LCL315_504_1"><sup>1</sup></a> vitae ministris incusaretur, ut saepe contingit.</p>
<p>4. Hoc autem temperantiae genus crescebat in maius, iuvante parsimonia ciborum et somni, quibus domi forisque tenacius utebatur. Namque in pace victus eius mensarumque<a class="footnoteLink" href="#note_LCL315_504_2" id="target_note_LCL315_504_2"><sup>2</sup></a> tenuitas erat recte noscentibus admiranda, velut ad pallium mox reversuri, per varios autem procinctus, stans interdum more militiae, cibum brevem vilemque sumere visebatur.</p>
<p>5. Ubi vero exigua dormiendi quiete, recreasset corpus laboribus induratum, expergefactus,
explorabat per semet ipsum vigiliarum vices et stationum, post haec seria ad artes confugiens doctrinarum.</p>
<p>6. Et si nocturna lumina, inter quae lucubrabat, potuissent voce ulla testari, profecto ostenderant, inter hunc et quosdam principes
multum interesse, quem quidem<a class="footnoteLink" href="#note_LCL315_504_3" id="target_note_LCL315_504_3"><sup>3</sup></a> norant voluptatibus
ne ad necessitatem quidem indulsisse naturae.</p>
<p>7. Dein prudentiae eius indicia fuere vel plurima, e quibus explicari sufficiet pauca. Armatae rei scientissimus



</p></section><notes><section class="footnotes"><ul><li class="note" id="note_LCL315_504_1"><a class="footnoteCrossrefLink" href="#target_note_LCL315_504_1" title="Click to highlight in text"><sup class="lineRef">1</sup><span class="italic">citerioris</span>, W, Lind.; <span class="italic">ceteriores</span>, V.</a></li><script type="text/javascript">document.getElementById('note_LCL315_504_1').style.display = "none";</script><li class="note" id="note_LCL315_504_2"><a class="footnoteCrossrefLink" href="#target_note_LCL315_504_2" title="Click to highlight in text"><sup class="lineRef">2</sup><span class="italic">mensarumque</span>, Lind.; <span class="italic">mensuram que</span>, V.</a></li><script type="text/javascript">document.getElementById('note_LCL315_504_2').style.display = "none";</script><li class="note" id="note_LCL315_504_3"><a class="footnoteCrossrefLink" href="#target_note_LCL315_504_3" title="Click to highlight in text"><sup class="lineRef">3</sup><span class="italic">quem quidem</span>,
LÃ¶fstedt; <span class="italic">quem</span>, W<sup>2</sup>AG; <span class="italic">quemquem</span>, V.</a></li><script type="text/javascript">document.getElementById('note_LCL315_504_3').style.display = "none";</script></ul></section></notes></section>