<section class="div1 language" lang="la"><header><hgroup><h1>Gratianus Valentinianus II</h1></hgroup></header><section class="div2"><p class="noindent">

hostium, variarunt: unde factum est ut cruenta quaestione vexati, cervicibus perirent abscisis, quid acturi venerant, aperte confessi.</p>
<p>10. Omni itaque bellandi apparatu praestructo, adventante vigilia tertia, barbari abolito praeteritorum vulnerum metu, in urbis obseratos aditus multiplicatis ordinibus inundarunt, et obstinatione magna caventium malo.<a class="footnoteLink" href="#note_LCL331_494_1" id="target_note_LCL331_494_1"><sup>1</sup></a> At cum armatis provinciales et palatini ad obruendos eos excitatius exsurgebant, et cuiusce modi tela in multitudine tanta, vel temere missa, cadere sine noxa non poterant.</p>
<p>11. Animadversum est a nostris eisdem telis barbaros uti, quibus appetebantur.<a class="footnoteLink" href="#note_LCL331_494_2" id="target_note_LCL331_494_2"><sup>2</sup></a> Ideoque mandatum est, ut nervis ferrum lignumque conectentibus,
ante iactum incisis, emitterentur arcu sagittae, quae volitantes vires integras reservabant.<a class="footnoteLink" href="#note_LCL331_494_3" id="target_note_LCL331_494_3"><sup>3</sup></a> Infixae vero corporibus, nihil vigoris perdebant, aut certe (si cecidissent in vanum), ilico frangebantur.</p>
<p>12. Dedit autem rebus ita flagrantibus grave momentum casus admodum inopinus. Scorpio genus tormenti, quem onagrum sermo vulgaris appellat, e regione contra hostium aciem densam locatus, lapidem contorsit ingentem, qui licet humo frustra illisus est, visus tamen ita eos metu exanimavit, ut stupore spectaculi novi, cedentes
 





</p></section><notes><section class="footnotes"><ul><li class="note" id="note_LCL331_494_1"><a class="footnoteCrossrefLink" href="#target_note_LCL331_494_1" title="Click to highlight in text"><sup class="lineRef">1</sup><span class="italic">obstinatione magna caventium malo,</span> Her.; <span class="italic">obstinationem repugnantium . . . ere,</span> Clark; <span class="italic">obstinationem magnantium maloeare,</span> V.</a></li><script type="text/javascript">document.getElementById('note_LCL331_494_1').style.display = "none";</script><li class="note" id="note_LCL331_494_2"><a class="footnoteCrossrefLink" href="#target_note_LCL331_494_2" title="Click to highlight in text"><sup class="lineRef">2</sup><span class="italic">appetebantur,</span> Her. c.c.;
<span class="italic">petebantur,</span> EA; <span class="italic">patebantur,</span> V.</a></li><script type="text/javascript">document.getElementById('note_LCL331_494_2').style.display = "none";</script><li class="note" id="note_LCL331_494_3"><a class="footnoteCrossrefLink" href="#target_note_LCL331_494_3" title="Click to highlight in text"><sup class="lineRef">3</sup><span class="italic">reseruabant,</span>
Momm.; <span class="italic">seruabant,</span> Haupt, C. F. W. M.; <span class="italic">cons.,</span> Pet.; <span class="italic">inseruabant,</span> V.</a></li><script type="text/javascript">document.getElementById('note_LCL331_494_3').style.display = "none";</script></ul></section></notes></section>