<section class="div1 language" lang="la"><header><hgroup><h1>Valentinianus et Valens</h1></hgroup></header><section class="div2"><p class="noindent">

evagatis,<a class="footnoteLink" href="#note_LCL331_32_1" id="target_note_LCL331_32_1"><sup>1</sup></a> impeditus mansit immobilis prope Carporum vicum, stativis castris ad usque autumnum locatis emensum. Unde quia nihil agi potuit dirimente magnitudine fluentorum, Marcianopolim ad hiberna discessit.</p>
<p>6. Simili pertinacia, tertio quoque anno, per Novidunum navibus ad transmittendum amnem conexis, perrupto barbarico, continuatis itineribus longius agentes Greuthungos bellicosam gentem aggressus est, postque leviora certamina, Athanaricum
ea tempestate iudicem potentissimum, ausum resistere, cum manu quam sibi crediderit abundare, extremorum metu coegit in fugam, ipseque cum omnibus suis Marcianopolim redivit ad hiemem agendam (ut in illis tractibus) habilem.</p>
<p>7. Aderant post diversos triennii casus finiendi belli materiae tempestivae. Prima quod ex principis diuturna permansione metus augebatur hostilis, dein quod commerciis vetitis ultima necessariorum inopia barbari stringebantur, adeo ut, legatos supplices saepe mittentes, venialem poscerent pacem.</p>
<p>8. Quibus imperator rudis quidem, verum spectator adhuc aequissimus rerum, antequam adulationum perniciosis illecebris captus rem publicam funeribus




</p></section><notes><section class="footnotes"><ul><li class="note" id="note_LCL331_32_1"><a class="footnoteCrossrefLink" href="#target_note_LCL331_32_1" title="Click to highlight in text"><sup class="lineRef">1</sup><span class="italic">euagatis,</span> Corn.; <span class="italic">uagatis,</span> V.</a></li><script type="text/javascript">document.getElementById('note_LCL331_32_1').style.display = "none";</script></ul></section></notes></section>