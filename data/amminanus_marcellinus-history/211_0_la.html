<section class="div1 language" lang="la"><header><hgroup><h1>XVIII</h1></hgroup></header><section class="div2">
<p>transcursis, proiciunt calculos, atque ita securius pergunt.</p>
<h3>4. <span class="italic">Rex Persarum Sapor Romanos totis viribus aggredi parat.</span></h3>
<p>1. Dum apud Sirmium haec diligentia quaeruntur impensa, Orientis fortuna periculorum terribiles tubas reflabat. Rex enim Persidis, ferarum gentium quas placarat adiumentis accinctus, augendique regni cupiditate supra homines flagrans, arma viresque parabat et commeatus, consilia tartareis manibus miscens, et superstitiones<a class="footnoteLink" href="#note_LCL300_422_1" id="target_note_LCL300_422_1"><sup>1</sup></a> omnes consulens de futuris; hisque satis collectis, pervadere cuncta prima verni temperie cogitabat.</p>
<p>2. Et cum haec primo rumores, dein nuntii certi perferrent, omnesque suspensos adventantium calamitatum complicaret magna formido, comitatensis fabrica eandem incudem (ut dicitur) diu noctuque tundendo, ad spadonum arbitrium, imperatori suspicaci ac timido intendebat Ursicinum, velut vultus Gorgonei torvitatem, haec saepe taliaque replicans, quod interempto Silvano, quasi paenuria meliorum, ad tuendas partes eoas denuo missus, altius anhelabat.</p>
<p>3. Hac autem assentandi nimia foeditate, mercari complures nitebantur Eusebi favorem, cubiculi tunc praepositi, apud quem (si vere dici debeat) multa Constantius posuit,<a class="footnoteLink" href="#note_LCL300_422_2" id="target_note_LCL300_422_2"><sup>2</sup></a>
</p></section><notes><section class="footnotes"><ul><li class="note" id="note_LCL300_422_1"><a class="footnoteCrossrefLink" href="#target_note_LCL300_422_1" title="Click to highlight in text"><sup class="lineRef">1</sup><span class="italic">superstitiones</span>, Her.; <span class="italic">praesciones</span>, Gronov; <span class="italic">praestionis, V.</span></a></li><script type="text/javascript">document.getElementById('note_LCL300_422_1').style.display = "none";</script><li class="note" id="note_LCL300_422_2"><a class="footnoteCrossrefLink" href="#target_note_LCL300_422_2" title="Click to highlight in text"><sup class="lineRef">2</sup><span class="italic">posuit</span>, Damst√©; <span class="italic">potuit</span>, V.</a></li><script type="text/javascript">document.getElementById('note_LCL300_422_2').style.display = "none";</script></ul></section></notes></section>