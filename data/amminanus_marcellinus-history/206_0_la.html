<section class="div1 language" lang="la"><header><hgroup><h1>XVIII</h1></hgroup></header><section class="div2"><p class="noindent">

hostes nostrorum ignes observant, adversas perrumpere milites<a class="footnoteLink" href="#note_LCL300_412_1" id="target_note_LCL300_412_1"><sup>1</sup></a> ripas.</p>
<p>13. Dum haec celerantur, Hortarius rex nobis antea foederatus, non novaturus quaedam, sed amicus finitimis quoque suis, reges omnes et regales et regulos ad convivium corrogatos retinuit, epulis ad usque vigiliam tertiam gentili more extentis; quos discedentes inde casu nostri ex improviso adorti, nec interficere nec corripere ullo genere potuerunt, tenebrarum equorumque adiumento, quo dubius impetus trusit, abreptos; lixas vero vel servos, qui eos pedibus sequebantur, (nisi quos exemit discrimine temporis obscuritas) occiderunt.</p>
<p>14. Cognito denique transitu Romanorum,<a class="footnoteLink" href="#note_LCL300_412_2" id="target_note_LCL300_412_2"><sup>2</sup></a> qui tunc perque expeditiones praeteritas, ibi levamen sumere laborum opinabantur, ubi hostem contingeret inveniri, perculsi reges eorumque populi, qui pontem ne strueretur, studio servabant intento, metu exhorrescentes diffuse vertuntur in pedes; et indomito furore sedato, necessitudines opesque suas transferre longius festinabant. Statimque difficultate omni depulsa, ponte constrato, sollicitarum gentium opinione praeventa, visus in barbarico miles per Hortarii regna transibat intacta.</p>
<p>15. Ubi vero terras infestorum etiam tum tetigit


</p></section><notes><section class="footnotes"><ul><li class="note" id="note_LCL300_412_1"><a class="footnoteCrossrefLink" href="#target_note_LCL300_412_1" title="Click to highlight in text"><sup class="lineRef">1</sup><span class="italic">milites</span>, V, deleted by Eyssen., Nov√°k <span class="italic">limitis</span>, G.</a></li><script type="text/javascript">document.getElementById('note_LCL300_412_1').style.display = "none";</script><li class="note" id="note_LCL300_412_2"><a class="footnoteCrossrefLink" href="#target_note_LCL300_412_2" title="Click to highlight in text"><sup class="lineRef">2</sup><span class="italic">transitu Romanorum</span>, Clark, c.c., <span class="italic">R.t.</span>, V.</a></li><script type="text/javascript">document.getElementById('note_LCL300_412_2').style.display = "none";</script></ul></section></notes></section>