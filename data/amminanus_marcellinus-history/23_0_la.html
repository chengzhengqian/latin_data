<section class="div1 language" lang="la"><header><hgroup><h1>Constantius et Gallus</h1></hgroup></header><section class="div2">
<p>post iaculatores ultimasque subsidiales acies (si fors adegerit) iuvaturas, ita praepositis urbanae familiae suspense digerentibus atque<a class="footnoteLink" href="#note_LCL300_46_1" id="target_note_LCL300_46_1"><sup>1</sup></a> sollicite, quos insignes faciunt virgae dexteris aptatae, velut tessera data castrensi, iuxta vehiculi frontem omne textrinum incedit: huic atratum coquinae iungitur ministerium, dein totum promisce servitium, cum otiosis plebeis de vicinitate coniunctis; postrema multitudo spadonum a senibus in pueros desinens, obluridi distortaque lineamentorum compage deformes, ut quaqua incesserit quisquam, cernens mutilorum hominum agmina, detestetur memoriam Samiramidis reginae illius veteris, quae teneros mares castravit omnium prima, velut vim iniectans naturae, eandemque ab instituto cursu retorquens, quae inter ipsa oriundi crepundia, per primigenios seminis fontes, tacita quodam modo lege vias propagandae posteritatis ostendit.</p>
<p>18. Quod cum ita sit, paucae domus studiorum seriis cultibus antea celebratae, nunc ludibriis ignaviae torpentis<a class="footnoteLink" href="#note_LCL300_46_2" id="target_note_LCL300_46_2"><sup>2</sup></a> exundant, vocabili sonu, perflabili tinnitu fidium resultantes. Denique pro philosopho cantor, et in locum oratoris doctor artium ludicrarum accitur, et bibliothecis sepulcrorum ritu in perpetuum clausis, organa fabricantur hydraulica, et lyrae ad speciem<a class="footnoteLink" href="#note_LCL300_46_3" id="target_note_LCL300_46_3"><sup>3</sup></a> carpentorum ingentes, tibiaeque et histrionici gestus instrumenta non levia.</p>
</section><notes><section class="footnotes"><ul><li class="note" id="note_LCL300_46_1"><a class="footnoteCrossrefLink" href="#target_note_LCL300_46_1" title="Click to highlight in text"><sup class="lineRef">1</sup><span class="italic">atque</span>, added by Nov√°k, cf. Livy, xxii. 59, 16; xxvii. 50, 6; V omits.</a></li><script type="text/javascript">document.getElementById('note_LCL300_46_1').style.display = "none";</script><li class="note" id="note_LCL300_46_2"><a class="footnoteCrossrefLink" href="#target_note_LCL300_46_2" title="Click to highlight in text"><sup class="lineRef">2</sup><span class="italic">torpentis</span>, vulgo; <span class="italic">torrentes</span>, V.</a></li><script type="text/javascript">document.getElementById('note_LCL300_46_2').style.display = "none";</script><li class="note" id="note_LCL300_46_3"><a class="footnoteCrossrefLink" href="#target_note_LCL300_46_3" title="Click to highlight in text"><sup class="lineRef">3</sup><span class="italic">ad</span>, BG in E<sup>2</sup>; <span class="italic">de specie</span>, Eyssen.; <span class="italic">de speciem</span>, V.</a></li><script type="text/javascript">document.getElementById('note_LCL300_46_3').style.display = "none";</script></ul></section></notes></section>