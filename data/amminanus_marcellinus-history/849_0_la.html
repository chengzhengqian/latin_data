<section class="div1 language" lang="la"><header><hgroup><h1>Gratianus Valentinianus II</h1></hgroup></header><section class="div2"><p class="noindent">

e medio, abire temptarent.</p>
<p>13. Sed bucinis optimatum monitu occinentibus, instauratum est proelium,
et pari modo res Romana superior stetit, nullo ferme alio<a class="footnoteLink" href="#note_LCL331_496_1" id="target_note_LCL331_496_1"><sup>1</sup></a> telo, vel funditoris amento, in cassum excusso. Agmina enim praeeuntium ductorum,
quos rapiendi Valentis malis lucrationibus<a class="footnoteLink" href="#note_LCL331_496_2" id="target_note_LCL331_496_2"><sup>2</sup></a> quaesita<a class="footnoteLink" href="#note_LCL331_496_3" id="target_note_LCL331_496_3"><sup>3</sup></a> cupiditas incendebat, secuti ceteri prae se ferebant, aequiperasse discrimina potiorum: namque semineces aliquot,<a class="footnoteLink" href="#note_LCL331_496_4" id="target_note_LCL331_496_4"><sup>4</sup></a> aut magnis obtriti ponderibus, vel confixi iaculis pectora, volvebantur, non nulli scalas vehendo, ascensumque in muros ex latere omni parantes, sub oneribus ipsis obruebantur, contrusis per pronum saxis et columnarum fragmentis et cylindris.</p>
<p>14. Nec quemquam furentium cruoris horrenda species ad serum usque diem ab alacritate faciendi fortiter avertebat, hoc incitante,
quod etiam defensorum plurimos cadere diversis ictibus videntes eminus laetabantur. Ita sine requie ulla vel modo, pro moenibus et contra moenia ingentibus animis pugnabatur.</p>
<p>15. Et quia nullo ordine iam sed per procursus pugnabatur et globos, quod desperationis erat signum extremae, flexo in vesperam die, digressi omnes rediere ad tentoria tristes, inconsideratae dementiae alter alterum arguentes, quod non (ut suaserat antea
 
 


</p></section><notes><section class="footnotes"><ul><li class="note" id="note_LCL331_496_1"><a class="footnoteCrossrefLink" href="#target_note_LCL331_496_1" title="Click to highlight in text"><sup class="lineRef">1</sup><span class="italic">alio,</span> A.; <span class="italic">alite,</span> Gronov; <span class="italic">murali,</span> Pet.; deleted by Her.; <span class="italic">ali,</span> V.</a></li><script type="text/javascript">document.getElementById('note_LCL331_496_1').style.display = "none";</script><li class="note" id="note_LCL331_496_2"><a class="footnoteCrossrefLink" href="#target_note_LCL331_496_2" title="Click to highlight in text"><sup class="lineRef">2</sup><span class="italic">lucrationibus,</span> Her.; <span class="italic">lucubrationibus,</span>
V.</a></li><script type="text/javascript">document.getElementById('note_LCL331_496_2').style.display = "none";</script><li class="note" id="note_LCL331_496_3"><a class="footnoteCrossrefLink" href="#target_note_LCL331_496_3" title="Click to highlight in text"><sup class="lineRef">3</sup><span class="italic">quaesita,</span> Gruter; <span class="italic">quaesiti,</span> Val.; <span class="italic">quaesti,</span> V.</a></li><script type="text/javascript">document.getElementById('note_LCL331_496_3').style.display = "none";</script><li class="note" id="note_LCL331_496_4"><a class="footnoteCrossrefLink" href="#target_note_LCL331_496_4" title="Click to highlight in text"><sup class="lineRef">4</sup><span class="italic">aliquot,</span> Her.; <span class="italic">aliqui,</span> W<sup>2</sup>A; <span class="italic">aliquid,</span> V.</a></li><script type="text/javascript">document.getElementById('note_LCL331_496_4').style.display = "none";</script></ul></section></notes></section>