<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2">
<p>11. Gallum patruelem meum tempore quo confundendis
rebus pertinaciter Magnentius inhaerebat, quem obruere vestrae virtutes, potestate Caesaris sublimatum, ad Orientis praesidium misi. Qui cum a iustitia per multa visu relatuque nefaria defecisset, arbitrio punitus est legum.</p>
<p>12. Atque utinam hoc contenta fuisset<a class="footnoteLink" href="#note_LCL315_162_1" id="target_note_LCL315_162_1"><sup>1</sup></a> Invidia, turbarum acerrima concitatrix,
ut angat<a class="footnoteLink" href="#note_LCL315_162_2" id="target_note_LCL315_162_2"><sup>2</sup></a> nos una sed secura doloris praeteriti
recordatio. At nunc aliud accidit, ausim dicere praeteritis maestius, quod per fortitudinem vobis ingenitam, adiumenta caelestia coercebunt.</p>
<p>13. Iulianus, quem dum circumfrementes Illyricum nationes exteras oppugnatis, tuendis praefecimus Galliis, levium confidentia proeliorum, quae cum Germanis gessit semermibus, ut vecors elatus, adscitis in societatem superbam auxiliaribus paucis, feritate speque postrema, ad perniciosam audaciam promptis, in noxam publicam conspiravit, aequitate calcata, parente nutriceque orbis Romani, quam tumentes spiritus tamquam favillas reflaturam vindicaturamque,
deinde<a class="footnoteLink" href="#note_LCL315_162_3" id="target_note_LCL315_162_3"><sup>3</sup></a> ut sceleste factorum<a class="footnoteLink" href="#note_LCL315_162_4" id="target_note_LCL315_162_4"><sup>4</sup></a> ultricem,
et ipse expertus, et docente antiquitate facile credo.</p>
<p>14. “Quid igitur superest, nisi ut turbinibus excitis
occurramus, subcrescentis rabiem belli, antequam pubescat validius, celeritatis remediis oppressuri?




</p></section><notes><section class="footnotes"><ul><li class="note" id="note_LCL315_162_1"><a class="footnoteCrossrefLink" href="#target_note_LCL315_162_1" title="Click to highlight in text"><sup class="lineRef">1</sup><span class="italic">fuisset,</span> Eyssen.; <span class="italic">extitisset,</span> EW<sup>2</sup>A; <span class="italic">contemptatisset,</span> V; <span class="italic">contempta extitisset,</span> V<sup>3.</sup></a></li><script type="text/javascript">document.getElementById('note_LCL315_162_1').style.display = "none";</script><li class="note" id="note_LCL315_162_2"><a class="footnoteCrossrefLink" href="#target_note_LCL315_162_2" title="Click to highlight in text"><sup class="lineRef">2</sup><span class="italic">ut angat,</span> Pet.; <span class="italic">et angebat,</span> V.</a></li><script type="text/javascript">document.getElementById('note_LCL315_162_2').style.display = "none";</script><li class="note" id="note_LCL315_162_3"><a class="footnoteCrossrefLink" href="#target_note_LCL315_162_3" title="Click to highlight in text"><sup class="lineRef">3</sup><span class="italic">reflaturam . . . deinde,</span> Novák; <span class="italic">tamquam favillas flaturam fracturamque deo iubente, et,</span> Pighius; <span class="italic">favillas se facturamque
dei inde,</span> V.</a></li><script type="text/javascript">document.getElementById('note_LCL315_162_3').style.display = "none";</script><li class="note" id="note_LCL315_162_4"><a class="footnoteCrossrefLink" href="#target_note_LCL315_162_4" title="Click to highlight in text"><sup class="lineRef">4</sup><span class="italic">factorum,</span> Bent., Eyssen.; <span class="italic">laetorum,</span> VG.</a></li><script type="text/javascript">document.getElementById('note_LCL315_162_4').style.display = "none";</script></ul></section></notes></section>