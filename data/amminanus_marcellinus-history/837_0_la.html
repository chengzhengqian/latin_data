<section class="div1 language" lang="la"><header><hgroup><h1>Valens Gratianus Valentinianus II</h1></hgroup></header><section class="div2"><p class="noindent">

quoscumque accursu veloci invenire comminus potuit, incitata caede turbavit.</p>
<h3><span class="bold">13</span>. <span class="italic">Gothi omnes in unum coniuncli, nimirum Theruingi ductu Fritigerni R. et Greuthungi ducibus Alatheo et Saphrace, cum Romanis acie instructa confligunt, et fuso equitatu, pedites nudatos atque confertos cum maxima strage in fugam coniiciunt. Valens occisus nusquam comparuit.</span></h3>
<p>1. Cumque arma ex latere omni concuterentur et tela, lituosque Bellona luctuosos inflaret in clades Romanas solito immanius furens, cedentes nostri multis interclamantibus restiterunt, et proelium flammarum ritu accrescens,<a class="footnoteLink" href="#note_LCL331_472_1" id="target_note_LCL331_472_1"><sup>1</sup></a> terrebat militum animos, confixis quibusdam rotatis ictibus iaculorum et sagittarum.</p>
<p>2. Deinde collisae in modum rostratarum
navium acies, trudentesque se vicissim, undarum specie motibus sunt reciprocis iactitatae.<a class="footnoteLink" href="#note_LCL331_472_2" id="target_note_LCL331_472_2"><sup>2</sup></a></p>
<p>Et quia sinistrum cornu ad usque plaustra ipsa accessit, ultra (siqui<a class="footnoteLink" href="#note_LCL331_472_3" id="target_note_LCL331_472_3"><sup>3</sup></a> tulissent suppetias) processurum:
a reliquo equitatu desertum, multitudine hostili urgente, ac si<a class="footnoteLink" href="#note_LCL331_472_4" id="target_note_LCL331_472_4"><sup>4</sup></a> ruina aggeris magni, oppressum
atque deiectum est: steterunt improtecti pedites
ita concatervatis manipulis, ut vix mucronem exserere aut manus reducere quisquam posset. Nec iam obiectu pulveris caelum patere potuit ad






</p></section><notes><section class="footnotes"><ul><li class="note" id="note_LCL331_472_1"><a class="footnoteCrossrefLink" href="#target_note_LCL331_472_1" title="Click to highlight in text"><sup class="lineRef">1</sup><span class="italic">ritu accrescens,</span> Erfurdt; <span class="italic">ritua cresans,</span> V.</a></li><script type="text/javascript">document.getElementById('note_LCL331_472_1').style.display = "none";</script><li class="note" id="note_LCL331_472_2"><a class="footnoteCrossrefLink" href="#target_note_LCL331_472_2" title="Click to highlight in text"><sup class="lineRef">2</sup><span class="italic">iactitatae,</span> vulgo; <span class="italic">hacta intatae,</span> V.</a></li><script type="text/javascript">document.getElementById('note_LCL331_472_2').style.display = "none";</script><li class="note" id="note_LCL331_472_3"><a class="footnoteCrossrefLink" href="#target_note_LCL331_472_3" title="Click to highlight in text"><sup class="lineRef">3</sup><span class="italic">si qui,</span> N<sup>2</sup>, Lind.; <span class="italic">qui,</span> V.</a></li><script type="text/javascript">document.getElementById('note_LCL331_472_3').style.display = "none";</script><li class="note" id="note_LCL331_472_4"><a class="footnoteCrossrefLink" href="#target_note_LCL331_472_4" title="Click to highlight in text"><sup class="lineRef">4</sup><span class="italic">ac si,</span> Her.; <span class="italic">sicut,</span> A; <span class="italic">si,</span> V.</a></li><script type="text/javascript">document.getElementById('note_LCL331_472_4').style.display = "none";</script></ul></section></notes></section>