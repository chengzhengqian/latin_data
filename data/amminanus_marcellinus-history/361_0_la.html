<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

Imperatoriae auctoritatis cothurnum ubique custodiens,
popularitatem elato animo contemnebat et magno, erga tribuendas celsiores dignitates impendio parcus, nihil circa administrationum augmenta praeter pauca novari perpessus, numquam erigens cornua militarium.</p>
<p>2. Nec sub eo dux quisquam cum clarissimatu provectus est. Erant enim (ut nos quoque meminimus), perfectissimi: nec occurrebat
magistro equitum provinciae rector nec contingi ab eo civile negotium permittebat. Sed cunctae castrenses et ordinariae potestates, ut honorum omnium apicem, priscae reverentiae more, praefectos semper suspexere praetorio.</p>
<p>3. In conservando milite nimium cautus, examinator meritorum non numquam subscruposus,<a class="footnoteLink" href="#note_LCL315_174_1" id="target_note_LCL315_174_1"><sup>1</sup></a> palatinas dignitates velut ex quodam tribuens perpendiculo, et sub eo nemo celsum aliquid acturus, in regia repentinus adhibitus est vel incognitus, sed qui post decennium officiorum magisterium vel largitiones vel simile quicquam esset recturus, apertissime noscebatur. Valdeque raro contigerat, ut militarium aliquis ad civilia regenda transiret, contraque non nisi pulvere bellico indurati,




</p></section><notes><section class="footnotes"><ul><li class="note" id="note_LCL315_174_1"><a class="footnoteCrossrefLink" href="#target_note_LCL315_174_1" title="Click to highlight in text"><sup class="lineRef">1</sup><span class="italic">subscruposus,</span> Loiselle from cod. Valent.; <span class="italic">suscruposus,</span> V (<span class="italic">su-</span> added by V<sup>2</sup>).</a></li><script type="text/javascript">document.getElementById('note_LCL315_174_1').style.display = "none";</script></ul></section></notes></section>