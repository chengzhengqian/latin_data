<section class="div1 language" lang="la"><header><hgroup><h1>Valantinianus Valens Gratianus</h1></hgroup></header><section class="div2"><p class="noindent">

merita recte secusve factorum: faciet, ut sciant se boni intellegi: in pulchra facinora procursabit, signis militaribus et aquilis adhaesurus: solem nivesque et pruinas et sitim perferet et vigilias: castris (si necessitas adegerit aliquotiens) propugnabit:
salutem pro periculorum sociis obiectabit: et quod pietatis summum primumque munus est, rem publicam ut domum paternam diligere poterit, et avitam.”</p>
<p>10. Nondum finita oratione, dictis cum assensu laeto auditis, pro suo quisque loco et animo, milites alius alium anteire festinans, tamquam utibtatis et gaudiorum participes, Gratianum declararunt Augustum,
clamorum<a class="footnoteLink" href="#note_LCL331_40_1" id="target_note_LCL331_40_1"><sup>1</sup></a> amplissimo sonu blandum fragorem
miscentes armorum.</p>
<p>11. Quo viso maiore fiducia<a class="footnoteLink" href="#note_LCL331_40_2" id="target_note_LCL331_40_2"><sup>2</sup></a> Valentinianus exultans, corona indumentisque
supremae fortunae ornatum, filium osculatus, iamque fulgore conspicuum, alloquitur advertentem quae dicebantur.</p>
<p>12. “En,” inquit, “habes, mi Gratiane, amictus, ut speravimus omnes, augustos, meo commilitonumque
nostrorum arbitrio, delatos ominibus faustis. Accingere igitur pro rerum urgentium pondere, ut patris patruique collega, et assuesce impavidus penetrare cum agminibus peditum gelu pervios Histrum et Rhenum, armatis tuis proximus stare, sanguinem spiritumque considerate pro his im-


</p></section><notes><section class="footnotes"><ul><li class="note" id="note_LCL331_40_1"><a class="footnoteCrossrefLink" href="#target_note_LCL331_40_1" title="Click to highlight in text"><sup class="lineRef">1</sup><span class="italic">clamorum,</span> Pet.; <span class="italic">classicorum,</span> EAG; <span class="italic">clarimorum,</span> V.</a></li><script type="text/javascript">document.getElementById('note_LCL331_40_1').style.display = "none";</script><li class="note" id="note_LCL331_40_2"><a class="footnoteCrossrefLink" href="#target_note_LCL331_40_2" title="Click to highlight in text"><sup class="lineRef">2</sup><span class="italic">maiore fiducia,</span> G; <span class="italic">more fiduciae,</span> Pet.; <span class="italic">more fiducia,</span> V.</a></li><script type="text/javascript">document.getElementById('note_LCL331_40_2').style.display = "none";</script></ul></section></notes></section>