<section class="div1 language" lang="la"><header><hgroup><h1>Constantius et Gallus</h1></hgroup></header><section class="div2"><p class="noindent">

translationem ex Aquitania verni imbres solito crebriores prohibebant auctique torrentes, Herculanus advenit protector domesticus, Hermogenis ex magistro equitum filius, apud Constantinopolim (ut supra retulimus) popularium<a class="footnoteLink" href="#note_LCL300_80_1" id="target_note_LCL300_80_1"><sup>1</sup></a> quondam turbela discerpti. Quo verissime referente quae Gallus egerat coniuxque,<a class="footnoteLink" href="#note_LCL300_80_2" id="target_note_LCL300_80_2"><sup>2</sup></a> super praeteritis maerens, et futurorum timore suspensus, angorem animi quam diu potuit amendabat.<a class="footnoteLink" href="#note_LCL300_80_3" id="target_note_LCL300_80_3"><sup>3</sup></a></p>
<p>3. Miles tamen interea omnis apud Cabyllona collectus, morarum impatiens saeviebat, hoc irritatior, quod nec subsidia vivendi suppeterent, alimentis nondum ex usu translatis.</p>
<p>4. Unde Rufinus ea tempestate praefectus praetorio, ad discrimen trusus est ultimum. Ire enim ipse compellebatur ad militem, quem exagitabat inopia simul et feritas, et alioqui coalito more in ordinarias dignitates asperum semper et saevum, ut satisfaceret, atque monstraret, quam ob causam annonae convectio sit impedita.</p>
<p>5. Quod opera consulta cogitabatur astute, ut hoc insidiarum genere Galli periret avunculus, ne eum ut praepotens acueret in fiduciam, exitiosa coeptantem. Verum navata est opera diligens, hocque dilato, Eusebius praepositus cubiculi missus est Cabyllona,








</p></section><notes><section class="footnotes"><ul><li class="note" id="note_LCL300_80_1"><a class="footnoteCrossrefLink" href="#target_note_LCL300_80_1" title="Click to highlight in text"><sup class="lineRef">1</sup><span class="italic">popularium</span>, Pet.; <span class="italic">populari ui</span>, Mommsen; <span class="italic">populari ut</span>, V.</a></li><script type="text/javascript">document.getElementById('note_LCL300_80_1').style.display = "none";</script><li class="note" id="note_LCL300_80_2"><a class="footnoteCrossrefLink" href="#target_note_LCL300_80_2" title="Click to highlight in text"><sup class="lineRef">2</sup><span class="italic">coniuxque</span>, Heraeus; <span class="italic">damnis</span>, BG; <span class="italic">domus quae</span>, V (<span class="italic">quae</span> del. V<sup>3</sup>).</a></li><script type="text/javascript">document.getElementById('note_LCL300_80_2').style.display = "none";</script><li class="note" id="note_LCL300_80_3"><a class="footnoteCrossrefLink" href="#target_note_LCL300_80_3" title="Click to highlight in text"><sup class="lineRef">3</sup><span class="italic">amendabat</span>, Bentley, Clark; <span class="italic">emendabat</span>, V.</a></li><script type="text/javascript">document.getElementById('note_LCL300_80_3').style.display = "none";</script></ul></section></notes></section>