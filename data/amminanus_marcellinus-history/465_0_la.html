<section class="div1 language" lang="la"><header><hgroup><h1>Julianus</h1></hgroup></header><section class="div2">
<p>60. His contigui sunt Sacae natio fera, squalentia incolens loca, solum<a class="footnoteLink" href="#note_LCL315_382_1" id="target_note_LCL315_382_1"><sup>1</sup></a> pecori fructuosa, ideo nec civitatibus culta. Cui Ascanimia mons imminet et Comedus. Praeter quorum radices et vicum, quem Lithinon pyrgon appellant, iter longissimum patet, mercatoribus pervium, ad Seras subinde commeantibus.</p>
<p>61. Circa defectus et crepidines montium, quos Imavos et Apurios vocant, Scythae sunt varii,<a class="footnoteLink" href="#note_LCL315_382_2" id="target_note_LCL315_382_2"><sup>2</sup></a> intra Persicos fines Asianis contermini Sarmatis, Halanorumque
latus tangentes extremum. Qui velut agentes quodam secessu, coalitique solitudine, per intervalla dispersi sunt longa, assueti victu vili et paupertino.</p>
<p>62. Et gentes quidem variae hos incolunt
tractus, quas nunc recensere, alio properans, superfluum puto. Illud tamen sciendum est, inter has nationes paene ob asperitatem nimiam inaccessas homines esse quosdam mites et pios, ut Iaxartae sunt et Galactophagi, quorum meminit vates Homerus in hoc versu</p>
<blockquote><p>
<span class="line">γλακτοφάγων Ἀβίων τε δικαιοτάτων ἀνθρώπων.</span><span class="linebreak"></span>
</p></blockquote>
<p>63. Inter flumina vero multa, quae per has terras vel potioribus iungit natura, vel lapsu ipso<a class="footnoteLink" href="#note_LCL315_382_3" id="target_note_LCL315_382_3"><sup>3</sup></a> trahit in mare, Rhymmus celebris est et Iaxartes, et Daicus. Civitates autem non nisi tres solas habere noscuntur, Aspabota et Chauriana et Saga.</p>
</section><notes><section class="footnotes"><ul><li class="note" id="note_LCL315_382_1"><a class="footnoteCrossrefLink" href="#target_note_LCL315_382_1" title="Click to highlight in text"><sup class="lineRef">1</sup><span class="italic">solum,</span> Clark; <span class="italic">soli,</span> Gardt.; <span class="italic">solos,</span> V.</a></li><script type="text/javascript">document.getElementById('note_LCL315_382_1').style.display = "none";</script><li class="note" id="note_LCL315_382_2"><a class="footnoteCrossrefLink" href="#target_note_LCL315_382_2" title="Click to highlight in text"><sup class="lineRef">2</sup><span class="italic">varii,</span> Her.; <span class="italic">a uespera</span>(<span class="italic">u͞r͞a͞</span>), Löfstedt; <span class="italic">aura,</span> V.</a></li><script type="text/javascript">document.getElementById('note_LCL315_382_2').style.display = "none";</script><li class="note" id="note_LCL315_382_3"><a class="footnoteCrossrefLink" href="#target_note_LCL315_382_3" title="Click to highlight in text"><sup class="lineRef">3</sup><span class="italic">ipso,</span> Kellerbauer; <span class="italic">proprio,</span> Bent., Novák; <span class="italic">suopte,</span> Kell., Madvig; <span class="italic">post,</span> V.</a></li><script type="text/javascript">document.getElementById('note_LCL315_382_3').style.display = "none";</script></ul></section></notes></section>