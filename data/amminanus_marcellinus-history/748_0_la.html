<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2">
</section>
<section class="div2">
<h2><span class="ac">Liber XXX</span></h2>
<h3><span class="bold">1</span>. <span class="italic">Papa, rex Armeniorum evocatus a Valente, et Tarsi specie obsequiorum custoditus, cum trecentis popularibus fugit, et frustratus viarum observatores,
equis regnum repetit, nec multo post a Traiano duce in convivio interficitur.</span></h3>
<p>1. Inter has turbarum difficultates, quas perfidia ducis rege Quadorum excitavit occiso per scelus, dirum in Oriente committitur facinus, Papa Armeniorum
rege clandestinis insidiis obtruncato: cuius materiae
impio conceptae consilio hanc primordialem fuisse novimus causam.</p>
<p>2. Consarcinabant in hunc etiam tum adultum crimina quaedam apud Valentem
exaggerentes male sollertes homines, dispendiis saepe communibus pasti. Inter quos erat Terentius dux demisse ambulans semperque submaestus, sed, quoad vixerat, acer dissensionum instinctor.</p>
<p>3. Qui adscitis in societatem gentilibus paucis, ob flagitia sua suspensis in metum, scribendo ad comitatum
assidue, Cylacis necem replicabat et Arrabanis, addens eundem iuvenem, ad superbos actus elatum, nimis esse in subiectos immanem.</p>
<p>4. Unde quasi futurus particeps suscipiendi tunc pro instantium







</p></section><notes></notes></section>