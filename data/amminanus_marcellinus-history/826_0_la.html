<section class="div1 language" lang="la"><header><hgroup><h1>Valens Gratianus Valentinianus II</h1></hgroup></header><section class="div2"><p class="noindent">

itinere, latenter Rheno transito, spe incitatior bona, universam, si id temptanti fors adfuisset, delere statuit malefidam et turbarum avidam gentem.</p>
<p>12. Hocque urgentibus aliis super alios nuntiis cognito, Lentienses aerumnis populi sui ad internecionem paene deleti, et repentino principis adventu defixi, quid capesserent ambigentes, cum neque repugnandi neque agendi aliquid aut moliendi laxamentum possent invenire vel breve, impetu celeri obsessos petiverunt inviis cautibus colles, abruptisque per ambitum rupibus insistentes, rebus caritatibusque suis, quas secum conduxerant,<a class="footnoteLink" href="#note_LCL331_450_1" id="target_note_LCL331_450_1"><sup>1</sup></a> omni virium robore propugnabant.</p>
<p>13. Qua difficultate perpensa, velut murorum obicibus opponendi, per legiones singulas quingenteni leguntur armati, usu prudenter bellandi comperti. Qui ea re animorum
aucta fiducia, quod versari inter antesignanos visebatur acriter princeps, montes scandere nitebantur, tamquam venaticias<a class="footnoteLink" href="#note_LCL331_450_2" id="target_note_LCL331_450_2"><sup>2</sup></a> praedas, si calcassent editiora, confestim sine certamine ullo rapturi: exorsumque proelium vergente in meridiem die, tenebrae quoque occupavere nocturnae.</p>
<p>14. Quippe magno utriusque partis pugnabatur exitio: caedebant cadebantque nostrorum non pauci, simul arma imperatorii comitatus auro


</p></section><notes><section class="footnotes"><ul><li class="note" id="note_LCL331_450_1"><a class="footnoteCrossrefLink" href="#target_note_LCL331_450_1" title="Click to highlight in text"><sup class="lineRef">1</sup><span class="italic">conduxerant,</span> Clark, c.c.; <span class="italic">perduxerant,</span> Nov√°k; <span class="italic">duxerat</span> and <span class="italic">duxerant,</span> MSS.</a></li><script type="text/javascript">document.getElementById('note_LCL331_450_1').style.display = "none";</script><li class="note" id="note_LCL331_450_2"><a class="footnoteCrossrefLink" href="#target_note_LCL331_450_2" title="Click to highlight in text"><sup class="lineRef">2</sup><span class="italic">uenaticias,</span> Val.; <span class="italic">uenaceas,</span> MSS. (<span class="italic">uenaticas,</span> NE; <span class="italic">uenatias,</span> T).</a></li><script type="text/javascript">document.getElementById('note_LCL331_450_2').style.display = "none";</script></ul></section></notes></section>