<section class="div1 language" lang="la"><header><hgroup><h1>Valens Gratianus Valentinianus II</h1></hgroup></header><section class="div2"><p class="noindent">

pepercisset, vivosque omnes circa Mutinam, Regiumque
et Parmam, Italica oppida, rura culturos exterminavit.</p>
<p>5. Hanc Taifalorum gentem turpem ac<a class="footnoteLink" href="#note_LCL331_444_1" id="target_note_LCL331_444_1"><sup>1</sup></a> obscenae vitae flagitiis ita accepimus mersam, ut apud eos nefandi concubitus foedere copulentur maribus puberes, aetatis viriditatem in eorum pollutis usibus consumpturi. Porro siqui iam adultus aprum exceperit solus, vel interemerit ursum immanem, colluvione liberatur incesti.</p>
<h3><span class="bold">10.</span> <span class="italic">Lentienses Alamanni a Gratiani A. ducibus proelio superati, Rege Priario item interfecto; et post deditionem datis Gratiano tironibus, domum redire permissi.</span></h3>
<p>1. Haec autumno vergente in hiemem funesti per Thracias turbines converrebant. Quae<a class="footnoteLink" href="#note_LCL331_444_2" id="target_note_LCL331_444_2"><sup>2</sup></a> temporum
rabies, velut cuncta cientibus Furiis, ad regiones quoque longinquas progrediens, late serpebat.</p>
<p>2. Et iam Lentiensis Alamannicus populus, tractibus Raetiarum confinis, per fallaces discursus, violato foedere dudum concepto, collimitia nostra temptabat, quae clades hinc exitiale primordium sumpsit.</p>
<p>3. Ex hac natione quidam inter principis armigeros militans, poscente negotio reversus in larem, ut erat in loquendo effusior, interrogantes multos quid ageretur in palatio, docet arcessitu


</p></section><notes><section class="footnotes"><ul><li class="note" id="note_LCL331_444_1"><a class="footnoteCrossrefLink" href="#target_note_LCL331_444_1" title="Click to highlight in text"><sup class="lineRef">1</sup><span class="italic">ac turpem,</span> MSS.; tr. by Lind.; lac. before <span class="italic">ac,</span> Clark; <span class="italic">ac</span> deleted by Gardt.</a></li><script type="text/javascript">document.getElementById('note_LCL331_444_1').style.display = "none";</script><li class="note" id="note_LCL331_444_2"><a class="footnoteCrossrefLink" href="#target_note_LCL331_444_2" title="Click to highlight in text"><sup class="lineRef">2</sup><span class="italic">quae,</span> Lind.; <span class="italic">et qua,</span> MSS.; <span class="italic">acqua,</span> Pet.; <span class="italic">eaque,</span> Stangl.</a></li><script type="text/javascript">document.getElementById('note_LCL331_444_2').style.display = "none";</script></ul></section></notes></section>