<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

tela praetervolans, his et similibus notos pariter et ignotos ad faciendum fortiter accendebat.</p>
<p>30. “Advenit—o socii—iustum pugnandi iam tempus, olim exoptatum mihi vobiscum, quod antehac arcessentes, arma inquietis<a class="footnoteLink" href="#note_LCL300_280_1" id="target_note_LCL300_280_1"><sup>1</sup></a> motibus poscebatis.”</p>
<p>31. Item cum ad alios postsignanos, in acie locatos extrema, venisset, “En” inquit “commilitones, diu speratus praesto est dies, compellens nos omnes, elutis pristinis maculis, Romanae maiestati reddere proprium decus. Hi sunt barbari quos rabies et immodicus furor ad perniciem rerum suarum coegit occurrere, nostris viribus opprimendos.”</p>
<p>32. Alios itidem bellandi usu diutino callentes, aptius ordinans, his exhortationibus adiuvabat: “Exsurgamus—viri fortes—propulsemus<a class="footnoteLink" href="#note_LCL300_280_2" id="target_note_LCL300_280_2"><sup>2</sup></a> fortitudine congrua illisa nostris partibus probra, quae contemplans Caesaris nomen cunctando suscepi.”</p>
<p>33. Quoscumque autem pugnae signum inconsulte poscentes, rupturosque imperium irrequietis motibus praevideret, “Quaeso” inquit “ne hostes vertendos in fugam sequentes avidius, futurae victoriae gloriam violetis, neu quis ante necessitatem ultimam cedat. Nam fugituros procul dubio deseram, hostium terga caesuris adero


</p></section><notes><section class="footnotes"><ul><li class="note" id="note_LCL300_280_1"><a class="footnoteCrossrefLink" href="#target_note_LCL300_280_1" title="Click to highlight in text"><sup class="lineRef">1</sup><span class="italic">inquietis</span>, V, Damsté, cf. xvii. 1, 13; <span class="italic">inrequietis</span>, Kellerbauer (cf. § 33), Clark.</a></li><script type="text/javascript">document.getElementById('note_LCL300_280_1').style.display = "none";</script><li class="note" id="note_LCL300_280_2"><a class="footnoteCrossrefLink" href="#target_note_LCL300_280_2" title="Click to highlight in text"><sup class="lineRef">2</sup><span class="italic">propulsemus</span>, Her.; <span class="italic">propellamus</span>, BG; <span class="italic">propellemus</span>, V, def. by Pighi.</a></li><script type="text/javascript">document.getElementById('note_LCL300_280_2').style.display = "none";</script></ul></section></notes></section>