<section class="div1 language" lang="la"><header><hgroup><h1>Valantinianus Valens Gratianus</h1></hgroup></header><section class="div2">
<p>6. Dein cum in negotio Maxentii cuiusdam Pannonii,
ob exsecutionem a iudice recte maturari praeceptam,
trium oppidorum ordines mactari iussisset, interpellavit Eupraxius, tunc quaestor, et “Parcius” inquit “agito, piissime principum: hos enim, quos interfici tamquam noxios iubes, ut martyras (id est divinitati acceptos) colet religio Christiana.”</p>
<p>7. Cuius salutarem fiduciam praefectus imitatus Florentius,
cum in re quadam venia digna audisset, eum percitum ira, iussisse itidem ternos per ordines urbium interfici plurimarum, “Et quid<a class="footnoteLink" href="#note_LCL331_48_1" id="target_note_LCL331_48_1"><sup>1</sup></a> agetur”<a class="footnoteLink" href="#note_LCL331_48_2" id="target_note_LCL331_48_2"><sup>2</sup></a> ait “si oppidum aliquod curialis non habuerit<a class="footnoteLink" href="#note_LCL331_48_3" id="target_note_LCL331_48_3"><sup>3</sup></a> tantos? Inter reliqua id quoque suspendi debet, ut cum habuerit, occidantur.”</p>
<p>8. Ad hanc inclementiam
illud quoque accedebat, dictu dirum et factu, quod siquis eum adisset, iudicium potentis inimici declinans, aliumque sibi postulans dari, hoc non impetrato, ad eundem quem metuebat, licet multa praetenderet iusta, remittebatur. Itemque aliud audiebatur horrendum, quod ubi debitorum aliquem egestate obstrictum nihil reddere posse discebat,<a class="footnoteLink" href="#note_LCL331_48_4" id="target_note_LCL331_48_4"><sup>4</sup></a> interfici debere pronuntiabat.</p>
</section><notes><section class="footnotes"><ul><li class="note" id="note_LCL331_48_1"><a class="footnoteCrossrefLink" href="#target_note_LCL331_48_1" title="Click to highlight in text"><sup class="lineRef">1</sup><span class="italic">et quid,</span> V, Clark; <span class="italic">ecquid,</span> vulgo.</a></li><script type="text/javascript">document.getElementById('note_LCL331_48_1').style.display = "none";</script><li class="note" id="note_LCL331_48_2"><a class="footnoteCrossrefLink" href="#target_note_LCL331_48_2" title="Click to highlight in text"><sup class="lineRef">2</sup><span class="italic">agetur,</span> Novák;
<span class="italic">agimus,</span> Pet.; <span class="italic">agitur,</span> Clark; <span class="italic">agitus,</span> V.</a></li><script type="text/javascript">document.getElementById('note_LCL331_48_2').style.display = "none";</script><li class="note" id="note_LCL331_48_3"><a class="footnoteCrossrefLink" href="#target_note_LCL331_48_3" title="Click to highlight in text"><sup class="lineRef">3</sup><span class="italic">habuerit,</span> A;
<span class="italic">habet,</span> Pet.; <span class="italic">haberet,</span> V.</a></li><script type="text/javascript">document.getElementById('note_LCL331_48_3').style.display = "none";</script><li class="note" id="note_LCL331_48_4"><a class="footnoteCrossrefLink" href="#target_note_LCL331_48_4" title="Click to highlight in text"><sup class="lineRef">4</sup><span class="italic">discebat,</span> Clark; <span class="italic">dicebatur,</span>
AG; <span class="italic">dicebant,</span> E; <span class="italic">dicebat,</span> V.</a></li><script type="text/javascript">document.getElementById('note_LCL331_48_4').style.display = "none";</script></ul></section></notes></section>