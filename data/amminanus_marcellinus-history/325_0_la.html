<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

impares, cupidine tamen pugnandi vehementius irritatos,
aggreditur inconsulte Germanos, interque dimicandi
exordia, ipse concidit omnium primus, cuius interitu erecta barbarorum fiducia, Romanisque ad ducis vindictam accensis, certamen committitur obstinatum, et urgente magnitudinis mole, disiecti sunt nostri occisis paucis et vulneratis.</p>
<p>4. Cum hoc Vadomario et Gundomado eius fratre itidem rege, Constantius (ut iam relatum est) firmaverat
pacem. Post quae mortuo Gundomado, hunc sibi fore existimans fidum, secretorumque taciturnum exsecutorem et<a class="footnoteLink" href="#note_LCL315_102_1" id="target_note_LCL315_102_1"><sup>1</sup></a> efficacem mandabat, si famae solius admittenda est fides, scribebatque, ut tamquam rupto concordiae pacto, subinde collimitia sibi vicina vexaret, quo Iulianus id metuens nusquam
a tutela discederet Galliarum.</p>
<p>5. Quibus (si<a class="footnoteLink" href="#note_LCL315_102_2" id="target_note_LCL315_102_2"><sup>2</sup></a> dignum est credere) obtemperans Vadomarius haec et similia perpetrabat, ad perstringendum fallendumque
miris modis ab aetatis primitiis callens, ut postea quoque ducatum per Phoenicen regens ostendit. Sed re ipsa convictus abstinuit. Capto enim a stationariis militibus notario, quem miserat ad Constantium, scrutatoque siquid portaret, epistula
eius reperta est, in qua praeter alia multa, id


</p></section><notes><section class="footnotes"><ul><li class="note" id="note_LCL315_102_1"><a class="footnoteCrossrefLink" href="#target_note_LCL315_102_1" title="Click to highlight in text"><sup class="lineRef">1</sup><span class="italic">et</span> added by Val.; V omits.</a></li><script type="text/javascript">document.getElementById('note_LCL315_102_1').style.display = "none";</script><li class="note" id="note_LCL315_102_2"><a class="footnoteCrossrefLink" href="#target_note_LCL315_102_2" title="Click to highlight in text"><sup class="lineRef">2</sup><span class="italic">si,</span> C. F. W. M., Nov√°k, Momm.; <span class="italic">ut,</span> EAG; <span class="italic">et,</span> V.</a></li><script type="text/javascript">document.getElementById('note_LCL315_102_2').style.display = "none";</script></ul></section></notes></section>