<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

ducibus interfectis. Obstupescat magniloquentia vetustatis diversis in locis proelia viginti Marcelli: Sicinium Dentatum adiciat ornatum militarium multitudine coronarum: miretur super his Sergium, qui viciens et ter vulneratus est in variis pugnis (ut fertur), cuius posteritatis ultimus Catilina claras gloriarum adoreas, sempiternis maculis obumbravit. Deformabat tamen tristitia laetiores eventus.</p>
<p>14. Dum haec enim post discessum ducis ubique aguntur, exercitus cornu dextro defatigato, et Anatolio interfecto, qui tunc erat officiorum magister, Salutius praefectus, actus in exitium praeceps, et opera sui apparitoris ereptus, Phosphorio amisso consiliario, qui ei aderat casu, evasit; palatini<a class="footnoteLink" href="#note_LCL315_496_1" id="target_note_LCL315_496_1"><sup>1</sup></a> quidam militesque per multa discrimina, occupato castelli vicini praesidio, post diem denique tertium, iungi exercitui potuerunt.</p>
<p>15. Quae dum ita aguntur, Iulianus in tabernaculo iacens, circumstantes allocutus est demissos et tristes: â€œAdvenit, o socii, nunc abeundi tempus e vita impendio tempestivum, quam reposcenti naturae, ut debitor bonae fidei redditurus, exulto, non (ut quidam opinantur) afflictus et maerens, philosophorum
sententia generali perdoctus, quantum corpore sit beatior animus, et contemplans, quotiens condicio melior a deteriore secernitur, laetandum




</p></section><notes><section class="footnotes"><ul><li class="note" id="note_LCL315_496_1"><a class="footnoteCrossrefLink" href="#target_note_LCL315_496_1" title="Click to highlight in text"><sup class="lineRef">1</sup><span class="italic">palatini,</span> Momm. (for <span class="italic">et fuga</span>); lac. ind. by Her.; <span class="italic">pagani</span>, Pet.; <span class="italic">fugam quidam</span>, V.</a></li><script type="text/javascript">document.getElementById('note_LCL315_496_1').style.display = "none";</script></ul></section></notes></section>