<section class="div1 language" lang="la"><header><hgroup><h1>XVIII</h1></hgroup></header><section class="div2"><p class="noindent">

futura pandebat, priscis circumiacentium regionum caerimoniis solitum coli.</p>
<p>4. Et quoniam quidam praesentes, pars per alios desideriorum indice missa scriptura, supplicationibus expresse conceptis, consulta numinum scitabantur, chartulae sive<a class="footnoteLink" href="#note_LCL300_536_1" id="target_note_LCL300_536_1"><sup>1</sup></a> membranae, continentes quae petebantur, post data quoque responsa, interdum remanebant in fano.</p>
<p>5. Ex his aliqua ad imperatorem maligne sunt missa, qui (ut erat angusti pectoris<a class="footnoteLink" href="#note_LCL300_536_2" id="target_note_LCL300_536_2"><sup>2</sup></a>) obsurdescens in aliis etiam nimium seriis, in hoc titulo ima (quod aiunt) auricula mollior, et suspicax et minutus, acri felle concaluit; statimque ad Orientem ocius ire monuit Paulum, potestate delata, ut instar ducis rerum experientia clari, ad arbitrium suum audiri efficeret causas.</p>
<p>6. Datumque est negotium Modesto (etiam tum per Orientem comiti) apto ad haec et similia. Hermogenes enim Ponticus ea tempestate praefectus praetorio, ut lenioris ingenii, spernebatur.</p>
<p>7. Perrexit (ut praeceptum est) Paulus funesti furoris et anhelitus plenus, dataque calumniae indulgentia plurimis,<a class="footnoteLink" href="#note_LCL300_536_3" id="target_note_LCL300_536_3"><sup>3</sup></a> ducebantur ab orbe prope terrarum, iuxta nobiles et obscuri, quorum aliquos vinculorum afflixerant nexus, alios claustra poenalia consumpserunt.</p>
<p>8. Et electa est spectatrix suppliciorum feralium civitas in Palaestina Scythopolis, gemina ratione visa magis omnibus opportuna, quod





</p></section><notes><section class="footnotes"><ul><li class="note" id="note_LCL300_536_1"><a class="footnoteCrossrefLink" href="#target_note_LCL300_536_1" title="Click to highlight in text"><sup class="lineRef">1</sup><span class="italic">sive</span>, Clark; <span class="italic">seu</span>, EBG; <span class="italic">saevi</span>, V.</a></li><script type="text/javascript">document.getElementById('note_LCL300_536_1').style.display = "none";</script><li class="note" id="note_LCL300_536_2"><a class="footnoteCrossrefLink" href="#target_note_LCL300_536_2" title="Click to highlight in text"><sup class="lineRef">2</sup><span class="italic">angusti pectoris</span>, G; <span class="italic">augusti rectoris</span>, V.</a></li><script type="text/javascript">document.getElementById('note_LCL300_536_2').style.display = "none";</script><li class="note" id="note_LCL300_536_3"><a class="footnoteCrossrefLink" href="#target_note_LCL300_536_3" title="Click to highlight in text"><sup class="lineRef">3</sup><span class="italic">plurimis</span>, Clark with V, corr. <span class="italic">l</span> from <span class="italic">r</span>; <span class="italic">plurimi</span>, E<sup>2</sup>BG.</a></li><script type="text/javascript">document.getElementById('note_LCL300_536_3').style.display = "none";</script></ul></section></notes></section>