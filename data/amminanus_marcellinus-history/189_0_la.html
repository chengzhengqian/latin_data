<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2">
<p>17. Quibus ordinatis translata est in Sarmatas cura, miseratione dignos potius quam simultate. Quibus incredibile quantum prosperitatis<a class="footnoteLink" href="#note_LCL300_378_1" id="target_note_LCL300_378_1"><sup>1</sup></a> haec attulit causa: ut verum illud aestimaretur, quod opinantur quidam, fatum vinci principis potestate vel fieri.</p>
<p>18. Potentes olim ac nobiles<a class="footnoteLink" href="#note_LCL300_378_2" id="target_note_LCL300_378_2"><sup>2</sup></a> erant huius indigenae regni, sed coniuratio clandestina servos armavit in facinus. Atque ut barbaris esse omne ius in viribus adsuevit, vicerunt dominos ferocia pares, et<a class="footnoteLink" href="#note_LCL300_378_3" id="target_note_LCL300_378_3"><sup>3</sup></a> numero praeminentes.</p>
<p>19. Qui confundente metu consilia, ad Victohalos discretos longius confugerunt, obsequi defensoribus, (ut in malis) optabile, quam servire<a class="footnoteLink" href="#note_LCL300_378_4" id="target_note_LCL300_378_4"><sup>4</sup></a> mancipiis arbitrati; quae deplorantes, post impetratam veniam recepti in fidem, poscebant praesidia libertati, eosque iniquitate rei permotus, inspectante omni exercitu, convocatos allocutus verbis mollioribus imperator, nulli nisi sibi ducibusque Romanis parere praecepit.</p>
<p>20. Atque ut restitutio libertatis haberet dignitatis augmentum, Zizaim regem eisdem praefecit, conspicuae fortunae tum insignibus aptum profecto, (ut res docuit) et fidelem, nec discedere quisquam post haec gloriose gesta permissus est, antequam (ut placuerat) remearent nostri captivi.</p>
<p>21. His in barbarico gestis, Bregetionem castra commota






</p></section><notes><section class="footnotes"><ul><li class="note" id="note_LCL300_378_1"><a class="footnoteCrossrefLink" href="#target_note_LCL300_378_1" title="Click to highlight in text"><sup class="lineRef">1</sup><span class="italic">prosperitatis</span>, G; <span class="italic">in prosperitatis</span>, V.</a></li><script type="text/javascript">document.getElementById('note_LCL300_378_1').style.display = "none";</script><li class="note" id="note_LCL300_378_2"><a class="footnoteCrossrefLink" href="#target_note_LCL300_378_2" title="Click to highlight in text"><sup class="lineRef">2</sup><span class="italic">ac nobiles</span>, Lind.; <span class="italic">potente soli magnobiles</span>, V.</a></li><script type="text/javascript">document.getElementById('note_LCL300_378_2').style.display = "none";</script><li class="note" id="note_LCL300_378_3"><a class="footnoteCrossrefLink" href="#target_note_LCL300_378_3" title="Click to highlight in text"><sup class="lineRef">3</sup><span class="italic">et</span>, V.; <span class="italic">sed</span>, vulgo.</a></li><script type="text/javascript">document.getElementById('note_LCL300_378_3').style.display = "none";</script><li class="note" id="note_LCL300_378_4"><a class="footnoteCrossrefLink" href="#target_note_LCL300_378_4" title="Click to highlight in text"><sup class="lineRef">4</sup><span class="italic">seruire</span>, W<sup>2</sup> A, Nov√°k; <span class="italic">seruire suis</span>, G; <span class="italic">seruire seruitutem</span> (cf. Gell. i. 12, 5), Her.; <span class="italic">seruitute</span>, V.</a></li><script type="text/javascript">document.getElementById('note_LCL300_378_4').style.display = "none";</script></ul></section></notes></section>