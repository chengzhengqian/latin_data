<section class="div1 language" lang="la"><header><hgroup><h1>Valentinianus et Valens</h1></hgroup></header><section class="div2"><p class="noindent">

obtulere Procopii, ut generis Constantiniani propinquo,
imperium sibi debitum sumpsisse commemorantis,
veniaque dignum asserentes errorem.</p>
<p>2. Quibus eodem referente Victore compertis, Valens parvi ducens<a class="footnoteLink" href="#note_LCL331_30_1" id="target_note_LCL331_30_1"><sup>1</sup></a> excusationem vanissimam, in eos signa commovit motus adventantis iam praescios, et pubescente vere, quaesito in unum exercitu, prope Daphnen nomine munimentum, est castra metatus, ponteque contabulato supra navium foros, flumen transgressus est Histrum, resistentibus nullis.</p>
<p>3. Iamque sublatus fiducia, cum ultro citroque discurrens, nullum inveniret quem superare poterat vel terrere: omnes enim formidine perciti militis cum apparatu ambitioso propinquantis, montes petivere Serrorum, arduos et inaccessos, nisi perquam
gnaris.</p>
<p>4. Ne igitur aestate omni consumpta, sine ullo remearet effectu, Arintheo magistro peditum misso cum praedatoriis globis, familiarum rapuit partem,
quae antequam ad dirupta venirent et flexuosa, capi potuerunt, per plana camporum errantes. Hocque tantum, quod fors dederat, impetrato, redit cum suis innoxius, nec illato gravi vulnere nec accepto.</p>
<p>5. Anno<a class="footnoteLink" href="#note_LCL331_30_2" id="target_note_LCL331_30_2"><sup>2</sup></a> secuto, ingredi terras hostiles pari alacritate conatus, fusius Danubii gurgitibus







</p></section><notes><section class="footnotes"><ul><li class="note" id="note_LCL331_30_1"><a class="footnoteCrossrefLink" href="#target_note_LCL331_30_1" title="Click to highlight in text"><sup class="lineRef">1</sup><span class="italic">ducens,</span> V, restored by Nov√°k; <span class="italic">pendens,</span> EAG.</a></li><script type="text/javascript">document.getElementById('note_LCL331_30_1').style.display = "none";</script><li class="note" id="note_LCL331_30_2"><a class="footnoteCrossrefLink" href="#target_note_LCL331_30_2" title="Click to highlight in text"><sup class="lineRef">2</sup><span class="italic">anno,</span> added by W<sup>2</sup>G (after <span class="italic">secuto,</span> W<sup>2</sup>); <span class="italic">autumno,</span> EA (before <span class="italic">secuto</span>); V omits.</a></li><script type="text/javascript">document.getElementById('note_LCL331_30_2').style.display = "none";</script></ul></section></notes></section>