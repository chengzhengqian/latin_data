<section class="div1 language" lang="la"><header><hgroup><h1>Valantinianus Valens Gratianus</h1></hgroup></header><section class="div2"><p class="noindent">

semermibus paucis, quos Diogmitas appellant, unum grassatorum cuneum (si patuisset facultas), adoriri conatus, per angustum quendam transiens devexitatis anfractum, ad inevitabiles venit insidias, et ibi cum his confossus est quos ducebat.</p>
<p>7. Tali successu latrones praetumidos, palantesque per varia confidentius, interfectis aliquibus, ad latebrosa montium saxa, quae incolunt, excitae tandem copiae contruserunt; ubi cum eis nec quiescendi nec inveniendi ad victum utilia copia laxaretur, per indutias pacem sibi tribui poposcerunt, Germanicopolitanis
auctoribus, quorum apud eos ut signiferae manus semper valuere sententiae, obsidibusque datis (ut imperatum est), immobiles diu mansere, nihil audentes hostile.</p>
<p>8. Haec inter Praetextatus praefecturam urbis sublimius curans, per integritatis multiplices actus et probitatis, quibus ab adulescentiae rudimentis inclaruit, adeptus est id quod raro contingit, ut cum timeretur, amorem non perderet civium, minus firmari solitum erga iudices formidatos.</p>
<p>9. Cuius auctoritate iustisque veritatis suffragiis, tumultu lenito, quem Christianorum iurgia concitarunt, pulsoque Ursino, alta quies est parta,<a class="footnoteLink" href="#note_LCL331_60_1" id="target_note_LCL331_60_1"><sup>1</sup></a> proposito






</p></section><notes><section class="footnotes"><ul><li class="note" id="note_LCL331_60_1"><a class="footnoteCrossrefLink" href="#target_note_LCL331_60_1" title="Click to highlight in text"><sup class="lineRef">1</sup><span class="italic">parta est,</span> Val.; <span class="italic">est parta,</span> sugg. by Fletcher; <span class="italic">pari iam,</span> EAG; <span class="italic">pari am,</span> V.</a></li><script type="text/javascript">document.getElementById('note_LCL331_60_1').style.display = "none";</script></ul></section></notes></section>