<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

unde) praesenserant, ideo sunt temptamento frustrati, quod angusta fluminis interluvies et praealta transiri
vado non potuit.</p>
<p>5. Et primo lucis exordio, cum essent hostes iam in contuitu, visi tunc primitus corusci galeis et horrentes indutibus rigidis,<a class="footnoteLink" href="#note_LCL315_412_1" id="target_note_LCL315_412_1"><sup>1</sup></a> milites in procinctum impetu veloci tendentes, eos involavere
fortissime. Et quamvis arcus validis viribus flecterentur, et splendor ferri intermicans, Romanorum metum augeret, ira tamen acuente virtutem, clipeorum densitate contecti, ne possint emittere, coegerunt.</p>
<p>6. Animatus his vincendi primitiis, miles ad vicum Macepracta pervenit, in quo semiruta murorum vestigia videbantur, qui priscis temporibus in spatia longa protenti, tueri ab externis incursibus Assyriam dicebantur.</p>
<p>7. Hinc pars fluminis scinditur, largis aquarum agminibus ducens ad tractus Babylonos<a class="footnoteLink" href="#note_LCL315_412_2" id="target_note_LCL315_412_2"><sup>2</sup></a> interiores, usui agris futura et civitatibus circumiectis, alia Naarmalcha nomine, quod fluvius regum interpretatur, Ctesiphonta
praetermeat, cuius in exordio turris in modum Phari celsior surgit. Hanc peditatus omnis pontibus caute digestis, transivit.</p>
<p>8. Equites vero cum iumentis armati, clementiores gurgites fluminis obliquati transnarunt, pars flumine absumpta in-





</p></section><notes><section class="footnotes"><ul><li class="note" id="note_LCL315_412_1"><a class="footnoteCrossrefLink" href="#target_note_LCL315_412_1" title="Click to highlight in text"><sup class="lineRef">1</sup><span class="italic">rigidis,</span> W<sup>2</sup>BG; <span class="italic">perrigidis</span> Eyssen.; <span class="italic">praer-,</span> Pet.; <span class="italic">aere rigidis,</span> Her.; <span class="italic">rerigidis,</span> V.</a></li><script type="text/javascript">document.getElementById('note_LCL315_412_1').style.display = "none";</script><li class="note" id="note_LCL315_412_2"><a class="footnoteCrossrefLink" href="#target_note_LCL315_412_2" title="Click to highlight in text"><sup class="lineRef">2</sup><span class="italic">Babylonos,</span> V,
restored by Clark; <span class="italic">Babilonios,</span> EBG (-<span class="italic">byl</span>-, BG).</a></li><script type="text/javascript">document.getElementById('note_LCL315_412_2').style.display = "none";</script></ul></section></notes></section>