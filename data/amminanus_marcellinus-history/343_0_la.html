<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

cunctorum sententia congruente, “auctori tuo reverentiam rogamus.”</p>
<p>8. Tunc et memoriam Constantini, ut novatoris turbatorisque priscarum legum et moris antiquitus recepti, vexavit, eum aperte incusans, quod barbaros omnium primus ad usque fasces auxerat et trabeas consulares, insulse nimirum et leviter, qui cum vitare deberet id quod infestius obiurgavit, brevi postea Mamertino in consulatu iunxit Nevittam, nec splendore
nec usu nec gloria horum similem, quibus magistratum amplissimum detulerat Constantinus: contra inconsummatum et subagrestem et (quod minus erat ferendum) celsa in potestate crudelem.</p>
<h3><span class="bold">11.</span> <span class="italic">Duae legiones Constantianae, quae apud Sirmium ad Iulianum A. transierant, ab eo missae in Gallias, Aquileiam occupant consentientibus oppidanis, ac Iuliani militi portas claudunt.</span></h3>
<p>1. Haec et talia cogitanti, sollicitoque super maximis rebus et seriis, nuntius metuendus intimatur
et insperatus, ausa indicans quorundam immania,
impeditura cursus eius ardentes, ni vigilanter haec quoque antequam adulescerent hebetasset. Quae breviter exponentur.</p>
<p>2. Duas legiones Constantiacas addita una sagittariorum
cohorte, quas invenerat apud Sirmium, ut



</p></section><notes></notes></section>