<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

specie tenus cum principiis legionum praesentibus, quem primum omnium saluti suae norat obiectum, ut decuit victoriarum civilium participem fortem.</p>
<p>10. Et quamquam haec quae retulimus, eius displicuere
fautoribus, sequentia tamen severitatis recto vigore sunt gesta.</p>
<p>11. Apodemium enim ex agente in rebus, quem in Silvani necem et Galli, effrenatius arsisse docuimus, Paulumque notarium cognomento Catenam, cum multorum gemitu nominandum,
vivos exustos, qui sperari debuit oppressit eventus.</p>
<p>12. Eusebium super bis, cui erat Constantiani
thalami cura commissa, alte spirantem et dirum, addixere iudices<a class="footnoteLink" href="#note_LCL315_196_1" id="target_note_LCL315_196_1"><sup>1</sup></a> poenae letali, quem ab ima sorte ad usque iubendum imperatoria paene elatum, ideoque intolerabilem, humanorum spectatrix Adrastia
aurem (quod dicitur) vellens, monensque ut castigatius viveret, reluctantem, praecipitem tamquam
e rupe quadam egit excelsa.</p>
<h3><span class="bold">4.</span> <span class="italic">Eunuchos omnes, et tonsores ac coquos palatio expellit
Iulianus Aug. Et de palatinorum spadorum
vitiis et de corrupta disciplina militum.</span></h3>
<p>1. Conversus post haec princeps ad palatinos, omnes omnino qui sunt quique esse possunt removit<a class="footnoteLink" href="#note_LCL315_196_2" id="target_note_LCL315_196_2"><sup>2</sup></a>
</p></section><notes><section class="footnotes"><ul><li class="note" id="note_LCL315_196_1"><a class="footnoteCrossrefLink" href="#target_note_LCL315_196_1" title="Click to highlight in text"><sup class="lineRef">1</sup><span class="italic">iudices,</span> added by Nov√°k.</a></li><script type="text/javascript">document.getElementById('note_LCL315_196_1').style.display = "none";</script><li class="note" id="note_LCL315_196_2"><a class="footnoteCrossrefLink" href="#target_note_LCL315_196_2" title="Click to highlight in text"><sup class="lineRef">2</sup><span class="italic">removit,</span> added by Pithoeus.</a></li><script type="text/javascript">document.getElementById('note_LCL315_196_2').style.display = "none";</script></ul></section></notes></section>