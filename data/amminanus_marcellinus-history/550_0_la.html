<section class="div1 language" lang="la"><header><hgroup><h1>Jolianus</h1></hgroup></header><section class="div2"><p class="noindent">

dumque in animo per<a class="footnoteLink" href="#note_LCL315_552_1" id="target_note_LCL315_552_1"><sup>1</sup></a> Gallias et Illyricum versat, quosdam saepe sublimiora coeptasse, famam adventus
sui praevenire festinans, indignum imperio facinus amictu periurii fugiendi, commisit, Nisibi prodita, quae iam inde a Mithridatici regni temporibus,
ne Oriens a Persis occuparetur, viribus restitit maximis.</p>
<p>9. Numquam enim ab urbis ortu inveniri potest annalibus replicatis (ut arbitror), terrarum pars ulla nostrarum ab imperatore vel consule
hosti concessa, sed ne ob recepta quidem quae direpta sunt, verum ob amplificata regna triumphales glorias fuisse delatas.</p>
<p>10. Unde Publio Scipioni ob recuperatas Hispanias, Fulvio Capua post diuturna certamina superata, et Opimio post diversos exitus proeliorum, Fregellanis tunc internecivis hostibus ad deditionem compulsis, triumphi sunt denegati.</p>
<p>11. Id etiam memoriae nos veteres docent in extremis casibus icta cum dedecore foedera, postquam partes verbis iuravere conceptis, repetitione bellorum ilico dissoluta, ut temporibus priscis apud Furcas Caudinas
sub iugum legionibus missis in Samnio, et per Albinum in Numidia sceleste pace excogitata,<a class="footnoteLink" href="#note_LCL315_552_2" id="target_note_LCL315_552_2"><sup>2</sup></a> et auctore turpiter pactionis festinatae Mancino dedito Numantinis.</p>
<p>12. Proinde extractis civibus et urbe tradita missoque tribuno Constantio, qui munimenta






</p></section><notes><section class="footnotes"><ul><li class="note" id="note_LCL315_552_1"><a class="footnoteCrossrefLink" href="#target_note_LCL315_552_1" title="Click to highlight in text"><sup class="lineRef">1</sup><span class="italic">per</span>, added by Val.; V omits.</a></li><script type="text/javascript">document.getElementById('note_LCL315_552_1').style.display = "none";</script><li class="note" id="note_LCL315_552_2"><a class="footnoteCrossrefLink" href="#target_note_LCL315_552_2" title="Click to highlight in text"><sup class="lineRef">2</sup><span class="italic">pace excogitata</span>,
Clark; <span class="italic">pace cogitata</span>, G; <span class="italic">pax cogitata</span>, V.</a></li><script type="text/javascript">document.getElementById('note_LCL315_552_2').style.display = "none";</script></ul></section></notes></section>