<section class="div1 language" lang="la"><header><hgroup><h1>XVIII</h1></hgroup></header><section class="div2"><p class="noindent">

principis<a class="footnoteLink" href="#note_LCL300_402_1" id="target_note_LCL300_402_1"><sup>1</sup></a> memores, nusquam ab utilitate Romanae rei maiestateque discedebant, amicitiae foedus sub hac lege firmari debere adseverantes, ne super turbando Armeniae vel Mesopotamiae statu quicquam moveretur.</p>
<p>2. Diu igitur ibi morati, cum obstinatissimum regem, nisi harum regionum dominio sibi adiudicato, obdurescentem ad suscipiendam cernerent pacem, negotio redierunt infecto.</p>
<p>3. Post quod id ipsum condicionum robore pari impetraturi, Lucillianus missus est comes, et Procopius tunc notarius, qui postea nodo quodam violentae necessitatis adstrictus, ad res consurrexerat<a class="footnoteLink" href="#note_LCL300_402_2" id="target_note_LCL300_402_2"><sup>2</sup></a> novas.</p>
</section>
<section class="div2">
<h2><span class="ac">LIBER XVIII</span></h2>
<h3>1. <span class="italic">Iulianus Caesar Gallorum commodis consulit, et ubique ab omnibus ius servandum curat.</span></h3>
<p>1. Haec per orbis varias partes uno eodemque anno sunt gesta. At in Galliis cum in meliore statu res essent, et Eusebium atque Hypatium fratres sublimarent vocabula consulum, Iulianus contextis successibus clarus, apud Parisios hibernans,<a class="footnoteLink" href="#note_LCL300_402_3" id="target_note_LCL300_402_3"><sup>3</sup></a> sequestratis interim sollicitudinibus bellicis, haut minore cura provinciarum fortunis multa conducentia disponebat, diligenter observans nequem tributorum sarcina praegravaret, neve potentia praesumeret





</p></section><notes><section class="footnotes"><ul><li class="note" id="note_LCL300_402_1"><a class="footnoteCrossrefLink" href="#target_note_LCL300_402_1" title="Click to highlight in text"><sup class="lineRef">1</sup><span class="italic">principis</span>, added by Clark, c.c.</a></li><script type="text/javascript">document.getElementById('note_LCL300_402_1').style.display = "none";</script><li class="note" id="note_LCL300_402_2"><a class="footnoteCrossrefLink" href="#target_note_LCL300_402_2" title="Click to highlight in text"><sup class="lineRef">2</sup><span class="italic">consurrexerat</span>, Nov√°k; <span class="italic">consurrexit</span>, HAG; <span class="italic">consurrexerit</span>, V.</a></li><script type="text/javascript">document.getElementById('note_LCL300_402_2').style.display = "none";</script><li class="note" id="note_LCL300_402_3"><a class="footnoteCrossrefLink" href="#target_note_LCL300_402_3" title="Click to highlight in text"><sup class="lineRef">3</sup><span class="italic">apud Parisios hibernans</span>, Clark; <span class="italic">apud hibernans</span> (<span class="italic">ns</span> from <span class="italic">s</span>, V<sup>2</sup>), V.</a></li><script type="text/javascript">document.getElementById('note_LCL300_402_3').style.display = "none";</script></ul></section></notes></section>