<section class="div1 language" lang="la"><header><hgroup><h1>XVIII</h1></hgroup></header><section class="div2"><p class="noindent">

ducis novi virtuti facinus adsignaretur egregium; si fortuna sequior ingruisset, Ursicinus reus proditae<a class="footnoteLink" href="#note_LCL300_438_1" id="target_note_LCL300_438_1"><sup>1</sup></a> rei publicae deferretur.</p>
<p>7. Agitatis itaque<a class="footnoteLink" href="#note_LCL300_438_2" id="target_note_LCL300_438_2"><sup>2</sup></a> rationibus, diu cunctati reversique, fastidii plenum Sabinianum invenimus, hominem mediocris staturae, et parvi angustique animi, vix sine turpi metu sufficientem ad levem convivii, nedum proelii strepitum, perferendum.</p>
<p>8. Tamen quoniam speculatores apparatus omnes apud hostes fervere, constanti asseveratione perfugis concinentibus, affirmabant, oscitante homunculo, Nisibin propere venimus, utilia paraturi, ne dissimulantes obsidium, Persae civitati supervenirent incautae.</p>
<p>9. Dumque intra muros maturanda perurgerentur, fumus micantesque ignes assidue a<a class="footnoteLink" href="#note_LCL300_438_3" id="target_note_LCL300_438_3"><sup>3</sup></a> Tigride per Castra Maurorum et Sisara et collimitia reliqua, ad usque civitatem continui perlucebant, solito crebriores, erupisse hostium vastatorias manus superato flumine permonstrantes.</p>
<p>10. Qua causa ne occuparentur itinera, celeri cursu praegressi, cum ad secundum lapidem venissemus, liberalis formae puerum torquatum, (ut coniectabamus) octennem, in aggeris medio vidimus heiulantem, ingenui cuiusdam filium (ut aiebat); quem







</p></section><notes><section class="footnotes"><ul><li class="note" id="note_LCL300_438_1"><a class="footnoteCrossrefLink" href="#target_note_LCL300_438_1" title="Click to highlight in text"><sup class="lineRef">1</sup><span class="italic">proditae</span>, Cornelissen; <span class="italic">ut proditor</span>, Bentley; <span class="italic">proditor</span>, V.</a></li><script type="text/javascript">document.getElementById('note_LCL300_438_1').style.display = "none";</script><li class="note" id="note_LCL300_438_2"><a class="footnoteCrossrefLink" href="#target_note_LCL300_438_2" title="Click to highlight in text"><sup class="lineRef">2</sup><span class="italic">itaque</span>, Bentley, Haupt; <span class="italic">ita siue</span>, V.</a></li><script type="text/javascript">document.getElementById('note_LCL300_438_2').style.display = "none";</script><li class="note" id="note_LCL300_438_3"><a class="footnoteCrossrefLink" href="#target_note_LCL300_438_3" title="Click to highlight in text"><sup class="lineRef">3</sup><span class="italic">a</span>, added by Lind.; <span class="italic">adsiduae trigidae</span>, V.</a></li><script type="text/javascript">document.getElementById('note_LCL300_438_3').style.display = "none";</script></ul></section></notes></section>