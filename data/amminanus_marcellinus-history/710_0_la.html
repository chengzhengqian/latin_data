<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2">
<p>6. Inter fragores tot ruinarum Heliodorus, tartareus ille malorum omnium cum Palladio fabricator, mathematicus (ut memorat vulgus) colloquiis ex aula regia praepigneratus abstrusis, iam funebres aculeos exsertabat,<a class="footnoteLink" href="#note_LCL331_218_1" id="target_note_LCL331_218_1"><sup>1</sup></a> omni humanitatis invitamento ad prodenda quae sciret vel fingeret, lacessitus.</p>
<p>7. Nam et sollicitius cibo mundissimo fovebatur, et ad largiendum paelicibus, merebat aes collaticium grave, et incedebat passim ac late, os circumferens vultuosum, omnibusque formidatum,<a class="footnoteLink" href="#note_LCL331_218_2" id="target_note_LCL331_218_2"><sup>2</sup></a> ea fiducia sublatior, quod ad lupanar, quo (sicut ipse voluit), liberius versabatur,<a class="footnoteLink" href="#note_LCL331_218_3" id="target_note_LCL331_218_3"><sup>3</sup></a> cubiculariis officiis praepositus, assidue propalam ventitabat, elogia parentis publici praeferens, futura pluribus luctuosa.</p>
<p>8. Per quae<a class="footnoteLink" href="#note_LCL331_218_4" id="target_note_LCL331_218_4"><sup>4</sup></a> eum (ut forensium causarum patronum) quid in primis orationis partibus collocaret, ut proficere possit facilius et valere, quibusve figurarum commentis, splendida loca attemptare debeat praemonebat.</p>
<p>9. Et quoniam longum est narrare omnia<a class="footnoteLink" href="#note_LCL331_218_5" id="target_note_LCL331_218_5"><sup>5</sup></a> quae<a class="footnoteLink" href="#note_LCL331_218_6" id="target_note_LCL331_218_6"><sup>6</sup></a> cruciarius ille conflavit, hoc unum edisseram, quam praecipiti confidentia patriciatus columina ipsa pulsavit. Qui ex clandestinis (ut dictum est) regiorum










</p></section><notes><section class="footnotes"><ul><li class="note" id="note_LCL331_218_1"><a class="footnoteCrossrefLink" href="#target_note_LCL331_218_1" title="Click to highlight in text"><sup class="lineRef">1</sup><span class="italic">exertabat</span>, Val.; <span class="italic">excitabat</span>, EAG; <span class="italic">extabat</span>, V.</a></li><script type="text/javascript">document.getElementById('note_LCL331_218_1').style.display = "none";</script><li class="note" id="note_LCL331_218_2"><a class="footnoteCrossrefLink" href="#target_note_LCL331_218_2" title="Click to highlight in text"><sup class="lineRef">2</sup><span class="italic">formidatum</span>, Her. (cf. xiv. 11, 23); <span class="italic">formidatus</span>, EAG; <span class="italic">formidatis</span>, V.</a></li><script type="text/javascript">document.getElementById('note_LCL331_218_2').style.display = "none";</script><li class="note" id="note_LCL331_218_3"><a class="footnoteCrossrefLink" href="#target_note_LCL331_218_3" title="Click to highlight in text"><sup class="lineRef">3</sup><span class="italic">uersabatur</span>, E<sup>2</sup>, Val.; <span class="italic">seruabatur</span>, V.</a></li><script type="text/javascript">document.getElementById('note_LCL331_218_3').style.display = "none";</script><li class="note" id="note_LCL331_218_4"><a class="footnoteCrossrefLink" href="#target_note_LCL331_218_4" title="Click to highlight in text"><sup class="lineRef">4</sup><span class="italic">per quae</span>, Her.; <span class="italic">periteque</span>, Momm.; <span class="italic">perque</span>, V.</a></li><script type="text/javascript">document.getElementById('note_LCL331_218_4').style.display = "none";</script><li class="note" id="note_LCL331_218_5"><a class="footnoteCrossrefLink" href="#target_note_LCL331_218_5" title="Click to highlight in text"><sup class="lineRef">5</sup><span class="italic">narrare
omnia</span>, added by Clark and Her. (<span class="italic">narrare</span>, Nov√°k); V omits without lac.</a></li><script type="text/javascript">document.getElementById('note_LCL331_218_5').style.display = "none";</script><li class="note" id="note_LCL331_218_6"><a class="footnoteCrossrefLink" href="#target_note_LCL331_218_6" title="Click to highlight in text"><sup class="lineRef">6</sup><span class="italic">quae</span>, Clark and Her.; <span class="italic">quod</span>, Gardt. <span class="italic">que</span>, V.</a></li><script type="text/javascript">document.getElementById('note_LCL331_218_6').style.display = "none";</script></ul></section></notes></section>