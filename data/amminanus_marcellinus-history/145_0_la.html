<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

pulsus loco Romanus, lassatisque impressus genibus laevum reflectens poplitem barbarus subsidebat, hostem ultro lacessens, quod indicium est obstinationis extremae.</p>
<p>49. Exsiluit itaque subito ardens optimatium globus, inter quos decernebant et reges, et sequente vulgo ante alios agmina nostrorum irrupit, et iter sibi aperiendo,<a class="footnoteLink" href="#note_LCL300_290_1" id="target_note_LCL300_290_1"><sup>1</sup></a> ad usque Primanorum legionem pervenit locatam in medio—quae confirmatio castra praetoria dictitatur,—ubi densior et ordinibus frequens, miles instar turrium fixa firmitate consistens, proelium maiore spiritu repetivit, et vulneribus declinandis intentus, seque in modum mirmillonis operiens, hostium latera, quae nudabat ira flagrantior, districtis gladiis perforabat.</p>
<p>50. At illi prodigere vitam pro victoria contendentes, temptabant agminis nostri laxare compagem. Sed continuata serie peremptorum, quos Romanus iam fidentior stravit, succedebant barbari superstites interfectis, auditoque occumbentium gemitu crebro, pavore perfusi torpebant.</p>
<p>51. Fessi denique tot aerumnis, et ad solam deinceps strenui fugam, per diversos tramites tota celeritate digredi<a class="footnoteLink" href="#note_LCL300_290_2" id="target_note_LCL300_290_2"><sup>2</sup></a> festinabant, ut e mediis saevientis pelagi fluctibus, quocumque avexerit ventus, eici nautici properant et</p>
</section><notes><section class="footnotes"><ul><li class="note" id="note_LCL300_290_1"><a class="footnoteCrossrefLink" href="#target_note_LCL300_290_1" title="Click to highlight in text"><sup class="lineRef">1</sup><span class="italic">aperiendo</span>, EBG; <span class="italic">pandendo</span>, Her.; <span class="italic">rapiendo</span>, suggested by Clark, cf. xviii. 9, 3; <span class="italic">pariendo</span>, V.</a></li><script type="text/javascript">document.getElementById('note_LCL300_290_1').style.display = "none";</script><li class="note" id="note_LCL300_290_2"><a class="footnoteCrossrefLink" href="#target_note_LCL300_290_2" title="Click to highlight in text"><sup class="lineRef">2</sup><span class="italic">digredi</span>, Her. cf. <span class="italic">deici</span>, § 51; <span class="italic">egredi</span>, W<sup>2</sup>; <span class="italic">gredi</span>, V.</a></li><script type="text/javascript">document.getElementById('note_LCL300_290_2').style.display = "none";</script></ul></section></notes></section>