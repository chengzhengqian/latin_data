<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2">
<p>14. Quartum atque postremum est genus impudens,
pervicax et indoctum, eorum qui cum immature
a litterariis<a class="footnoteLink" href="#note_LCL331_328_1" id="target_note_LCL331_328_1"><sup>1</sup></a> eruperint ludis, per angulos civitatum discurrunt, mimiambos non causarum remediis congrua commentantes, fores divitum deterendo, cenarum ciborumque aucupantes delicias exquisitas.</p>
<p>15. Qui cum semel umbraticis lucris, et inhiandae undique pecuniae sese dediderint, litigare frustra quoslibet innocentes hortantur, et ad defendendam causam admissi, quod raro contingit, suscepti nomen et vim negotii sub ore disceptatoris inter ipsos conflictuum articulos instruuntur, circumlocutionibus
indigestis ita scatentes, ut in colluvione<a class="footnoteLink" href="#note_LCL331_328_2" id="target_note_LCL331_328_2"><sup>2</sup></a> taeterrima<a class="footnoteLink" href="#note_LCL331_328_3" id="target_note_LCL331_328_3"><sup>3</sup></a>
audire existimes ululabili clamore Thersiten.</p>
<p>16. Cum autem ad inopiam muniendarum venerint allegationum, ad effrenatam deflectunt conviciandi licentiam: quo nomine ob assidua in personas honorabiles probra, diebus dictis aliquotiens sunt damnati, e quibus ita sunt rudes non nulli, ut numquam
se codices habuisse meminerint.</p>
<p>17. Et si in circulo doctorum auctoris veteris inciderit nomen, piscis aut edulii peregrinum esse vocabulum arbitrantur:
si vero advena quisquam inusitatum sibi antea Marcianum (verbo tenus) quaesierit oratorem,



</p></section><notes><section class="footnotes"><ul><li class="note" id="note_LCL331_328_1"><a class="footnoteCrossrefLink" href="#target_note_LCL331_328_1" title="Click to highlight in text"><sup class="lineRef">1</sup><span class="italic">literariis,</span> AG; <span class="italic">litterarum,</span> Nov√°k; <span class="italic">litteris,</span> V.</a></li><script type="text/javascript">document.getElementById('note_LCL331_328_1').style.display = "none";</script><li class="note" id="note_LCL331_328_2"><a class="footnoteCrossrefLink" href="#target_note_LCL331_328_2" title="Click to highlight in text"><sup class="lineRef">2</sup><span class="italic">ut in conluuione,</span> Pet.; <span class="italic">ut conluuionis,</span> G; <span class="italic">utconlu</span> (deleted by V<sup>2</sup>) <span class="italic">utconluinones,</span> V.</a></li><script type="text/javascript">document.getElementById('note_LCL331_328_2').style.display = "none";</script><li class="note" id="note_LCL331_328_3"><a class="footnoteCrossrefLink" href="#target_note_LCL331_328_3" title="Click to highlight in text"><sup class="lineRef">3</sup><span class="italic">teterimae,</span> E<sup>2</sup>G; <span class="italic">teterrima,</span>
V, restored by Pet. (<span class="italic">tae</span>-).</a></li><script type="text/javascript">document.getElementById('note_LCL331_328_3').style.display = "none";</script></ul></section></notes></section>