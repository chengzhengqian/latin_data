<section class="div1 language" lang="la"><header><hgroup><h1>Jolianus</h1></hgroup></header><section class="div2"><p class="noindent">

angustias ducit, cuius suprema et cineres, siqui tunc iuste consuleret, non Cydnus videre deberet, quamvis gratissimus amnis et liquidus, sed ad perpetuandam gloriam recte factorum praeterlambere
Tiberis, intersecans urbem aeternam divorumque
veterum monumenta praestringens.</p>
<p>6. Deinde Tarso profectus, extentis itineribus venit oppidum Cappadociae Tyana, ubi ei reversi Procopius notarius et Memoridus tribunus occurrunt, gestorumque aperiunt textum, hinc (ut ordo poscebat)
exorsi, quod Lucillianus Mediolanum ingressus, cum Seniaucho et Valentiniano tribunis, quos duxerat secum, cognito quod Malarichus recusavit suscipere magisterium, effuso cursu petierat Remos.</p>
<p>7. Et tamquam in alto gentis silentio, extra calcem (ut dicitur) procurrebat, et intempestive, parum etiam tum firmatis omnibus,<a class="footnoteLink" href="#note_LCL315_558_1" id="target_note_LCL315_558_1"><sup>1</sup></a> ex actuario ratiociniis scrutandis incubuit, qui fraudum conscius et noxarum, ad militaria signa confugit, finxitque Iuliano superstite
in res novas quendam medium surrexisse, cuius fallaciis turbo militaris acerrime concitus, Lucillianum
et Seniauchum occidit. Valentinianum enim paulo postea principem, trepidum, et quo confugeret ambigentem, Primitivus hospes tutius amendarat.</p>
<p>8. His ita tristibus laetum aliud addebatur, missos a Iovino milites adventare, quos capita scholarum





</p></section><notes><section class="footnotes"><ul><li class="note" id="note_LCL315_558_1"><a class="footnoteCrossrefLink" href="#target_note_LCL315_558_1" title="Click to highlight in text"><sup class="lineRef">1</sup>After <span class="italic">omnibus</span> Clark indicates a lac. perhaps of one line, at the end of which was the name of the <span class="italic">ex actuario</span> (<span class="italic">acturio</span>, V).</a></li><script type="text/javascript">document.getElementById('note_LCL315_558_1').style.display = "none";</script></ul></section></notes></section>