<section class="div1 language" lang="la"><header><hgroup><h1>Julianus</h1></hgroup></header><section class="div2">
<p>4. Quibus transgressis, mandatum est navigiorum magistris, ultro citroque discurrentium, nequis transfretare auderet Aegyptium, hocque observato cura perpensiore,<a class="footnoteLink" href="#note_LCL315_206_1" id="target_note_LCL315_206_1"><sup>1</sup></a> evanuit pertinax calumniandi propositum,
et omnes spe praesumpta frustrati, redierunt
ad lares.</p>
<p>5. Unde velut aequitate ipsa dictante lex est promulgata, qua cavetur nullum interpellari suffragatorem, super his quae eum recte constiterit accepisse.</p>
<h3><span class="bold">7.</span> <span class="italic">Iulianus Constantinopoli saepe ius dicit in curia, et dum ibi Thraciarum res ordinat, variis exterarum
gentium legationibus aditur.</span></h3>
<p>1. Allapso itaque Calendarum Ianuariarum die cum Mamertini et Nevittae nomina suscepissent paginae consulares, humilior princeps visus est, in officio pedibus gradiendo cum honoratis, quod laudabant alii quidam ut affectatum et vile carpebant.</p>
<p>2. Dein Mamertino ludos edente circenses, manu mittendis ex more inductis per admissionum proximum, ipse



</p></section><notes><section class="footnotes"><ul><li class="note" id="note_LCL315_206_1"><a class="footnoteCrossrefLink" href="#target_note_LCL315_206_1" title="Click to highlight in text"><sup class="lineRef">1</sup><span class="italic">perpensiore,</span> V; <span class="italic">inpensiore,</span> Her.</a></li><script type="text/javascript">document.getElementById('note_LCL315_206_1').style.display = "none";</script></ul></section></notes></section>