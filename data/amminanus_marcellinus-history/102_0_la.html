<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2">
<h3>2. <span class="italic">Iulianus Caesar Alamannos adoritur, caedit, capit, et fugat.</span></h3>
<p>1. Agens itaque negotiosam hiemem apud oppidum ante dictum, inter rumores, qui volitabant assidui, comperit Augustuduni civitatis antiquae muros spatiosi quidem ambitus sed carie vetustatis invalidos, barbarorum impetu repentino insessos, torpente praesentium militum manu, veteranos concursatione pervigili defendisse, ut solet abrupta saepe discrimina salutis ultima desperatio propulsare.</p>
<p>2. Nihil itaque remittentibus curis, ancillari adulatione posthabita, qua eum proximi ad amoenitatem flectebant et luxum, satis omnibus comparatis, octavum kalendas Iulias Augustudunum pervenit, velut dux diuturnus viribus eminens et consiliis, per diversa palantes barbaros ubi dedisset fors copiam aggressurus.</p>
<p>3. Habita itaque deliberatione assistentibus locorum peritis, quodnam iter eligeretur ut tutum, multa ultro citroque dicebantur aliis per Arbor<a class="footnoteLink" href="#note_LCL300_204_1" id="target_note_LCL300_204_1"><sup>1</sup></a> . . . quibusdam per Sedelaucum et Coram iri debere firmantibus.</p>
<p>4. Sed cum subsererent quidam, Silvanum paulo ante magistrum peditum per compendiosas vias, verum suspectas, quia ramorum tenebris<a class="footnoteLink" href="#note_LCL300_204_2" id="target_note_LCL300_204_2"><sup>2</sup></a> multis umbrantur, cum octo auxiliarium milibus aegre transisse, fidentius Caesar audaciam viri fortis imitari magnopere






</p></section><notes><section class="footnotes"><ul><li class="note" id="note_LCL300_204_1"><a class="footnoteCrossrefLink" href="#target_note_LCL300_204_1" title="Click to highlight in text"><sup class="lineRef">1</sup><span class="italic">Arbor</span> (lac. 13 letters), V.</a></li><script type="text/javascript">document.getElementById('note_LCL300_204_1').style.display = "none";</script><li class="note" id="note_LCL300_204_2"><a class="footnoteCrossrefLink" href="#target_note_LCL300_204_2" title="Click to highlight in text"><sup class="lineRef">2</sup><span class="italic">ramorum tenebris</span>, Fletcher, cf. xvi. 12, 59; <span class="italic">nemorum t.</span>, Her.; <span class="italic">tenebris</span>, G, Clark; <span class="italic">quiante mumibris</span>, V.</a></li><script type="text/javascript">document.getElementById('note_LCL300_204_2').style.display = "none";</script></ul></section></notes></section>