<section class="div1 language" lang="la"><header><hgroup><h1>Valens Gratianus Valentinianus II</h1></hgroup></header><section class="div2"><p class="noindent">

suis longe ante suscepti, et curare apud Hadrianopolim hiberna dispositi, salutem suam ducentes antiquissimam omnium, otiosis animis accidentia cuncta contuebantur.</p>
<p>2. Verum imperatoris litteris repente perlatis, quibus transire iussi sunt in Hellespontum, viaticum cibos biduique dilationem tribui sibi sine tumore poscebant. Quod civitatis magistratus
ferens indigne (succensebat enim eisdem ob rem suam in suburbano<a class="footnoteLink" href="#note_LCL331_420_1" id="target_note_LCL331_420_1"><sup>1</sup></a> vastatam) imam plebem omnem cum Fabricensibus, quorum illic ampla est multitudo, productam, in eorum armavit exitium, iussisque bellicum canere bucinis, ni abirent ocius (ut statutum est) pericula omnibus minabatur extrema.</p>
<p>3. Quo malo praeter spem Gothi perculsi, et concito quam considerato civium assultu perterriti, steterunt immobiles, laceratique ad ultimum detestatione atque conviciis, et temptati missilium iactibus raris, ad defectionem erupere confessam, et caesis plurimis, quos impetus deceperat petulantior, aversisque residuis, et telorum varietate confixis,
habitu iam Romano cadaveribus spoliatis armati, viso propius Fritigerno, iunxerunt semet ut morigeri socii, urbemque clausam obsidionalibus aerumnis urgebant. In qua difficultate diutius positi, passim et promiscue ruebant, eminensque






</p></section><notes><section class="footnotes"><ul><li class="note" id="note_LCL331_420_1"><a class="footnoteCrossrefLink" href="#target_note_LCL331_420_1" title="Click to highlight in text"><sup class="lineRef">1</sup><span class="italic">suburbano,</span> EA; <span class="italic">suburbanis,</span> vulgo; <span class="italic">suburbani,</span> V.</a></li><script type="text/javascript">document.getElementById('note_LCL331_420_1').style.display = "none";</script></ul></section></notes></section>