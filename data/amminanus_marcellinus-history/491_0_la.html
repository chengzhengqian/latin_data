<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

trepidi, ad Ctesiphontis moenia se contulerunt, pars per<a class="footnoteLink" href="#note_LCL315_434_1" id="target_note_LCL315_434_1"><sup>1</sup></a> silvarum densa, alii per paludes vicinas, alveis arborum cavatarum invecti, ad unicum auxilium et potissimum itineris longi, quod supererat, dilabuntur, ulteriora petituri terrarum.</p>
<p>9. E quibus resistentes aliquos nostri milites trucidabant, ipsi quoque lintribus et cymbis per varia discurrentes, captivos alios subinde perducebant. Id enim erat librata ratione dispositum, ut, dum copiae pedestres muros oppugnant, equestres turmae divisae per globos, abigendis insisterent praedis: hocque proviso,
nullo provincialium damno, miles visceribus hostium pascebatur.</p>
<p>10. Iamque imperator munitum<a class="footnoteLink" href="#note_LCL315_434_2" id="target_note_LCL315_434_2"><sup>2</sup></a> muris duplicibus oppidum, ordine circumdatum trino scutorum, spe patrandi incepti, maximis viribus oppugnabat. Sed ut erat necessarius appetitus, ita effectu res difficillima. Nam accessus undique rupibus anfractu
celsiore discissis, flexuosisque excessibus ob periculum anceps, adeundi copiam denegabat, maxime quoniam<a class="footnoteLink" href="#note_LCL315_434_3" id="target_note_LCL315_434_3"><sup>3</sup></a> turres crebritate et altitudine formidandae, montem saxeum arcis naturaliter editum, aequabant, et proclivis planities flumini imminens, propugnaculorum firmitate muniebatur.</p>
<p>11. Accedebat his haut levius malum, quod lecta manus et copiosa (quae obsidebatur) nullis ad





</p></section><notes><section class="footnotes"><ul><li class="note" id="note_LCL315_434_1"><a class="footnoteCrossrefLink" href="#target_note_LCL315_434_1" title="Click to highlight in text"><sup class="lineRef">1</sup><span class="italic">pars per,</span> G; <span class="italic">pars,</span> EB; <span class="italic">par siluarum,</span> V.</a></li><script type="text/javascript">document.getElementById('note_LCL315_434_1').style.display = "none";</script><li class="note" id="note_LCL315_434_2"><a class="footnoteCrossrefLink" href="#target_note_LCL315_434_2" title="Click to highlight in text"><sup class="lineRef">2</sup><span class="italic">munitum,</span> added by Pet.; V omits.</a></li><script type="text/javascript">document.getElementById('note_LCL315_434_2').style.display = "none";</script><li class="note" id="note_LCL315_434_3"><a class="footnoteCrossrefLink" href="#target_note_LCL315_434_3" title="Click to highlight in text"><sup class="lineRef">3</sup><span class="italic">quoniam,</span> G; <span class="italic">cum,</span> V.</a></li><script type="text/javascript">document.getElementById('note_LCL315_434_3').style.display = "none";</script></ul></section></notes></section>