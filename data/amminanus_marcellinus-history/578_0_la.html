<section class="div1 language" lang="la"><header><hgroup><h1>Valentinianus Et Valens</h1></hgroup></header><section class="div2"><p class="noindent">

honorum omnium ludibriose sublatus, et ancillari adulatione, beneficii allocutus auctores, opesque pollicitus amplas et dignitates, ob principatus primitias, processit in publicum multitudine stipatus armorum,<a class="footnoteLink" href="#note_LCL315_608_1" id="target_note_LCL315_608_1"><sup>1</sup></a> signisque sublatis erectius ire pergebat, circumclausus horrendo fragore scutorum, lugubre concrepantium, quae metuentes ne a celsioribus tectis, saxis vel tegularum fragmentis conflictaretur,<a class="footnoteLink" href="#note_LCL315_608_2" id="target_note_LCL315_608_2"><sup>2</sup></a> densius ipsis galearum cristis aptabant.</p>
<p>17. Huic intimidius incedenti, nec resistebat populus
nec favebat; accendebatur tamen insita plerisque vulgarium, novitatis repentina iucunditate, ea re potius incitante, quod Petronium (ut praediximus)
divitias violenter augentem, omnes eadem mente detestabantur, qui sepulta iam dudum negotia, et redivivas nebulas debitorum, in diversos ordines excitabat.</p>
<p>18. Cum itaque tribunal idem escendisset
Procopius, et cunctis stupore defixis, timeret<a class="footnoteLink" href="#note_LCL315_608_3" id="target_note_LCL315_608_3"><sup>3</sup></a> silentium triste, procliviorem viam ad mortem (ut sperabat), existimans advenisse, per artus tremore diffuso, implicatior ad loquendum, diu





</p></section><notes><section class="footnotes"><ul><li class="note" id="note_LCL315_608_1"><a class="footnoteCrossrefLink" href="#target_note_LCL315_608_1" title="Click to highlight in text"><sup class="lineRef">1</sup><span class="italic">armorum</span>, V; <span class="italic">armatorum</span>, Gardt.</a></li><script type="text/javascript">document.getElementById('note_LCL315_608_1').style.display = "none";</script><li class="note" id="note_LCL315_608_2"><a class="footnoteCrossrefLink" href="#target_note_LCL315_608_2" title="Click to highlight in text"><sup class="lineRef">2</sup><span class="italic">conflictaretur</span>,
Momm.; <span class="italic">confrictarentur</span>, V.</a></li><script type="text/javascript">document.getElementById('note_LCL315_608_2').style.display = "none";</script><li class="note" id="note_LCL315_608_3"><a class="footnoteCrossrefLink" href="#target_note_LCL315_608_3" title="Click to highlight in text"><sup class="lineRef">3</sup><span class="italic">timeret</span>, Her.; <span class="italic">teneretur</span>,
E, Haupt; <span class="italic">teneret</span>, Momm.; <span class="italic">timeretur</span>, V.</a></li><script type="text/javascript">document.getElementById('note_LCL315_608_3').style.display = "none";</script></ul></section></notes></section>