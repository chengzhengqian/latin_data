<section class="div1 language" lang="la"><header><hgroup><h1>Valens Gratianus Valentinianus II</h1></hgroup></header><section class="div2"><p class="noindent">

ictuque suorum aliqui trucidati: nec enim saepe renitentibus cedebatur, aut parcebat cedentibus quisquam.</p>
<p>11. Super bis obstruebant itinera iacentes
multi semineces, cruciatus vulnerum conquerentes,<a class="footnoteLink" href="#note_LCL331_478_1" id="target_note_LCL331_478_1"><sup>1</sup></a>
cum quibus aggeres quoque equorum constrati, cadaveribus campos implerunt. Diremit haec numquam pensabilia damna, quae magno rebus stetere Romanis, nullo splendore lunari nox fulgens.</p>
<p>12. Primaque caligine tenebrarum, inter gregarios imperator, ut opinari dabatur (neque enim vidisse se quisquam vel praesto fuisse asseveravit), sagitta perniciose saucius ruit, spirituque mox consumpto decessit, nec postea repertus est usquam. Hostium enim paucis spoliandi gratia mortuos per ea loca diu versatis, nullus fugatorum vel accolarum illuc adire est ausus.</p>
<p>13. Simili clade Caesarem accepi-mus Decium, dimicantem cum barbaris acriter, equi lapsu prostratum, quem ferventem retinere non valuit, abiectumque in paludem, nec emergere potuisse nec inveniri.</p>
<p>14. Alii dicunt Valentem animam non exhalasse confestim, sed cum candidatis et spadonibus paucis, prope ad agrestem casam relatum, secunda contignatione fabre munitam, dum fovetur manibus imperitis, circumsessum ab hostibus,
qui esset ignorantibus, dedecore captivitatis



</p></section><notes><section class="footnotes"><ul><li class="note" id="note_LCL331_478_1"><a class="footnoteCrossrefLink" href="#target_note_LCL331_478_1" title="Click to highlight in text"><sup class="lineRef">1</sup><span class="italic">conquerentes,</span> Haupt; <span class="italic">non ferentes,</span> Lind., Momm.; <span class="italic">inconferentes,</span> V.</a></li><script type="text/javascript">document.getElementById('note_LCL331_478_1').style.display = "none";</script></ul></section></notes></section>