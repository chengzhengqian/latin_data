<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

immensitas persultaret. Et retexere superfluum puto, quotiens hieme cruda rigentique caelo, quo tempore terrae ac maria opere Martio vacant, indomitos
antea, cum iactura virium suarum reppulimus
Alamannos.</p>
<p>5. Id sane nec praetermitti est aequum<a class="footnoteLink" href="#note_LCL315_32_1" id="target_note_LCL315_32_1"><sup>1</sup></a> nec taceri, quod cum prope Argentoratum
illuxisset ille beatissimus dies, vehens quodam
modo Galliis perpetuam libertatem, inter confertissima
tela me discurrente, vos vigore ususque diuturnitate fundati, velut incitatos torrentes, hostes abruptius inundantes, superastis ferro prostratos, vel fluminis profundo submersos, paucis relictis nostrorum, quorum exequias honestavimus, celebri potius laude quam luctu.</p>
<p>6. Post quae opinor tanta et talia, nec posteritatem tacituram de vestris in rem publicam meritis, quae gentibus cunctis plene iam cognita sunt, si eum<a class="footnoteLink" href="#note_LCL315_32_2" id="target_note_LCL315_32_2"><sup>2</sup></a> quem altiore fastigio maiestatis ornastis, virtute gravitateque, siquid adversum ingruerit, defendatis.</p>
<p>7. Ut autem rerum integer ordo servetur, praemiaque virorum fortium maneant incorrupta, nec honores ambitio praeripiat clandestina, id sub reverenda consilii vestri facie statuo, ut neque civilis quisquam iudex, nec militiae rector, alio quodam praeter merita suffragante, ad potiorem veniat gradum, non sine detrimento pudoris, eo qui pro quolibet petere temptaverit discessuro.‚Äù</p>
<p>8. Hac fiducia spei maioris animatus inferior miles, dignitatum iam diu expers et praemiorum,


</p></section><notes><section class="footnotes"><ul><li class="note" id="note_LCL315_32_1"><a class="footnoteCrossrefLink" href="#target_note_LCL315_32_1" title="Click to highlight in text"><sup class="lineRef">1</sup><span class="italic">est aequum,</span> added by G; <span class="italic">oportet</span> by Brakman, <span class="italic">est</span> by Pighius; V omits.</a></li><script type="text/javascript">document.getElementById('note_LCL315_32_1').style.display = "none";</script><li class="note" id="note_LCL315_32_2"><a class="footnoteCrossrefLink" href="#target_note_LCL315_32_2" title="Click to highlight in text"><sup class="lineRef">2</sup><span class="italic">iam . . . eum,</span> added by Her.; <span class="italic">plene quem,</span> without lac, V; <span class="italic">si plene,</span> G.</a></li><script type="text/javascript">document.getElementById('note_LCL315_32_2').style.display = "none";</script></ul></section></notes></section>