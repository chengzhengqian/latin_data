<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

ad scientiam proficiet plenam. Quisquis enim affectat nimiam brevitatem ubi narrantur incognita non quid signatius explicet, sed quid debeat praeteriri,
scrutatur.</p>
<p>2. Hoc regnum quondam exiguum, multisque antea nominibus appellatum, ob causas quas saepe rettulimus, cum apud Babylona Magnum fata rapuissent Alexandrum, in vocabulum Parthi concessit Arsacis, obscuro geniti loco,<a class="footnoteLink" href="#note_LCL315_350_1" id="target_note_LCL315_350_1"><sup>1</sup></a> latronum inter adulescentiae rudimenta ductoris, verum paulatim in melius mutato proposito, clarorum contextu factorum aucti sublimius.</p>
<p>3. Qui post multa gloriose et fortiter gesta, superato Nicatore Seleuco, eiusdem Alexandri successore, cui victoriarum crebritas hoc indiderat cognomentum, praesidiisque Macedonum pulsis, ipse tranquillius agens temperator oboedientium
fuit et arbiter lenis.</p>
<p>4. Denique post finitima cuncta vi vel aequitatis consideratione vel metu subacta, civitatum et castrorum castellorumque munimentis oppleta Perside, assuefactaque timori esse accolis omnibus, quos antea formidabat, medium ipse agens cursum aetatis placida morte decessit. Certatimque summatum et vulgi sententiis concinentibus,
astris, ut ipsi existimant, ritus sui consecratione
permixtus est omnium primus.</p>
<p>5. Unde ad id tempus reges eiusdem gentis praetumidi, appellari se patiuntur Solis fratres et Lunae, utque





</p></section><notes><section class="footnotes"><ul><li class="note" id="note_LCL315_350_1"><a class="footnoteCrossrefLink" href="#target_note_LCL315_350_1" title="Click to highlight in text"><sup class="lineRef">1</sup><span class="italic">obscuro geniti loco,</span> Clark; <span class="italic">obscure geniti,</span> V.</a></li><script type="text/javascript">document.getElementById('note_LCL315_350_1').style.display = "none";</script></ul></section></notes></section>