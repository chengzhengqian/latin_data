<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

impensiore studio sibi sociare vel fraude, vel diversis adulationum generibus, antequam maius oriretur aliquid, properabat.</p>
<p>2. Ideoque Iovinum magistrum equitum venientem per Alpes, Noricosque ingressum, ad id quod exarserat, quoquo modo corrigendum, redire citius imperavit. Et nequid deesset, milites omnes, qui comitatum sequebantur aut signa, retineri iussit per idem oppidum transeuntes, pro viribus laturos auxilium.</p>
<p>3. Hisque dispositis, ipse haut diu postea cognita morte Constanti, discursis Thraciis Constantinopolim introiit: ac saepe doctus lentius<a class="footnoteLink" href="#note_LCL315_142_1" id="target_note_LCL315_142_1"><sup>1</sup></a> fore id obsidium quam verendum, Immone cum comitibus aliis ad hoc destinato, ire monuit<a class="footnoteLink" href="#note_LCL315_142_2" id="target_note_LCL315_142_2"><sup>2</sup></a> exinde Iovinum, alia quae potiores flagitabant necessitates, acturum.</p>
<p>4. Ordine itaque scutorum gemino Aquileia circumsaepta, concinentibus sententiis ducum, conveniens
visum est ad deditionem allicere defensores, minacium blandorumque varietate sermonum: et multis ultro citroque dictitatis, in immensum obstinatione gliscente, ex colloquio re infecta disceditur.</p>
<p>5. Et quia nihil praeter pugnam exspectabatur,<a class="footnoteLink" href="#note_LCL315_142_3" id="target_note_LCL315_142_3"><sup>3</sup></a> curatis utrubique cibo somnoque corporibus, aurora iam surgente,<a class="footnoteLink" href="#note_LCL315_142_4" id="target_note_LCL315_142_4"><sup>4</sup></a> concrepante sonitu bucinarum,<a class="footnoteLink" href="#note_LCL315_142_5" id="target_note_LCL315_142_5"><sup>5</sup></a> partes accensae in clades mutuas, ferocientes magis quam







</p></section><notes><section class="footnotes"><ul><li class="note" id="note_LCL315_142_1"><a class="footnoteCrossrefLink" href="#target_note_LCL315_142_1" title="Click to highlight in text"><sup class="lineRef">1</sup><span class="italic">lentius,</span> Val.; <span class="italic">centius,</span> V.</a></li><script type="text/javascript">document.getElementById('note_LCL315_142_1').style.display = "none";</script><li class="note" id="note_LCL315_142_2"><a class="footnoteCrossrefLink" href="#target_note_LCL315_142_2" title="Click to highlight in text"><sup class="lineRef">2</sup><span class="italic">ire monuit,</span> Her.; <span class="italic">removit,</span> NBG; <span class="italic">remonuit,</span> V.</a></li><script type="text/javascript">document.getElementById('note_LCL315_142_2').style.display = "none";</script><li class="note" id="note_LCL315_142_3"><a class="footnoteCrossrefLink" href="#target_note_LCL315_142_3" title="Click to highlight in text"><sup class="lineRef">3</sup><span class="italic">expectabatur</span> (ex from <span class="italic">sugenteex,</span> V, see note 4; <span class="italic">am</span> del. as dittography, <span class="italic">i</span> explained as belonging to <span class="italic">quia</span>), Her.; <span class="italic">iam spectabantur,</span> V.</a></li><script type="text/javascript">document.getElementById('note_LCL315_142_3').style.display = "none";</script><li class="note" id="note_LCL315_142_4"><a class="footnoteCrossrefLink" href="#target_note_LCL315_142_4" title="Click to highlight in text"><sup class="lineRef">4</sup><span class="italic">sugenteex,</span> V (<span class="italic">ex</span> del. and <span class="italic">r</span> added by V<sup>2</sup>).</a></li><script type="text/javascript">document.getElementById('note_LCL315_142_4').style.display = "none";</script><li class="note" id="note_LCL315_142_5"><a class="footnoteCrossrefLink" href="#target_note_LCL315_142_5" title="Click to highlight in text"><sup class="lineRef">5</sup><span class="italic">bucinarum,</span> Ihm in T.L.L.; <span class="italic">bucinorum,</span> V.</a></li><script type="text/javascript">document.getElementById('note_LCL315_142_5').style.display = "none";</script></ul></section></notes></section>