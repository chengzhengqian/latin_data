<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

est facto, lucis primo exortu, ipse egressus, cum invenisset eos in exercitu circumsaeptos: “Quid de istis nefariis” inquit “proditoribus fieri oportere, contubernales devoti, censetis?” Secutusque acclamationem rogantium, sanguine vindicari, eos qui inter Constantianos merebant, prisco more militibus dedidit<a class="footnoteLink" href="#note_LCL331_260_1" id="target_note_LCL331_260_1"><sup>1</sup></a> occidendos, sagittariorum vero primoribus manus incidit, residuos supplicio capitali multavit, ad aemulationem Curionis, acerrimi illius ducis, qui Dardanorum ferociam, in modum Lernaeae serpentis aliquotiens renascentem, hoc genere poenarum extinxit.</p>
<p>23. Sed obtrectatores malivoli vetus factum laudantes, hoc ut dirum vituperant et asperrimum, Dardanos hostes memorantes internecivos, et iuste quae sustinuere perpessos, hos vero subsignanos milites debuisse lenius corrigi, ad unum prolapsos errorem. Quos nescientes<a class="footnoteLink" href="#note_LCL331_260_2" id="target_note_LCL331_260_2"><sup>2</sup></a> forsitan admonemus, hanc cohortem et facto fuisse<a class="footnoteLink" href="#note_LCL331_260_3" id="target_note_LCL331_260_3"><sup>3</sup></a> et exemplo adversam.</p>
<p>24. Ante dictos<a class="footnoteLink" href="#note_LCL331_260_4" id="target_note_LCL331_260_4"><sup>4</sup></a> Bellen et Fericium, quos duxerat Gildo, tribunumque sagittariorum Curandium, ea re iussit occidi, quod nec ipse umquam cum hostibus congredi voluit, nec suos ut pugnarent hortari. Agebat autem haec Tullianum illud






</p></section><notes><section class="footnotes"><ul><li class="note" id="note_LCL331_260_1"><a class="footnoteCrossrefLink" href="#target_note_LCL331_260_1" title="Click to highlight in text"><sup class="lineRef">1</sup><span class="italic">dedidit</span>, Clark, c.c.; <span class="italic">dedit</span>, V.</a></li><script type="text/javascript">document.getElementById('note_LCL331_260_1').style.display = "none";</script><li class="note" id="note_LCL331_260_2"><a class="footnoteCrossrefLink" href="#target_note_LCL331_260_2" title="Click to highlight in text"><sup class="lineRef">2</sup><span class="italic">nescientes</span>, Her.;
<span class="italic">scientes</span>, V.</a></li><script type="text/javascript">document.getElementById('note_LCL331_260_2').style.display = "none";</script><li class="note" id="note_LCL331_260_3"><a class="footnoteCrossrefLink" href="#target_note_LCL331_260_3" title="Click to highlight in text"><sup class="lineRef">3</sup><span class="italic">fuisse</span>, added by Haupt; V omits.</a></li><script type="text/javascript">document.getElementById('note_LCL331_260_3').style.display = "none";</script><li class="note" id="note_LCL331_260_4"><a class="footnoteCrossrefLink" href="#target_note_LCL331_260_4" title="Click to highlight in text"><sup class="lineRef">4</sup><span class="italic">aduersam. antedictos</span> G; <span class="italic">dictis</span> V; <span class="italic">aduersam antedictis</span>, with lac, Her.</a></li><script type="text/javascript">document.getElementById('note_LCL331_260_4').style.display = "none";</script></ul></section></notes></section>