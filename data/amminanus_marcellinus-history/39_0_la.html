<section class="div1 language" lang="la"><header><hgroup><h1>Constantius et Gallus</h1></hgroup></header><section class="div2">
<p>diaconus; cuius prolatae litterae scriptae Graeco sermone, ad Tyrii textrini praepositum, celerari speciem perurgebant, quam autem non indicabant; denique etiam idem ad usque discrimen vitae vexatus, nihil fateri compulsus est.</p>
<p>8. Quaestione igitur per multiplices dilatata fortunas, cum ambigerentur quaedam, non nulla levius actitata constaret, post multorum clades Apollinares ambo pater et filius, in exilium acti, cum ad locum Crateras nomine pervenissent, villam scilicet suam, quae ab Antiochia vicensimo et quarto disiungitur lapide, ut mandatum est, fractis cruribus occiduntur.</p>
<p>9. Post quorum necem nihilo lenius ferociens Gallus, ut leo cadaveribus pastus, multa huius modi scrutabatur. Quae singula narrare non refert, ne professionis modum (quod sane vitandum<a class="footnoteLink" href="#note_LCL300_78_1" id="target_note_LCL300_78_1"><sup>1</sup></a> est) excedamus.</p>
<h3>10. <span class="italic">Pax Alamannis petentibus datur a Constantio A.</span></h3>
<p>1. Haec dum oriens diu<a class="footnoteLink" href="#note_LCL300_78_2" id="target_note_LCL300_78_2"><sup>2</sup></a> perferret, caeli reserato tepore, Constantius consulatu suo septies et Caesaris iterum, egressus Arelate Valentiam petit, in Gundomadum et Vadomarium fratres Alamannorum reges arma moturus, quorum crebris excursibus vastabantur confines limitibus terrae Gallorum.</p>
<p>2. Dumque ibi diu moratur, commeatus opperiens, quorum




</p></section><notes><section class="footnotes"><ul><li class="note" id="note_LCL300_78_1"><a class="footnoteCrossrefLink" href="#target_note_LCL300_78_1" title="Click to highlight in text"><sup class="lineRef">1</sup><span class="italic">sane uitandum</span>, Cornelissen, Traube; <span class="italic">saevitatum</span>, V.</a></li><script type="text/javascript">document.getElementById('note_LCL300_78_1').style.display = "none";</script><li class="note" id="note_LCL300_78_2"><a class="footnoteCrossrefLink" href="#target_note_LCL300_78_2" title="Click to highlight in text"><sup class="lineRef">2</sup><span class="italic">diu</span>, V; <span class="italic">dira</span>, Damst√©.</a></li><script type="text/javascript">document.getElementById('note_LCL300_78_2').style.display = "none";</script></ul></section></notes></section>