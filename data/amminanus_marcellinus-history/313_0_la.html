<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

tamen cupiditate potiundi oppidi ne prompta quidem pericula non<a class="footnoteLink" href="#note_LCL315_78_1" id="target_note_LCL315_78_1"><sup>1</sup></a> contemnebant.</p>
<p>15. Et contra propugnatores cum iam discussurus turrim oppositam
aries maximus adventaret, prominentem eius ferream frontem, quae re vera formam effingit arietis, arte subtili illaqueatam altrinsecus, laciniis retinuere
longissimis, ne retrogradiens resumeret vires, neve ferire muros assultibus densis contemplabiliter posset, fundentes quoque<a class="footnoteLink" href="#note_LCL315_78_2" id="target_note_LCL315_78_2"><sup>2</sup></a> ferventissimam picem. Et diu promotae machinae stabant, muralia saxa perferentes et tela.</p>
<p>16. Iamque aggeribus cumulatius excitatis, defensores,
ni vigilassent, exitium affore iam sperantes, in audaciam ruere praecipitem, et repentino decursu, portis effusi, primosque adorti nostrorum, faces sitellasque ferreas onustas ignibus in arietes magnis viribus iaciebant.</p>
<p>17. Verum post ambiguam proelii varietatem,<a class="footnoteLink" href="#note_LCL315_78_3" id="target_note_LCL315_78_3"><sup>3</sup></a> plurimi nullo<a class="footnoteLink" href="#note_LCL315_78_4" id="target_note_LCL315_78_4"><sup>4</sup></a> impetrato intra moenia repelluntur: moxque ex aggeribus quos erexerunt<a class="footnoteLink" href="#note_LCL315_78_5" id="target_note_LCL315_78_5"><sup>5</sup></a> Romani, idem Persae propugnaculis insistentes, sagittis incessebantur, et fundis telisque igniferis, quae per tegumenta turrium volitantia, paratis qui restinguerent, plerumque irrita labebantur.</p>
<p>18. Cumque pauciores utrubique fierent bellatores,
et Persae truderentur ad ultima ni potior







</p></section><notes><section class="footnotes"><ul><li class="note" id="note_LCL315_78_1"><a class="footnoteCrossrefLink" href="#target_note_LCL315_78_1" title="Click to highlight in text"><sup class="lineRef">1</sup><span class="italic">non,</span> added by Novák; V omits.</a></li><script type="text/javascript">document.getElementById('note_LCL315_78_1').style.display = "none";</script><li class="note" id="note_LCL315_78_2"><a class="footnoteCrossrefLink" href="#target_note_LCL315_78_2" title="Click to highlight in text"><sup class="lineRef">2</sup><span class="italic">quoque,</span> G; <span class="italic">que,</span> V.</a></li><script type="text/javascript">document.getElementById('note_LCL315_78_2').style.display = "none";</script><li class="note" id="note_LCL315_78_3"><a class="footnoteCrossrefLink" href="#target_note_LCL315_78_3" title="Click to highlight in text"><sup class="lineRef">3</sup><span class="italic">varietatem,</span> suggested by Her.; <span class="italic">sortem,</span> Novák; <span class="italic">uirtutem,</span> V.</a></li><script type="text/javascript">document.getElementById('note_LCL315_78_3').style.display = "none";</script><li class="note" id="note_LCL315_78_4"><a class="footnoteCrossrefLink" href="#target_note_LCL315_78_4" title="Click to highlight in text"><sup class="lineRef">4</sup><span class="italic">nullo,</span> Haupt, C. F. W. M.; <span class="italic">nihil,</span> V.</a></li><script type="text/javascript">document.getElementById('note_LCL315_78_4').style.display = "none";</script><li class="note" id="note_LCL315_78_5"><a class="footnoteCrossrefLink" href="#target_note_LCL315_78_5" title="Click to highlight in text"><sup class="lineRef">5</sup><span class="italic">erexerunt,</span> Clark, c.c.; <span class="italic">erexerant,</span> EBG; <span class="italic">erexerat,</span> V.</a></li><script type="text/javascript">document.getElementById('note_LCL315_78_5').style.display = "none";</script></ul></section></notes></section>