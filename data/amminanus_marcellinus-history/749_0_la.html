<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

rerum ratione tractatus, idem Papa regaliter vocatus,<a class="footnoteLink" href="#note_LCL331_296_1" id="target_note_LCL331_296_1"><sup>1</sup></a> et apud Tarsum Ciliciae obsequiorum specie custoditus,
cum neque ad imperatoris castra accipi nec urgentis adventus causam scire cunctis reticentibus posset, tandem secretiore indicio comperit, per litteras Romano rectori suadere Terentium, mittere prope diem alterum Armeniae regem, ne odio Papae, speque quod revertetur, natio nobis opportuna deficeret ad iura Persarum, eam rapere vi vel metu vel adulatione flagrantium.</p>
<p>5. Quae reputans ille, impendere sibi praesagibat<a class="footnoteLink" href="#note_LCL331_296_2" id="target_note_LCL331_296_2"><sup>2</sup></a>
exitium grave. Et doli iam prudens, neque aliam nisi cito discessu salutis reperiens viam, suadentibus his quibus fidebat, conglobatis trecentis comitibus, secutis eum e patria, cum equis velocissimis,
ut in magnis solet dubiisque terroribus, audacter magis quam considerate pleraque diei parte emensa, egressus cuneatim, properabat intrepidus.</p>
<p>6. Cumque eum provinciae moderator, apparitoris qui portam tuebatur indicio percitus,<a class="footnoteLink" href="#note_LCL331_296_3" id="target_note_LCL331_296_3"><sup>3</sup></a> festinato studio repperisset in suburbanis, ut remaneret enixius obsecrabat, et parum hoc impetrato, mortis aversus est metu.</p>
<p>7. Nec minus paulo postea





</p></section><notes><section class="footnotes"><ul><li class="note" id="note_LCL331_296_1"><a class="footnoteCrossrefLink" href="#target_note_LCL331_296_1" title="Click to highlight in text"><sup class="lineRef">1</sup><span class="italic">uocatus,</span> V; <span class="italic">euocatus,</span> Her.</a></li><script type="text/javascript">document.getElementById('note_LCL331_296_1').style.display = "none";</script><li class="note" id="note_LCL331_296_2"><a class="footnoteCrossrefLink" href="#target_note_LCL331_296_2" title="Click to highlight in text"><sup class="lineRef">2</sup><span class="italic">praesagibat,</span> Her.;
<span class="italic">praesagiebat,</span> EAG; <span class="italic">praesagebat,</span> V.</a></li><script type="text/javascript">document.getElementById('note_LCL331_296_2').style.display = "none";</script><li class="note" id="note_LCL331_296_3"><a class="footnoteCrossrefLink" href="#target_note_LCL331_296_3" title="Click to highlight in text"><sup class="lineRef">3</sup><span class="italic">indicio percitus,</span>
Pet.; <span class="italic">percitus,</span> G; <span class="italic">imperatus,</span> vulgo; <span class="italic">inpercitus,</span> V.</a></li><script type="text/javascript">document.getElementById('note_LCL331_296_3').style.display = "none";</script></ul></section></notes></section>