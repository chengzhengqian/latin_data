<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

secuto tempore populis diversarum originum formidabilis.</p>
<p>20. Haut procul inde attolitur Carambis, placide collis contra septentrionem<a class="footnoteLink" href="#note_LCL315_226_1" id="target_note_LCL315_226_1"><sup>1</sup></a> Helicen exsurgens, cuius e regione est Criumetopon, Taurices<a class="footnoteLink" href="#note_LCL315_226_2" id="target_note_LCL315_226_2"><sup>2</sup></a> promuntorium, duobus milibus et quingentis stadiis disparatum. Hocque ex loco omnis ora maritima, cuius initium Halys est amnis, velut longitudine lineali directa nervi efficit speciem, duabus arcus summitatibus complicati.<a class="footnoteLink" href="#note_LCL315_226_3" id="target_note_LCL315_226_3"><sup>3</sup></a></p>
<p>21. His regionibus Dahae confines sunt, acerrimi omnium bellatores, et Chalybes, per quos erutum et domitum est primitus ferrum. Post quos terras patentes Byzares obtinent et Sapires et Tibareni et Mossynoeci et Macrones et Philyres, populi nulla nobis assuetudine cogniti.</p>
<p>22. A quibus brevi spatio distant virorum monumenta nobilium, in quibus Sthenelus est humatus et Idmon et Tiphys, primus Herculis socius, Amazonico bello letaliter vulneratus, alter augur Argonautarum, tertius eiusdem navis cautissimus rector.</p>
<p>23. Praetercursis partibus memoratis, Aulion antron est, et fluenta Callichori, ex facto cognominati, quod superatis post triennium Indicis nationibus, ad eos tractus Liber reversus, circa huius ripas viridis et opacas orgia pristina reparavit et choros: trieterica huius modi sacra quidam existimant appellari.<a class="footnoteLink" href="#note_LCL315_226_4" id="target_note_LCL315_226_4"><sup>4</sup></a></p>
<p>24. Post







</p></section><notes><section class="footnotes"><ul><li class="note" id="note_LCL315_226_1"><a class="footnoteCrossrefLink" href="#target_note_LCL315_226_1" title="Click to highlight in text"><sup class="lineRef">1</sup><span class="italic">septentrionen,</span> regarded as a gloss by Wagner.</a></li><script type="text/javascript">document.getElementById('note_LCL315_226_1').style.display = "none";</script><li class="note" id="note_LCL315_226_2"><a class="footnoteCrossrefLink" href="#target_note_LCL315_226_2" title="Click to highlight in text"><sup class="lineRef">2</sup><span class="italic">Taurices,</span> restored by Clark; <span class="italic">Tauricaes</span>, V (e, <sup>V</sup>)</a></li><script type="text/javascript">document.getElementById('note_LCL315_226_2').style.display = "none";</script><li class="note" id="note_LCL315_226_3"><a class="footnoteCrossrefLink" href="#target_note_LCL315_226_3" title="Click to highlight in text"><sup class="lineRef">3</sup><span class="italic">complicati</span>, EBG; <span class="italic">conligati</span>, Gardt.; <span class="italic">compligati</span>, V</a></li><script type="text/javascript">document.getElementById('note_LCL315_226_3').style.display = "none";</script><li class="note" id="note_LCL315_226_4"><a class="footnoteCrossrefLink" href="#target_note_LCL315_226_4" title="Click to highlight in text"><sup class="lineRef">4</sup>Lac. after
<span class="italic">appellari</span> indicated by Gardt.</a></li><script type="text/javascript">document.getElementById('note_LCL315_226_4').style.display = "none";</script></ul></section></notes></section>