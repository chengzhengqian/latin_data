<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

pericula ex verborum inanitate progressa. In convivio Africani, Pannoniae secundae rectoris, apud Sirmium poculis amplioribus madefacti quidam, arbitrum adesse nullum existimantes, licenter imperium praesens ut molestissimum incusabant; quibus alii optatam permutationem temporum adventare, veluti e praesagiis affirmabant, non nulli maiorum augurio<a class="footnoteLink" href="#note_LCL300_122_1" id="target_note_LCL300_122_1"><sup>1</sup></a> sibi portendi, incogitabili dementia promittebant.</p>
<p>8. E quorum numero Gaudentius agens<a class="footnoteLink" href="#note_LCL300_122_2" id="target_note_LCL300_122_2"><sup>2</sup></a> in rebus, mente praecipiti stolidus, rem ut seriam detulerat ad Rufinum, apparitionis praefecturae praetorianae tunc principem, ultimorum semper avidum hominem, et coalita pravitate famosum.</p>
<p>9. Qui confestim quasi pinnis elatus, ad comitatum principis advolavit, eumque ad suspiciones huius modi mollem et penetrabilem, ita acriter inflammavit, ut sine deliberatione ulla Africanus, et omnes letalis mensae participes, iuberentur rapi sublimes. Quo facto delator funestus, vetita ex more humano validius cupiens, biennio id quod agebat (ut postularat) continuare praeceptus est.</p>
<p>10. Missus igitur ad eos corripiendos Teutomeres protector domesticus cum collega onustos omnes catenis (ut mandatum est) perducebat. Sed ubi ventum est Aquileiam, Marinus tribunus<a class="footnoteLink" href="#note_LCL300_122_3" id="target_note_LCL300_122_3"><sup>3</sup></a> ex campidoctore eo tempore vacans, auctor perniciosi sermonis, et alioqui naturae ferventis, in taberna






</p></section><notes><section class="footnotes"><ul><li class="note" id="note_LCL300_122_1"><a class="footnoteCrossrefLink" href="#target_note_LCL300_122_1" title="Click to highlight in text"><sup class="lineRef">1</sup><span class="italic">augurio</span>, EW<sup>2</sup> N, Mommsen; <span class="italic">auguria</span>, G; <span class="italic">auirio</span>, V.</a></li><script type="text/javascript">document.getElementById('note_LCL300_122_1').style.display = "none";</script><li class="note" id="note_LCL300_122_2"><a class="footnoteCrossrefLink" href="#target_note_LCL300_122_2" title="Click to highlight in text"><sup class="lineRef">2</sup><span class="italic">agens</span>, E, Val.; <span class="italic">magis</span>, V; <span class="italic">magnis</span>, W<sup>2</sup> BG.</a></li><script type="text/javascript">document.getElementById('note_LCL300_122_2').style.display = "none";</script><li class="note" id="note_LCL300_122_3"><a class="footnoteCrossrefLink" href="#target_note_LCL300_122_3" title="Click to highlight in text"><sup class="lineRef">3</sup><span class="italic">tribunus</span>, Val. added in lac. of 8 letters.</a></li><script type="text/javascript">document.getElementById('note_LCL300_122_3').style.display = "none";</script></ul></section></notes></section>