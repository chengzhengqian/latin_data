<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

habilibus ad plantandum, et marinis mercibus plerique
sustentantur.</p>
<p>52. Hic amnes duo pervulgat sunt nominis, Oxus et Maxera, quos urgente inedia, superantes natatu, aliquotiens tigres improvisae finitima populantur. Habent etiam civitates inter minora municipia validas, duas quidem maritimas, Socanda<a class="footnoteLink" href="#note_LCL315_378_1" id="target_note_LCL315_378_1"><sup>1</sup></a> et Saramanna, mediterraneas alias Asmurnam<a class="footnoteLink" href="#note_LCL315_378_2" id="target_note_LCL315_378_2"><sup>2</sup></a>
et Salen et his nobiliorem Hyrcanam.</p>
<p>53. Contra hanc gentem sub aquilone dicuntur Abii versari, genus piissimum, calcare cuncta mortalia consuetum, quos (ut Homerus fabulosius canit) Iuppiter ab Idaeis montibus contuetur.</p>
<p>54. Sedes vicinas post Hyrcanos sortiti sunt Margiani, omnes paene collibus altis undique circumsaepti,
ideo a mari discreti. Et quamquam pleraque sunt ibi deserta soli aquarum penuria,<a class="footnoteLink" href="#note_LCL315_378_3" id="target_note_LCL315_378_3"><sup>3</sup></a> quaedam
tamen habent oppida; sed Iasonion et Antiochia et Nigaea sunt aliis notiora.</p>
<p>55. Proximos his limites possident Bactriani, natio antehac bellatrix et potentissima, Persisque semper infesta, antequam circumsitos populos omnes ad dicionem gentilitatemque traheret nominis sui, quam rexere veteribus saeculis etiam Arsaci formidabiles



</p></section><notes><section class="footnotes"><ul><li class="note" id="note_LCL315_378_1"><a class="footnoteCrossrefLink" href="#target_note_LCL315_378_1" title="Click to highlight in text"><sup class="lineRef">1</sup><span class="italic">Socanda,</span> Gardt.; <span class="italic">Socunda</span>, BG; <span class="italic">soconda</span> (second <span class="italic">o</span> added by V<sup>3</sup> in an erasure), V.</a></li><script type="text/javascript">document.getElementById('note_LCL315_378_1').style.display = "none";</script><li class="note" id="note_LCL315_378_2"><a class="footnoteCrossrefLink" href="#target_note_LCL315_378_2" title="Click to highlight in text"><sup class="lineRef">2</sup><span class="italic">Asmurnam,</span> Gardt.; <span class="italic">Azmornam</span> G; <span class="italic">azmoma</span> (<span class="italic">m</span> added by V<sup>2</sup>) V.</a></li><script type="text/javascript">document.getElementById('note_LCL315_378_2').style.display = "none";</script><li class="note" id="note_LCL315_378_3"><a class="footnoteCrossrefLink" href="#target_note_LCL315_378_3" title="Click to highlight in text"><sup class="lineRef">3</sup><span class="italic">soli aquarum penuria,</span> tr. by Gardt.; <span class="italic">paenuria soli quaedam,</span> V (<span class="italic">soli</span> omitted by BG); lac. after <span class="italic">quaedam,</span> Eyssen.</a></li><script type="text/javascript">document.getElementById('note_LCL315_378_3').style.display = "none";</script></ul></section></notes></section>