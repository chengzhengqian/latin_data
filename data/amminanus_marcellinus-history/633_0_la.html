<section class="div1 language" lang="la"><header><hgroup><h1>Valantinianus Valens Gratianus</h1></hgroup></header><section class="div2"><p class="noindent">

virile et muliebre secus cum supellectili non parva indefensum abduxit.</p>
<p>3. Parvo inde post intervallo, inopina rei Romanae
spes laetiorum adfulsit. Cum enim Vithicabius rex, Vadomarii filius, specie quidem molliculus et morbosus, sed audax et fortis, ardores in nos saepe succenderet bellicos, opera navabatur<a class="footnoteLink" href="#note_LCL331_64_1" id="target_note_LCL331_64_1"><sup>1</sup></a> impensior, ut qualibet concideret<a class="footnoteLink" href="#note_LCL331_64_2" id="target_note_LCL331_64_2"><sup>2</sup></a> strage.</p>
<p>4. Et quia temptatus aliquotiens, nullo genere potuit superari vel prodi, fraude citerioris vitae ministri, studio sollicitante nostrorum, occubuit, cuius post necem aliquatenus hostiles torpuere discursus. Interfector tamen prae metu poenarum, quas verebatur si patuisset negotium,
ad Romanum solum se celeri transtulit gradu.</p>
<p>5. Parabatur post haec contentioribus<a class="footnoteLink" href="#note_LCL331_64_3" id="target_note_LCL331_64_3"><sup>3</sup></a> curis, et per copias multiformes, in Alamannos expeditio solitis gravior, destinatius id publica tutela poscente, quoniam reparabilis gentis motus timebantur infidi: milite nihilo minus accenso, cui ob suspectos eorum mores nunc infimorum et supplicum, paulo post ultima minitantium, nullae quiescendi dabantur indutiae.</p>
<p>6. Contracta igitur undique mole maxima catervarum,
armis et subsidiis rei cibariae diligenter instructa,
accitoque Sebastiano comite cum Illyricis<a class="footnoteLink" href="#note_LCL331_64_4" id="target_note_LCL331_64_4"><sup>4</sup></a> et Italicis numeris, quos regebat, anni tempore iam








</p></section><notes><section class="footnotes"><ul><li class="note" id="note_LCL331_64_1"><a class="footnoteCrossrefLink" href="#target_note_LCL331_64_1" title="Click to highlight in text"><sup class="lineRef">1</sup><span class="italic">nauabatur,</span> vulgo; <span class="italic">nauatur,</span> V.</a></li><script type="text/javascript">document.getElementById('note_LCL331_64_1').style.display = "none";</script><li class="note" id="note_LCL331_64_2"><a class="footnoteCrossrefLink" href="#target_note_LCL331_64_2" title="Click to highlight in text"><sup class="lineRef">2</sup><span class="italic">concideret,</span> G;
<span class="italic">conrueret,</span> Nov√°k; <span class="italic">conperet,</span> V.</a></li><script type="text/javascript">document.getElementById('note_LCL331_64_2').style.display = "none";</script><li class="note" id="note_LCL331_64_3"><a class="footnoteCrossrefLink" href="#target_note_LCL331_64_3" title="Click to highlight in text"><sup class="lineRef">3</sup><span class="italic">contentioribus,</span> Pet.;
<span class="italic">intentioribus,</span> Corn.; <span class="italic">lentioribus,</span> V.</a></li><script type="text/javascript">document.getElementById('note_LCL331_64_3').style.display = "none";</script><li class="note" id="note_LCL331_64_4"><a class="footnoteCrossrefLink" href="#target_note_LCL331_64_4" title="Click to highlight in text"><sup class="lineRef">4</sup><span class="italic">Illyricis,</span> Her.;
<span class="italic">Illyriis,</span> V.</a></li><script type="text/javascript">document.getElementById('note_LCL331_64_4').style.display = "none";</script></ul></section></notes></section>