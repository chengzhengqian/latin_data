<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

assentandi figmentis in mollius vergente securitate, nihil metuens hostile deciperetur.</p>
<p>26. Cuius rei finis arduus videbatur; erat enim cautius observandum, ut appetitus opportunitati obtemperarent, nec praecurrentes eam nec deserentes. Qui si eluxissent intempestive, constabat nos omnes sub elogio uno morte multandos.</p>
<p>27. Susceptus tamen idem dux leniter adactusque, inclinante negotio ipso cervices, adorare sollemniter anhelantem celsius purpuratum, ut spectabilis colebatur et intimus: facilitate aditus honoreque mensae regalis adeo antepositus aliis, ut iam secretius de rerum summa consultaretur.</p>
<p>28. Aegre ferebat Silvanus ad<a class="footnoteLink" href="#note_LCL300_150_1" id="target_note_LCL300_150_1"><sup>1</sup></a> consulatum potestatesque sublimes elatis indignis, se et<a class="footnoteLink" href="#note_LCL300_150_2" id="target_note_LCL300_150_2"><sup>2</sup></a> Ursicinum solos post exsudatos magnos pro re publica labores et crebros, ita fuisse despectos, ut ipse quidem per quaestiones familiarium sub disceptatione ignobili crudeliter agitatus, commisisse in maiestatem arcesseretur, alter vero ab oriente raptus odiis inimicorum addiceretur; et haec assidue clam querebatur et palam.</p>
<p>29. Terrebant nos tamen, cum dicerentur haec et similia, circumfrementia undique murmura causantis inopiam militis, et rapida celeritate ardentis angustias Alpium perrumpere Cottiarum.</p>
<p>30. In hoc aestu mentis ancipiti, ad effectum tendens consilium occulta scrutabamus indagine,




</p></section><notes><section class="footnotes"><ul><li class="note" id="note_LCL300_150_1"><a class="footnoteCrossrefLink" href="#target_note_LCL300_150_1" title="Click to highlight in text"><sup class="lineRef">1</sup><span class="italic">ad</span>, W<sup>2</sup>BG; V omits.</a></li><script type="text/javascript">document.getElementById('note_LCL300_150_1').style.display = "none";</script><li class="note" id="note_LCL300_150_2"><a class="footnoteCrossrefLink" href="#target_note_LCL300_150_2" title="Click to highlight in text"><sup class="lineRef">2</sup><span class="italic">et</span>, W<sup>2</sup>BG; V omits.</a></li><script type="text/javascript">document.getElementById('note_LCL300_150_2').style.display = "none";</script></ul></section></notes></section>