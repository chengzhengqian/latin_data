<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

nostras verecunda<a class="footnoteLink" href="#note_LCL315_410_1" id="target_note_LCL315_410_1"><sup>1</sup></a> quiete spectabant immobiles. Quo transito cum ad munimentum aliud Achaiachala
nomine venissemus, fluminis circumitione vallatum, arduumque transcensu, refutati pari responso discessimus. Alia postridie castra ob muros invalidos derelicta, praetereuntur incensa.<a class="footnoteLink" href="#note_LCL315_410_2" id="target_note_LCL315_410_2"><sup>2</sup></a></p>
<p>3. Postera igitur et insequenti die stadiis ducentis emensis, ventum est ad locum Baraxmalcha. Unde amne transito miliario septimo disparata, Diacira invaditur civitas, habitatoribus vacua, frumento et salibus nitidis plena, in qua templum alti culminis arci vidimus superpositum, qua incensa caesisque mulieribus paucis, quae repertae sunt, traiecto fonte scatenti bitumine, Ozogardana occupavimus oppidum,
quod formidine advenientis exercitus itidem deseruere cultores. In quo principis Traiani tribunal ostendebatur.</p>
<p>4. Hac quoque exusta, biduo ad refectionem corporum dato, prope extremum noctis quae secundum diem secuta est, Surena post regem apud Persas promeritae dignitatis, et Malechus Podosacis nomine, phylarchus Saracenorum Assanitarum, famosi nominis latro, omni saevitia per nostros limites diu grassatus, structis Ormizdae insidiis, quem ad speculandum exiturum (incertum






</p></section><notes><section class="footnotes"><ul><li class="note" id="note_LCL315_410_1"><a class="footnoteCrossrefLink" href="#target_note_LCL315_410_1" title="Click to highlight in text"><sup class="lineRef">1</sup><span class="italic">verecunda,</span> Haupt; <span class="italic">cum verecundia,</span> BG; <span class="italic">nostra uasere cundia,</span> V.</a></li><script type="text/javascript">document.getElementById('note_LCL315_410_1').style.display = "none";</script><li class="note" id="note_LCL315_410_2"><a class="footnoteCrossrefLink" href="#target_note_LCL315_410_2" title="Click to highlight in text"><sup class="lineRef">2</sup><span class="italic">incensa,</span> EG; <span class="italic">a nobis inoffensa,</span> Nov√°k;
<span class="italic">censa,</span> V.</a></li><script type="text/javascript">document.getElementById('note_LCL315_410_2').style.display = "none";</script></ul></section></notes></section>