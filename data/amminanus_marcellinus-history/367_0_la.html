<section class="div1 language" lang="la"><header><hgroup><h1>Julianus</h1></hgroup></header><section class="div2">
</section>
<section class="div2">
<h2><span class="ac">Liber XXII</span></h2>
<h3><span class="bold">1.</span> <span class="italic">Iulianus A. metu Constantii A. subsistit in Dacia, et clam haruspices et augures consulit.</span></h3>
<p>1. Dum haec in diversa parte terrarum, Fortunae struunt volubiles casus, Iulianus inter multa, quae per Illyricum agitabat, exta rimabatur assidue, avesque suspiciens, praescire festinabat accidentium finem, sed responsis ambiguis et obscuris haerebat, futurorum incertus.</p>
<p>2. Eique tandem aruspicinae peritus, Aprunculus Gallus orator, promotus rector postea Narbonensis, nuntiavit eventus, inspectu iecoris (ut aiebat ipse) praedoctus, quod operimento duplici viderat tectum. Cumque ille timeret, ne cupiditati suae congruentia fingerentur, eratque<a class="footnoteLink" href="#note_LCL315_186_1" id="target_note_LCL315_186_1"><sup>1</sup></a> ideo maestus, omen multo praesentius ipse conspexit, quod excessum Constantii clare monstrabat. Eodem enim puncto quo idem obierat in Cilicia, Iapso milite qui se insessurum equo dextra manu erexit, humique prostrato, exclamavit ilico audientibus multis, cecidisse
qui eum ad culmen extulerat celsum.</p>
<p>3. Et quamquam haec laetifica sciret,<a class="footnoteLink" href="#note_LCL315_186_2" id="target_note_LCL315_186_2"><sup>2</sup></a> velut fixa tamen firmitate consistens, intra terminos Daciae se continebat,
sic quoque plurima pertimescens. Nec




</p></section><notes><section class="footnotes"><ul><li class="note" id="note_LCL315_186_1"><a class="footnoteCrossrefLink" href="#target_note_LCL315_186_1" title="Click to highlight in text"><sup class="lineRef">1</sup><span class="italic">eratque,</span> Haupt; <span class="italic">atque,</span> V.</a></li><script type="text/javascript">document.getElementById('note_LCL315_186_1').style.display = "none";</script><li class="note" id="note_LCL315_186_2"><a class="footnoteCrossrefLink" href="#target_note_LCL315_186_2" title="Click to highlight in text"><sup class="lineRef">2</sup><span class="italic">tulerat . . . sciret,</span> added in G; <span class="italic">culmen ex uelut,</span> V (<span class="italic">euexit,</span> V<sup>3</sup>).</a></li><script type="text/javascript">document.getElementById('note_LCL315_186_2').style.display = "none";</script></ul></section></notes></section>