<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

imperatore cum lucis exordio, fumus vel vis quaedam turbinata pulveris apparebat, ut opinari daretur asinorum esse greges agrestium, quorum multitudo in tractibus est illis innumera, ideo simul incedens, ut constipatione densa feroces leonum frustrentur assultus.</p>
<p>6. Quidam arbitrabantur, Arsacen ac<a class="footnoteLink" href="#note_LCL315_474_1" id="target_note_LCL315_474_1"><sup>1</sup></a> duces adventare iam nostros, rumoribus percitos, quod imperator Ctesiphonta magnis viribus oppugnaret,
non nulli Persas nobis viantibus incubuisse firmabant.</p>
<p>7. Ideo inter haec ita ambigua, nequid adversum accideret, revocantibus agmina classicis, in valle graminea prope rivum, multiplicato scutorum ordine in orbiculatam figuram metatis tutius quievimus castris. Nec enim ad usque vesperam, aere concreto, discerni potuit quidnam esset, quod squalidius videbatur.</p>
</section>
<section class="div2">
<h2><span class="ac">Liber XXV</span></h2>
<h3><span class="bold">1.</span> <span class="italic">Persae Romanos iter facientes adorti, fortiter reprimuntur.</span></h3>
<p>1. Et hanc quidem noctem nullo siderum fulgore splendentem, ut solet in artis rebus et dubiis, exegimus,
nec sedere quoquam auso, nec flectere in quietem
lumina prae timore. Ubi vero primum dies inclaruit, radiantes loricae limbis circumdatae

</p></section><notes><section class="footnotes"><ul><li class="note" id="note_LCL315_474_1"><a class="footnoteCrossrefLink" href="#target_note_LCL315_474_1" title="Click to highlight in text"><sup class="lineRef">1</sup><span class="italic">Arsacen et,</span> Van der Hoeven (<span class="italic">ac,</span> Kellerbauer, Haupt); <span class="italic">Saracenos,</span> Val.; <span class="italic">sacenae duces,</span> V.</a></li><script type="text/javascript">document.getElementById('note_LCL315_474_1').style.display = "none";</script></ul></section></notes></section>