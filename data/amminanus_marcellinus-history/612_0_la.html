<section class="div1 language" lang="la"><header><hgroup><h1>Valentinianus et Valens</h1></hgroup></header><section class="div2">
<p>2. Erat Thraciarum descriptio facilis, si veteres concinerent stili, quorum obscura varietas, quoniam opus veritatem professum non iuvat, sufficiet ea quae vidisse meminimus expedire.</p>
<p>3. Has terras immensa quondam camporum placiditate aggerum-que altitudine fuisse porrectas, Homeri perennis auctoritas docet, aquilonem et zephyrum ventos exinde flare fingentis, quod aut fabulosum est, aut tractus antehac diffusi latissime, destinatique nationibus
feris, cuncti Thraciarum vocabulo censebantur.</p>
<p>4. Et partem earum habitavere Scordisci, longe nunc ab eisdem provinciis disparati, saevi quondam et truces, et<a class="footnoteLink" href="#note_LCL331_22_1" id="target_note_LCL331_22_1"><sup>1</sup></a> (ut antiquitas docet), hostiis captivorum Bellonae litantes et Marti, humanumque sanguinem in ossibus capitum cavis bibentes avidius, quorum asperitate post multiplices pugnarum aerumnas saepe res Romana vexata postremo omnem amisit exercitum, cum rectore.</p>
<p>5. Sed (ut nunc cernimus), eadem loca, formata in cornuti sideris modum, effingunt theatri faciem speciosam. Cuius in summitate occidentali montibus praeruptis densetae<a class="footnoteLink" href="#note_LCL331_22_2" id="target_note_LCL331_22_2"><sup>2</sup></a> Succorum patescunt angustiae, Thracias dirimentes et Daciam.</p>
<p>6. Partem vero sinistram, arctois obnoxiam stellis, Haemimontanae celsitudines claudunt, et Hister, qua Romanum







</p></section><notes><section class="footnotes"><ul><li class="note" id="note_LCL331_22_1"><a class="footnoteCrossrefLink" href="#target_note_LCL331_22_1" title="Click to highlight in text"><sup class="lineRef">1</sup><span class="italic">et truces et ut,</span> Her.; <span class="italic">et truces ut,</span> EAG; <span class="italic">atrocitate, ut,</span> Pet.; <span class="italic">et trucetas aut,</span> V.</a></li><script type="text/javascript">document.getElementById('note_LCL331_22_1').style.display = "none";</script><li class="note" id="note_LCL331_22_2"><a class="footnoteCrossrefLink" href="#target_note_LCL331_22_2" title="Click to highlight in text"><sup class="lineRef">2</sup><span class="italic">densetae,</span> C. F. W. M.;
<span class="italic">densitate,</span> vulgo; <span class="italic">densita et,</span> V.</a></li><script type="text/javascript">document.getElementById('note_LCL331_22_2').style.display = "none";</script></ul></section></notes></section>