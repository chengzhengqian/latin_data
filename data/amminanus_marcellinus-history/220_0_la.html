<section class="div1 language" lang="la"><header><hgroup><h1>XVIII</h1></hgroup></header><section class="div2"><p class="noindent">

mater dum imminentium hostium terrore percita fugeret, impeditior trepidando reliquerat solum. Hunc dum imperatu ducis miseratione<a class="footnoteLink" href="#note_LCL300_440_1" id="target_note_LCL300_440_1"><sup>1</sup></a> commoti, impositum equo, prae me ferens ad civitatem reduco, circumvallato murorum ambitu praedatores latius vagabantur.</p>
<p>11. Et quia me obsidionales aerumnae terrebant, intra semiclausam posticam exposito puero, nostrorum agmen agilitate volucri repetebam exanimis, nec multum afuit<a class="footnoteLink" href="#note_LCL300_440_2" id="target_note_LCL300_440_2"><sup>2</sup></a> quin caperer.</p>
<p>12. Nam cum Abdigildum<a class="footnoteLink" href="#note_LCL300_440_3" id="target_note_LCL300_440_3"><sup>3</sup></a> quendam tribunum, fugientem cum calone ala sequeretur hostilis, lapsoque per fugam domino servum deprehensum, cum ego rapido ictu transirem, interrogassent, quisnam provectus<a class="footnoteLink" href="#note_LCL300_440_4" id="target_note_LCL300_440_4"><sup>4</sup></a> sit iudex, audissentque Ursicinum paulo ante urbem ingressum, montem Izalam petere; occiso indice in unum quaesiti complures nos irrequietis cursibus sectabantur.</p>
<p>13. Quos cum iumenti agilitate praegressus, apud Amudin munimentum infirmum, dispersis per pabulum equis, recubantes nostros securius invenissem, porrecto extentius brachio, et summitatibus sagi contortis elatius, adesse hostes signo solito demonstrabam, eisdemque iunctus impetu communi ferebar, equo iam fatiscente.</p>
<p>14. Terrebat autem nos plenilunium noctis, et planities supina camporum, nulla (si occupasset artior casus,) latibula praebere sufficiens,




</p></section><notes><section class="footnotes"><ul><li class="note" id="note_LCL300_440_1"><a class="footnoteCrossrefLink" href="#target_note_LCL300_440_1" title="Click to highlight in text"><sup class="lineRef">1</sup><span class="italic">miseratione</span>, Her.; <span class="italic">miserati</span>, V.</a></li><script type="text/javascript">document.getElementById('note_LCL300_440_1').style.display = "none";</script><li class="note" id="note_LCL300_440_2"><a class="footnoteCrossrefLink" href="#target_note_LCL300_440_2" title="Click to highlight in text"><sup class="lineRef">2</sup><span class="italic">afuit</span>, Bentley, C. F. W. Müller, Haupt; <span class="italic">fuit</span>, V (def. Löfstedt, Pighi).</a></li><script type="text/javascript">document.getElementById('note_LCL300_440_2').style.display = "none";</script><li class="note" id="note_LCL300_440_3"><a class="footnoteCrossrefLink" href="#target_note_LCL300_440_3" title="Click to highlight in text"><sup class="lineRef">3</sup><span class="italic">Abdigildum</span>, Her.; <span class="italic">Abdigidum</span>, G; <span class="italic">abdigitdum</span>, V.</a></li><script type="text/javascript">document.getElementById('note_LCL300_440_3').style.display = "none";</script><li class="note" id="note_LCL300_440_4"><a class="footnoteCrossrefLink" href="#target_note_LCL300_440_4" title="Click to highlight in text"><sup class="lineRef">4</sup><span class="italic">provectus</span>, Val.; <span class="italic">profectus</span>, V.</a></li><script type="text/javascript">document.getElementById('note_LCL300_440_4').style.display = "none";</script></ul></section></notes></section>