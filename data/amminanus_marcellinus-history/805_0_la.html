<section class="div1 language" lang="la"><header><hgroup><h1>Valens Gratianus Valentinianus II</h1></hgroup></header><section class="div2"><p class="noindent">

obsecravit imperatorem legatis propere missis.</p>
<p>13. Quibus (ut communi rei conducere videbatur) repudiatis,
et quid capesserent anxiis, Athanarichus paria pertimescens abscessit, memor Valentem dudum
cum foederaretur concordia despexisse, affirmantem
se religione devinctum, ne calcaret solum aliquando Romanum, hacque causatione, principem firmare pacem in medio flumine coegisse: quam simultatem veritus, ut adhuc durantem, ad Caucalandensem locum altitudine silvarum inaccessum et montium, cum suis omnibus declinavit, Sarmatis inde extrusis.</p>
<h3><span class="bold">5.</span> <span class="italic">Theruingi fame et inopia pressi ac pessime habiti, ducibus Alavivo et Fritigerno a Valente deficiunt, ac Lupicinum cum suis fundunt,</span></h3>
<p>1. At vero Theruingi, iam dudum transire permissi, prope ripas etiam tum vagabantur, duplici impedimento adstricti, quod ducum dissimultione perniciosa,
nec victui congruis sunt adiuti, et tenebantur consulto nefandis nundinandi commerciis,</p>
<p>2. Quo intellecto, ad perfidiam instantium malorum subsidium
verti<a class="footnoteLink" href="#note_LCL331_408_1" id="target_note_LCL331_408_1"><sup>1</sup></a> mussabant, et Lupicinus ne iam deficerent
pertimescens, eos admotis militibus adigebat
ocius proficisci.</p>
</section><notes><section class="footnotes"><ul><li class="note" id="note_LCL331_408_1"><a class="footnoteCrossrefLink" href="#target_note_LCL331_408_1" title="Click to highlight in text"><sup class="lineRef">1</sup><span class="italic">uerti,</span> Pet.; <span class="italic">uertendi,</span> WE, Val.; <span class="italic">uerter di,</span> V.</a></li><script type="text/javascript">document.getElementById('note_LCL331_408_1').style.display = "none";</script></ul></section></notes></section>