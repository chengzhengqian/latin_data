<section class="div1 language" lang="la"><header><hgroup><h1>Constantius et Gallus</h1></hgroup></header><section class="div2">
<p>suspensis passibus iniectantes in scaphas, eisdem<a class="footnoteLink" href="#note_LCL300_14_1" id="target_note_LCL300_14_1"><sup>1</sup></a> nihil opinantibus assistebant, et incendente aviditate saevitiam, ne cedentium quidem ulli parcendo, obtruncatis omnibus merces opimas vel utiles nullis repugnantibus avertebant.</p>
<p>3. Haecque non diu sunt perpetrata. Cognitis enim pilatorum caesorumque funeribus, nemo deinde ad has stationes appulit navem, sed ut Scironis praerupta letalia declinantes, litoribus Cypriis contigui navigabant, quae Isauriae scopulis sunt controversa.</p>
<p>4. Procedente igitur mox tempore cum adventicium nihil inveniretur, relicta ora maritima, in Lycaoniam annexam Isauriae se contulerunt, ibique densis intersaepientes<a class="footnoteLink" href="#note_LCL300_14_2" id="target_note_LCL300_14_2"><sup>2</sup></a> itinera praetenturis, provincialium et viatorum opibus pascebantur.</p>
<p>5. Excitavit hic ardor milites per municipia plurima, quae eisdem conterminant, dispositos et castella, et quisque serpentes latius pro viribus repellere moliens, nunc globis confertos, aliquotiens et dispersos, multitudine superabatur vigenti,<a class="footnoteLink" href="#note_LCL300_14_3" id="target_note_LCL300_14_3"><sup>3</sup></a> quae nata et educata inter editos recurvosque ambitus montium, eos ut loca plana persultat et mollia, missilibus obvios eminus lacessens et ululatu truci perterrens.</p>
<p>6. Coactique aliquotiens nostri pedites ad eos persequendos scandere clivos sublimes,





</p></section><notes><section class="footnotes"><ul><li class="note" id="note_LCL300_14_1"><a class="footnoteCrossrefLink" href="#target_note_LCL300_14_1" title="Click to highlight in text"><sup class="lineRef">1</sup><span class="italic">eisdem enim</span>, V; <span class="italic">enim</span> del ‘W,’ Lit. Centralblatt, 1871, Col. 1084; <span class="italic">e. sensim</span>, Eyssen.; <span class="italic">e navi</span>, Traube.</a></li><script type="text/javascript">document.getElementById('note_LCL300_14_1').style.display = "none";</script><li class="note" id="note_LCL300_14_2"><a class="footnoteCrossrefLink" href="#target_note_LCL300_14_2" title="Click to highlight in text"><sup class="lineRef">2</sup><span class="italic">intersaepientis</span>, Lind.; <span class="italic">intercipientes</span>, Traube; <span class="italic">interasipientes</span>, V.</a></li><script type="text/javascript">document.getElementById('note_LCL300_14_2').style.display = "none";</script><li class="note" id="note_LCL300_14_3"><a class="footnoteCrossrefLink" href="#target_note_LCL300_14_3" title="Click to highlight in text"><sup class="lineRef">3</sup><span class="italic">uigenti</span>, Pet., Clark; <span class="italic">ingenti</span> (originally <span class="italic">ingentis</span>), V.</a></li><script type="text/javascript">document.getElementById('note_LCL300_14_3').style.display = "none";</script></ul></section></notes></section>