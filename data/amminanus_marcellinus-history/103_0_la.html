<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

nitebatur.</p>
<p>5. Et nequa interveniat mora, adhibitis cataphractariis solis et ballistariis, parum ad tuendum rectorem idoneis, percurso eodem itinere, Autosudorum pervenit.</p>
<p>6. Ubi brevi (sicut solebat) otio cum milite recreatus, ad Tricasinos tendebat, et barbaros in se catervatim ruentes partim, cum timeret ut ampliores, confertis lateribus observabat, alios occupatis habilibus locis, decursu facili proterens, non nullos pavore traditos cepit, residuos in curam celeritatis omne quod poterant conferentes, quia sequi non valebat, gravitate praepeditus armorum, innocuos abire perpessus est.</p>
<p>7. Proinde certiore iam spe ad resistendum ingruentibus confirmatus, per multa discrimina venit Tricasas, adeo insperatus, ut eo portas paene pulsante, diffusae multitudinis barbarae metu, aditus urbis non sine anxia panderetur ambage.</p>
<p>8. Et paulisper moratus, dum fatigato consulit militi, civitatem Remos, nihil prolatandum existimans, petit, ubi in unum congregatum exercitum vehentem unius mensis cibaria<a class="footnoteLink" href="#note_LCL300_206_1" id="target_note_LCL300_206_1"><sup>1</sup></a> iusserat operiri praesentiam suam; cui praesidebat Ursicini successor Marcellus, et ipse Ursicinus, ad usque expeditionis finem agere praeceptus eisdem in locis.</p>
<p>9. Post variatas itaque sententias




</p></section><notes><section class="footnotes"><ul><li class="note" id="note_LCL300_206_1"><a class="footnoteCrossrefLink" href="#target_note_LCL300_206_1" title="Click to highlight in text"><sup class="lineRef">1</sup><span class="italic">mensis cibaria</span>, added by Val., <span class="italic">unius</span> by Nov√°k (in lac. 18 letters).</a></li><script type="text/javascript">document.getElementById('note_LCL300_206_1').style.display = "none";</script></ul></section></notes></section>