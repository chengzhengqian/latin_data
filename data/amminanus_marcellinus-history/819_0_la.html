<section class="div1 language" lang="la"><header><hgroup><h1>Valens Gratianus Valentinianus II</h1></hgroup></header><section class="div2"><p class="noindent">

cunctis utilibus ad vivendum in civitates validas comportatis, quarum nullam etiam tum circumsedere conati sunt, haec et similia machinari penitus ignorantes.</p>
<p>2. Post quae repetivit Gallias Richomeres, ob maiorem proeliorum fremitum, qui sperabatur,
inde adminicula perducturus. Haec Gratiano quater et Merobaude consulibus agebantur, anno in autumnum vergente.</p>
<p>3. Inter quae Valens audito lugubri bellorum direptionumque eventu, Saturninum equestris exercitus ad tempus cura commissa, suppetias Traiano ferentem misit et Profuturo.</p>
<p>4. Forteque eisdem diebus, per Scythiae regiones et Moesiae omnibus quae poterant mandi consumptis, feritate urgente pariter et inopia erumpere<a class="footnoteLink" href="#note_LCL331_436_1" id="target_note_LCL331_436_1"><sup>1</sup></a> barbari molibus magnis ardebant. Hocque saepe temptato, cum obruerentur vigore nostrorum, per asperitates scruposas valide resistentium, adacti necessitate postrema, Hunorum et Halanorum aliquos ad societatem spe praedarum ingentium adsciverunt.</p>
<p>5. Quo cognito Saturninus (iam enim aderat, et praetenturas stationesque disponebat agrarias<a class="footnoteLink" href="#note_LCL331_436_2" id="target_note_LCL331_436_2"><sup>2</sup></a>), paulatim colligens suos, digredi parabat consilio non absurdo: ne subita multitudo, ut amnis immani pulsu<a class="footnoteLink" href="#note_LCL331_436_3" id="target_note_LCL331_436_3"><sup>3</sup></a> undarum obicibus ruptis emissus, convelleret levi negotio cunctos, suspecta loca acutius





</p></section><notes><section class="footnotes"><ul><li class="note" id="note_LCL331_436_1"><a class="footnoteCrossrefLink" href="#target_note_LCL331_436_1" title="Click to highlight in text"><sup class="lineRef">1</sup><span class="italic">erumpere</span> added by Val., Her.; <span class="italic">inopiae barbarique,</span> V.</a></li><script type="text/javascript">document.getElementById('note_LCL331_436_1').style.display = "none";</script><li class="note" id="note_LCL331_436_2"><a class="footnoteCrossrefLink" href="#target_note_LCL331_436_2" title="Click to highlight in text"><sup class="lineRef">2</sup><span class="italic">agrarias,</span> the last word of fol. 200<sup>v</sup> of V; the next one is lost, but is made up from the later MSS.; see Clark’s app. crit.</a></li><script type="text/javascript">document.getElementById('note_LCL331_436_2').style.display = "none";</script><li class="note" id="note_LCL331_436_3"><a class="footnoteCrossrefLink" href="#target_note_LCL331_436_3" title="Click to highlight in text"><sup class="lineRef">3</sup><span class="italic">ut amnis inmani pulsu,</span> Novák; <span class="italic">ut inmani pulsu,</span> Clark; <span class="italic">ut inmanis pulsis,</span> MSS. (<span class="italic">pulsus,</span> E<sup>2</sup>A; T omits <span class="italic">ut</span>).</a></li><script type="text/javascript">document.getElementById('note_LCL331_436_3').style.display = "none";</script></ul></section></notes></section>