<section class="div1 language" lang="la"><header><hgroup><h1>Constantius et Gallus</h1></hgroup></header><section class="div2"><p class="noindent">

intromissa, insidias ei latenter obtendi prodiderat a militibus obscurissimis. Quam Constantina exultans, ut in tuto iam locata mariti salute, muneratam vehiculoque impositam per regiae ianuas emisit in publicum, ut his illecebris alios quoque ad indicanda proliceret paria vel maiora.</p>
<p>5. Post haec Gallus Hierapolim profecturus, ut expeditioni specie tenus adesset, Antiochensi plebi suppliciter obsecranti, ut inediae dispelleret metum, quae per multas difficilisque causas affore iam sperabatur, non ut mos est principibus, quorum diffusa potestas localibus subinde medetur aerumnis, disponi quicquam statuit, vel ex provinciis alimenta transferri conterminis, sed consularem Syriae Theophilum prope adstantem, ultima metuenti multitudini dedit, id<a class="footnoteLink" href="#note_LCL300_54_1" id="target_note_LCL300_54_1"><sup>1</sup></a> assidue replicando, quod invito rectore, nullus egere poterit victu.</p>
<p>6. Auxerunt haec vulgi sordidioris audaciam; et cum ingravesceret penuria commeatuum, famis et furoris impulsu, Eubuli cuiusdam inter suos clari domum ambitiosam ignibus subditis inflammavit, rectoremque ut sibi iudicio imperiali addictum, calcibus incessens et pugnis, conculcans seminecem laniatu miserando discerpsit. Post cuius lacrimosum interitum, in unius exitio quisque</p>
</section><notes><section class="footnotes"><ul><li class="note" id="note_LCL300_54_1"><a class="footnoteCrossrefLink" href="#target_note_LCL300_54_1" title="Click to highlight in text"><sup class="lineRef">1</sup><span class="italic">dedit id</span>, Eyssen.; <span class="italic">dediti</span>, V.</a></li><script type="text/javascript">document.getElementById('note_LCL300_54_1').style.display = "none";</script></ul></section></notes></section>