<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2">
<p>6. Parabantur nihilo minus externorum atque civilium instrumenta bellorum, et augebatur turmarum
equestrium numerus, parique studio supplementa
legionibus scripta sunt, indictis per provincias tirociniis, omnisque ordo et professio vexabatur, vestem armaque exhibens et tormenta, aurum quin etiam et argentum, multiplicisque rei cibariae copias, et diversa genera iumentorum.</p>
<p>7. Et quia a<a class="footnoteLink" href="#note_LCL315_120_1" id="target_note_LCL315_120_1"><sup>1</sup></a> Persarum rege ad sua ob<a class="footnoteLink" href="#note_LCL315_120_2" id="target_note_LCL315_120_2"><sup>2</sup></a> difficultatem hiberni temporis aegre contruso, reserata caeli temperie validior impetus timebatur, ad Transtigritanos reges et satrapas legati cum muneribus missi sunt amplis, monituri cunctos et hortaturi, nostra sentire, et nihil fallax temptare vel fraudulentum.</p>
<p>8. Ante omnia tamen Arsaces et Meribanes, Armeniae et Hiberiae reges, cultu ambitioso indumentorum emercabantur,
et multiformibus donis, damna Romanis negotiis<a class="footnoteLink" href="#note_LCL315_120_3" id="target_note_LCL315_120_3"><sup>3</sup></a> illaturi, si rebus tum etiam dubiis descivissent
ad Persas.</p>
<p>9. Inter tot urgentia, Hermogene
defuncto, ad praefecturam promovetur Helpidius,
ortus in Paphlagonia, aspectu vilis et lingua, sed simplicioris ingenii, incruentus et mitis, adeo ut cum ei coram innocentem quendam torquere Constantius praecepisset, aequo animo abrogari sibi potestatem oraret,<a class="footnoteLink" href="#note_LCL315_120_4" id="target_note_LCL315_120_4"><sup>4</sup></a> haecque potioribus aliis ex sententia principis agenda permitti.</p>
</section><notes><section class="footnotes"><ul><li class="note" id="note_LCL315_120_1"><a class="footnoteCrossrefLink" href="#target_note_LCL315_120_1" title="Click to highlight in text"><sup class="lineRef">1</sup><span class="italic">a,</span> W<sup>2</sup>, Momm.; V omits.</a></li><script type="text/javascript">document.getElementById('note_LCL315_120_1').style.display = "none";</script><li class="note" id="note_LCL315_120_2"><a class="footnoteCrossrefLink" href="#target_note_LCL315_120_2" title="Click to highlight in text"><sup class="lineRef">2</sup><span class="italic">ad sua ob,</span> Novák; <span class="italic">ob,</span> G; <span class="italic">ad,</span> V (<span class="italic">ad—con,</span> in <span class="italic">contruso</span> added by V<sup>2</sup> in margin).</a></li><script type="text/javascript">document.getElementById('note_LCL315_120_2').style.display = "none";</script><li class="note" id="note_LCL315_120_3"><a class="footnoteCrossrefLink" href="#target_note_LCL315_120_3" title="Click to highlight in text"><sup class="lineRef">3</sup><span class="italic">Romanis negotiis,</span> transposui, c.c.</a></li><script type="text/javascript">document.getElementById('note_LCL315_120_3').style.display = "none";</script><li class="note" id="note_LCL315_120_4"><a class="footnoteCrossrefLink" href="#target_note_LCL315_120_4" title="Click to highlight in text"><sup class="lineRef">4</sup><span class="italic">oraret,</span> Lind.; <span class="italic">orabat,</span> V.</a></li><script type="text/javascript">document.getElementById('note_LCL315_120_4').style.display = "none";</script></ul></section></notes></section>