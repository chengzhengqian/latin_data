<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

redite iam nunc ad sedes nihil visuri (quia displicet) transalpinum. Hocque apud Augustum, capacem rationis et prudentissimum, ego competenti satisfactione purgabo.”</p>
<p>17. Conclamabatur post haec ex omni parte nihilo minus, uno parique ardore nitentibus universis, maximoque contentionis fragore, probrosis<a class="footnoteLink" href="#note_LCL315_26_1" id="target_note_LCL315_26_1"><sup>1</sup></a> conviciis mixto, Caesar assentire coactus est. Impositusque scuto pedestri, et sublatius eminens, nullo silente, Augustus renuntiatus, iubebatur diadema proferre, negansque umquam habuisse, uxoris colli decus<a class="footnoteLink" href="#note_LCL315_26_2" id="target_note_LCL315_26_2"><sup>2</sup></a> vel capitis poscebatur.</p>
<p>18. Eoque affirmante, primis auspiciis non congruere aptari muliebri mundo, equi phalera<a class="footnoteLink" href="#note_LCL315_26_3" id="target_note_LCL315_26_3"><sup>3</sup></a> quaerebatur,<a class="footnoteLink" href="#note_LCL315_26_4" id="target_note_LCL315_26_4"><sup>4</sup></a> uti coronatus speciem saltem obscuram, superioris praetenderet potestatis. Sed cum id quoque turpe esse asseveraret, Maurus nomine quidam, postea comes, qui rem male gessit apud Succorum angustias, Petulantium<a class="footnoteLink" href="#note_LCL315_26_5" id="target_note_LCL315_26_5"><sup>5</sup></a> tunc hastatus, abstractum sibi torquem, quo ut draconarius utebatur, capiti Iuliani imposuit confidenter, qui trusus ad necessitatem extremam, iamque periculum praesens vitare non posse advertens, si reniti perseverasset, quinos omnibus aureos, argentique singula pondo promisit.</p>
</section><notes><section class="footnotes"><ul><li class="note" id="note_LCL315_26_1"><a class="footnoteCrossrefLink" href="#target_note_LCL315_26_1" title="Click to highlight in text"><sup class="lineRef">1</sup><span class="italic">probrosis,</span> Clark; <span class="italic">probros,</span> V.</a></li><script type="text/javascript">document.getElementById('note_LCL315_26_1').style.display = "none";</script><li class="note" id="note_LCL315_26_2"><a class="footnoteCrossrefLink" href="#target_note_LCL315_26_2" title="Click to highlight in text"><sup class="lineRef">2</sup><span class="italic">decus,</span> added by Her. (cf. <span class="italic">Aen.</span> x. 135), Pet.; V omits without lac.</a></li><script type="text/javascript">document.getElementById('note_LCL315_26_2').style.display = "none";</script><li class="note" id="note_LCL315_26_3"><a class="footnoteCrossrefLink" href="#target_note_LCL315_26_3" title="Click to highlight in text"><sup class="lineRef">3</sup><span class="italic">falera,</span> V<sup>2</sup>EBG; <span class="italic">phalerae,</span> V, Gardt., Novák.</a></li><script type="text/javascript">document.getElementById('note_LCL315_26_3').style.display = "none";</script><li class="note" id="note_LCL315_26_4"><a class="footnoteCrossrefLink" href="#target_note_LCL315_26_4" title="Click to highlight in text"><sup class="lineRef">4</sup><span class="italic">quaerebatur,</span> V; <span class="italic">quaerebantur,</span> Gardt., Novák.</a></li><script type="text/javascript">document.getElementById('note_LCL315_26_4').style.display = "none";</script><li class="note" id="note_LCL315_26_5"><a class="footnoteCrossrefLink" href="#target_note_LCL315_26_5" title="Click to highlight in text"><sup class="lineRef">5</sup><span class="italic">Petulantium,</span> Lind.; <span class="italic">speculantium,</span> V.</a></li><script type="text/javascript">document.getElementById('note_LCL315_26_5').style.display = "none";</script></ul></section></notes></section>