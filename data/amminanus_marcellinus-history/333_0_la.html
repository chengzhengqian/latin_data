<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

haec lenior solito, “Desinite” ait “urgere hominem ut existimo sontem, sed nondum aperte convictum, et mementote quod, siquid admisit huius modi, sub obtutibus meis conscientiae ipsius sententia punietur, quam latere non poterit,” et ita discessum est.</p>
<p>3. Postridie ludis Circensibus idem ex adverso imperatoris (ubi consueverat) spectans, repentino clamore sublato, cum certamen opinatum emitteretur,
diffractis cancellis, quibus una cum pluribus incumbebat, cunctis cum eo in vanum excussis laesisque leviter paucis, interna compage disrupta, efflasse spiritum repertus est<a class="footnoteLink" href="#note_LCL315_118_1" id="target_note_LCL315_118_1"><sup>1</sup></a> solus, unde Constantius
ut<a class="footnoteLink" href="#note_LCL315_118_2" id="target_note_LCL315_118_2"><sup>2</sup></a> futurorum quoque praescius exsultabat.</p>
<p>4. Eodem tempore Faustinam nomine sortitus est coniugem, amissa iam pridem Eusebia, cuius fratres erant Eusebius et Hypatius consulares, corporis morumque
pulchritudine pluribus antistante, et in culmine tam celso humana, cuius favore iustissimo exemptum periculis, declaratumque Caesarem rettulimus
Iulianum.</p>
<p>5. Habita est eisdem diebus etiam Florentii ratio, e Galliis novitatis metu digressi, et Anatolio recens mortuo praefecto praetorio per Illyricum, ad eius mittitur locum, cumque Tauro itidem praefecto praetorio
per Italiam, amplissimi suscepit insignia magistratus.</p>
</section><notes><section class="footnotes"><ul><li class="note" id="note_LCL315_118_1"><a class="footnoteCrossrefLink" href="#target_note_LCL315_118_1" title="Click to highlight in text"><sup class="lineRef">1</sup><span class="italic">est,</span> added in A.</a></li><script type="text/javascript">document.getElementById('note_LCL315_118_1').style.display = "none";</script><li class="note" id="note_LCL315_118_2"><a class="footnoteCrossrefLink" href="#target_note_LCL315_118_2" title="Click to highlight in text"><sup class="lineRef">2</sup><span class="italic">ut,</span> added by C. F. W. M.</a></li><script type="text/javascript">document.getElementById('note_LCL315_118_2').style.display = "none";</script></ul></section></notes></section>