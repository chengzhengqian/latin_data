<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

palantem subitus occupavit excursus, et tectis combustis,
redit cum incolumibus cunctis, quos duxerat secum, itidemque apud Acincum moratus, autumno praecipiti, per tractus conglaciari frigoribus assuetos, commoda quaerebat hiberna, nullaque sedes idonea reperiri praeter Savariam<a class="footnoteLink" href="#note_LCL331_344_1" id="target_note_LCL331_344_1"><sup>1</sup></a> poterat, quamvis eo invalidam tempore, assiduisque malis afflictam.</p>
<p>15. Unde hoc, etiam si magni intererat, paulisper sequestrato, impigre motus, peragrata fluminis ripa, castrisque praesidio competenti munitis atque castellis, Bregitionem pervenit, ibique diu compositum ad quietem principis fatum sortem denuntiabat ei supremam, prodigiis<a class="footnoteLink" href="#note_LCL331_344_2" id="target_note_LCL331_344_2"><sup>2</sup></a> ingerentibus multis.</p>
<p>16. Namque diebus ante paucissimis, ruinas fortunarum indicantia celsarum, arsere crinita sidera cometarum, quorum originem supra docuimus. Ante apud Sirmium
repentino fragore nubium fulmen excussum, palatii et curiae partem incendit et fori, et apud Savariam<a class="footnoteLink" href="#note_LCL331_344_3" id="target_note_LCL331_344_3"><sup>3</sup></a> eodem adhuc constituto, bubo culminibus regii lavacri insidens, occentansque funebria, nulla iacientium sagittas et lapides contemplabili dextera cadere potuit, certatim licet ardenti studio petebatur.</p>
<p>17. Item cum ab urbe praedicta tenderet ad procinctum,
per portam voluit unde introiit exire, ut omen colligeret, quod cito remeabit ad Gallias.










</p></section><notes><section class="footnotes"><ul><li class="note" id="note_LCL331_344_1"><a class="footnoteCrossrefLink" href="#target_note_LCL331_344_1" title="Click to highlight in text"><sup class="lineRef">1</sup><span class="italic">Sauariam,</span> Her.; <span class="italic">sabariam,</span> V.</a></li><script type="text/javascript">document.getElementById('note_LCL331_344_1').style.display = "none";</script><li class="note" id="note_LCL331_344_2"><a class="footnoteCrossrefLink" href="#target_note_LCL331_344_2" title="Click to highlight in text"><sup class="lineRef">2</sup><span class="italic">prodigiis,</span> V;
<span class="italic">prodigiis se,</span> Pet.</a></li><script type="text/javascript">document.getElementById('note_LCL331_344_2').style.display = "none";</script><li class="note" id="note_LCL331_344_3"><a class="footnoteCrossrefLink" href="#target_note_LCL331_344_3" title="Click to highlight in text"><sup class="lineRef">3</sup><span class="italic">Sauariam,</span> Her.; <span class="italic">Sabariam,</span> EG;
<span class="italic">suariam</span>, V.</a></li><script type="text/javascript">document.getElementById('note_LCL331_344_3').style.display = "none";</script></ul></section></notes></section>