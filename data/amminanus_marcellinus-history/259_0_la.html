<section class="div1 language" lang="la"><header><hgroup><h1>XVIII</h1></hgroup></header><section class="div2"><p class="noindent">

voluntate vel venisse vel abisse hominem clamitantes.</p>
<p>7. Qui proditoris<a class="footnoteLink" href="#note_LCL300_518_1" id="target_note_LCL300_518_1"><sup>1</sup></a> metuens crimen, impendioque sollicitus, ne transitione perfugae uxor eius superesse doceretur et tractari piissime, per simulationem matrimonium alterius splendidae virginis affectavit. Et velut paraturus necessaria convivio nuptiali, egressus ad villam octavo lapide ab urbe distantem, concito equo ad Persarum vastatorium globum, quem didicerat adventare, confugit, susceptusque aventer, qui esset ex his cognitus quae loquebatur, Tamsapori post diem traditur quintum, perque eum regi oblatus, opibus et necessitudine omni recuperata cum coniuge, quam paucos post menses amiserat, erat<a class="footnoteLink" href="#note_LCL300_518_2" id="target_note_LCL300_518_2"><sup>2</sup></a> secundi loci post Antoninum, ut ait poeta praeclarus “longo proximus intervallo.”</p>
<p>8. Ille enim ingenio et usu rerum diuturno firmatus, consiliis validis sufficiebat in cuncta quae conabatur, hic natura simplicior, nominis tamen itidem pervulgati. Et haec quidem haut diu postea contigerunt.</p>
<p>9. Rex vero licet securitatem praeferens<a class="footnoteLink" href="#note_LCL300_518_3" id="target_note_LCL300_518_3"><sup>3</sup></a> vultu, exultansque specie tenus urbis excidio videbatur, profundo tamen animi graviter aestuabat, reputans in obsidionalibus malis saepe luctuosas se pertulisse iacturas multoque ampliores se ipsum populos perdidisse, quam e nostris ceperat vivos, vel certe per diversas fuderat pugnas, ut apud Nisibin aliquotiens evenit, et Singaram, parique modo cum septuaginta





</p></section><notes><section class="footnotes"><ul><li class="note" id="note_LCL300_518_1"><a class="footnoteCrossrefLink" href="#target_note_LCL300_518_1" title="Click to highlight in text"><sup class="lineRef">1</sup><span class="italic">proditoris</span>, W<sup>2</sup>, Lind.; <span class="italic">proditores</span>, V.</a></li><script type="text/javascript">document.getElementById('note_LCL300_518_1').style.display = "none";</script><li class="note" id="note_LCL300_518_2"><a class="footnoteCrossrefLink" href="#target_note_LCL300_518_2" title="Click to highlight in text"><sup class="lineRef">2</sup><span class="italic">amiserat, erat</span>, Her.; <span class="italic">amisit, erat</span>, Val.; <span class="italic">amiserat</span>, V.</a></li><script type="text/javascript">document.getElementById('note_LCL300_518_2').style.display = "none";</script><li class="note" id="note_LCL300_518_3"><a class="footnoteCrossrefLink" href="#target_note_LCL300_518_3" title="Click to highlight in text"><sup class="lineRef">3</sup><span class="italic">praeferens</span>, Val., Bentley; <span class="italic">referens</span>, V<sup>2</sup> (<span class="italic">refens</span>, V).</a></li><script type="text/javascript">document.getElementById('note_LCL300_518_3').style.display = "none";</script></ul></section></notes></section>