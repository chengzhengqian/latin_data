<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

vero eminere inter praecipuas laudes, cum potestas, in gradu,<a class="footnoteLink" href="#note_LCL315_182_1" id="target_note_LCL315_182_1"><sup>1</sup></a> velut sub iugum missa nocendi saeviendi cupiditate et irascendi, in arce victoris animi tropaeum erexerit gloriosum.</p>
<p>15. Ut autem in externis bellis hic princeps fuit saucius et afflictus, ita prospere succedentibus pugnis civilibus tumidus, et intestinis ulceribus rei publicae sanie perfusus horrenda: quo pravo proposito magis quam recto vel usitato, triumphalis arcus ex clade provinciarum sumptibus magnis erexit in Galliis et Pannoniis, titulis gestorum affixis, se (quoad stare poterunt monumenta) lecturis.</p>
<p>16. Uxoribus et spadonum gracilentis vocibus et palatinis quibusdam nimium quantum addictus, ad singula eius verba plaudentibus, et quid ille aiat aut neget (ut assentiri possint) observantibus.</p>
<p>17. Augebat etiam amaritudinem temporum, flagitatorum rapacitas inexpleta, plus odiorum ei quam pecuniae conferentium. Hocque multis intolerantius videbatur, quod nec causam aliquando audivit,
nec provinciarum indemnitati prospexit, cum multiplicatis tributis et vectigalibus vexarentur. Eratque super his adimere facilis quae donabat.</p>
<p>18. Christianam religionem absolutam et simplicem
anili superstitione confundens, in qua scrutanda




</p></section><notes><section class="footnotes"><ul><li class="note" id="note_LCL315_182_1"><a class="footnoteCrossrefLink" href="#target_note_LCL315_182_1" title="Click to highlight in text"><sup class="lineRef">1</sup><span class="italic">iracunda,</span> Bent.; <span class="italic">invicto gradu,</span> Momm.; lac. indicated by Nov√°k; <span class="italic">leni gradu incedens,</span> E. Meurig Davies; <span class="italic">in gradu,</span> V.</a></li><script type="text/javascript">document.getElementById('note_LCL315_182_1').style.display = "none";</script></ul></section></notes></section>