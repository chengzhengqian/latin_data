<section class="div1 language" lang="la"><header><hgroup><h1>Valentinianus et Valens</h1></hgroup></header><section class="div2"><p class="noindent">

reperta cadavera peremptorum, efferatamque diu plebem aegre postea delenitam.</p>
<p>14. Neque ego abnuo, ostentationem rerum considerans
urbanarum, huius rei cupidos ob impetrandum
quod appetunt, omni contentione laterum iurgare<a class="footnoteLink" href="#note_LCL331_20_1" id="target_note_LCL331_20_1"><sup>1</sup></a> debere, cum id adepti, futuri sint ita securi, ut ditentur oblationibus matronarum, procedantque
vehiculis insidentes, circumspecte vestiti, epulas curantes profusas, adeo ut eorum convivia regales superent mensas.</p>
<p>15. Qui esse poterant beati re vera, si magnitudine urbis despecta, quam vitiis opponunt, ad imitationem antistitum quorundam
provincialium viverent, quos tenuitas edendi potandique parcissime, vilitas etiam indumentorum, et supercilia humum spectantia, perpetuo numini, verisque eius cultoribus, ut puros commendant, et verecundos. Hactenus deviasse sufficiet, nunc ad rerum ordines revertamur.</p>
<h3><span class="bold">4</span>. <span class="italic">Describuntur populi et VI provinciae Thraciarum, singularumque clarae urbes.</span></h3>
<p>1. Dum aguntur ante dicta per Gallias et Italiam, novi per Thracias exciti sunt procinctus. Valens enim ut consulto placuerat fratri, cuius regebatur arbitrio, arma concussit in Gothos, ratione iusta permotus, quod auxilia misere Procopio, civilia bella coeptanti. Ergo conveniet<a class="footnoteLink" href="#note_LCL331_20_2" id="target_note_LCL331_20_2"><sup>2</sup></a> pauca super harum origine regionum et situ transcurrere, per brevem excessum.</p>
</section><notes><section class="footnotes"><ul><li class="note" id="note_LCL331_20_1"><a class="footnoteCrossrefLink" href="#target_note_LCL331_20_1" title="Click to highlight in text"><sup class="lineRef">1</sup><span class="italic">iurgare,</span> V, rest. by Pet.; <span class="italic">iurgari,</span> EAG.</a></li><script type="text/javascript">document.getElementById('note_LCL331_20_1').style.display = "none";</script><li class="note" id="note_LCL331_20_2"><a class="footnoteCrossrefLink" href="#target_note_LCL331_20_2" title="Click to highlight in text"><sup class="lineRef">2</sup><span class="italic">conueniet,</span> C. F. W. M.; <span class="italic">conuenit,</span> EAGV<sup>3</sup>; <span class="italic">con,</span> V.</a></li><script type="text/javascript">document.getElementById('note_LCL331_20_2').style.display = "none";</script></ul></section></notes></section>