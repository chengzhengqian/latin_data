<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

absolutus.</p>
<p>2. Austoriani his contermini partibus barbari,
in discursus semper expediti veloces, vivereque assueti rapinis et caedibus, paulisper pacati, ad<a class="footnoteLink" href="#note_LCL331_170_1" id="target_note_LCL331_170_1"><sup>1</sup></a> genuinos turbines revoluti sunt, hanc causam praetendentes
ut seriam.</p>
<p>3. Stachao quidam nomine popularis eorum, ut in otio nostra peragrando licentius agebat quaedam vetita legibus, inter quae illud potius eminebat, quod provinciam omni fallaciarum
via prodere conabatur, ut indicia docuere verissima: quocirca supplicio flammarum absumptus est.</p>
<p>4. Huius necem ulcisci, ut propinqui damnatique iniuste causantes, ferarum similes rabie concitarum, exsiluere sedibus suis, Ioviano etiam tum imperante, veritique prope Lepcim accedere, civitatem muris et populo validam, suburbano eius uberrimo insedere per triduum, mactatisque agrestibus, quos inopinus hebetaverat pavor, vel confugere coegerat ad speluncas,
incensa suppellectili multa, quae vehi non poterat, referti<a class="footnoteLink" href="#note_LCL331_170_2" id="target_note_LCL331_170_2"><sup>2</sup></a> rapinis reverterunt ingentibus, trahentes
captivum Silvam quoque casu cum caritatibus<a class="footnoteLink" href="#note_LCL331_170_3" id="target_note_LCL331_170_3"><sup>3</sup></a> in agro inventum, ordinis sui primatem.</p>
<p>5. Hac subita clade Lepcitani perterriti, ante incrementa malorum, quae intentabat barbaricus







</p></section><notes><section class="footnotes"><ul><li class="note" id="note_LCL331_170_1"><a class="footnoteCrossrefLink" href="#target_note_LCL331_170_1" title="Click to highlight in text"><sup class="lineRef">1</sup><span class="italic">ad,</span> added by Her. (cf. xxiv. <span class="bold">3</span>, 6); <span class="italic">in,</span> by AG; MV omit.</a></li><script type="text/javascript">document.getElementById('note_LCL331_170_1').style.display = "none";</script><li class="note" id="note_LCL331_170_2"><a class="footnoteCrossrefLink" href="#target_note_LCL331_170_2" title="Click to highlight in text"><sup class="lineRef">2</sup><span class="italic">referti,</span> Val.; <span class="italic">recerti,</span> M (from <span class="italic">reuerti</span>); <span class="italic">reuerti,</span> V.</a></li><script type="text/javascript">document.getElementById('note_LCL331_170_2').style.display = "none";</script><li class="note" id="note_LCL331_170_3"><a class="footnoteCrossrefLink" href="#target_note_LCL331_170_3" title="Click to highlight in text"><sup class="lineRef">3</sup><span class="italic">cum caritatibus,</span> Val.; <span class="italic">casuum seritatibus,</span> MV.</a></li><script type="text/javascript">document.getElementById('note_LCL331_170_3').style.display = "none";</script></ul></section></notes></section>