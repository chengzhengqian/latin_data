<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

stetere cuneati.</p>
<p>21. Cumque ita ut ante dictus docuerat perfuga, equitatum omnem a dextro latere sibi vidissent oppositum, quicquid apud eos per equestres copias praepollebat, in laevo cornu locavere confertum. Eisdemque sparsim pedites miscuere discursatores et leves, profecto ratione tuta poscente.</p>
<p>22. Norant enim licet prudentem ex equo bellatorem cum clibanario nostro congressum, frena retinentem et scutum, hasta una manu vibrata, tegminibus ferreis abscondito bellatori nocere non posse, peditem vero inter ipsos discriminum vertices, cum nihil caveri solet praeter id quod occurrit, humiliter et<a class="footnoteLink" href="#note_LCL300_276_1" id="target_note_LCL300_276_1"><sup>1</sup></a> occulte reptantem, latere forato iumenti, incautum rectorem praecipitem agere, levi negotio trucidandum.</p>
<p>23. Hoc itaque disposito, dextrum sui latus struxere clandestinis insidiis et obscuris. Ductabant autem populos omnes pugnaces et saevos Chonodomarius et Serapio, potestate excelsiores ante alios reges.</p>
<p>24. Et Chonodomarius quidem nefarius turbinis<a class="footnoteLink" href="#note_LCL300_276_2" id="target_note_LCL300_276_2"><sup>2</sup></a> totius incentor, cuius vertici flammeus torulus aptabatur, anteibat cornu sinistrum, audax et fidens ingenti robore lacertorum, ubi ardor proelii sperabatur, immanis, equo spumante sublimior, erectus in iaculum formidandae vastitatis, armorumque nitore conspicuus ante alios,<a class="footnoteLink" href="#note_LCL300_276_3" id="target_note_LCL300_276_3"><sup>3</sup></a> et strenuus<a class="footnoteLink" href="#note_LCL300_276_4" id="target_note_LCL300_276_4"><sup>4</sup></a> miles et utilis praeter ceteros ductor.</p>
<p>25. Latus vero dextrum Serapio agebat etiam tum adultae lanuginis iuvenis,




</p></section><notes><section class="footnotes"><ul><li class="note" id="note_LCL300_276_1"><a class="footnoteCrossrefLink" href="#target_note_LCL300_276_1" title="Click to highlight in text"><sup class="lineRef">1</sup><span class="italic">et</span>, added by Clark; V omits.</a></li><script type="text/javascript">document.getElementById('note_LCL300_276_1').style.display = "none";</script><li class="note" id="note_LCL300_276_2"><a class="footnoteCrossrefLink" href="#target_note_LCL300_276_2" title="Click to highlight in text"><sup class="lineRef">2</sup><span class="italic">turbinis</span>, Her.; <span class="italic">belli</span>, AG; <span class="italic">boni</span>, V.</a></li><script type="text/javascript">document.getElementById('note_LCL300_276_2').style.display = "none";</script><li class="note" id="note_LCL300_276_3"><a class="footnoteCrossrefLink" href="#target_note_LCL300_276_3" title="Click to highlight in text"><sup class="lineRef">3</sup><span class="italic">ante alios</span>, Mommsen (with <span class="italic">conspicuus</span>, Her.).</a></li><script type="text/javascript">document.getElementById('note_LCL300_276_3').style.display = "none";</script><li class="note" id="note_LCL300_276_4"><a class="footnoteCrossrefLink" href="#target_note_LCL300_276_4" title="Click to highlight in text"><sup class="lineRef">4</sup><span class="italic">et strenuus</span>, transposed by Clark, <span class="italic">et</span> deleted by Her.; <span class="italic">antea strenuus et miles</span>, V.</a></li><script type="text/javascript">document.getElementById('note_LCL300_276_4').style.display = "none";</script></ul></section></notes></section>