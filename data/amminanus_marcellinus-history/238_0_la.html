<section class="div1 language" lang="la"><header><hgroup><h1>XVIII</h1></hgroup></header><section class="div2"><p class="noindent">

portari statuerat pater, agitata summa consiliorum, placuerat busto urbis subversae expiare<a class="footnoteLink" href="#note_LCL300_476_1" id="target_note_LCL300_476_1"><sup>1</sup></a> perempti iuvenis manes; nec enim Grumbates, inulta unici pignoris umbra, ire ultra patiebatur.</p>
<p>2. Biduoque ad otium dato, ac missis abunde qui pacis modo patentes agros pingues cultosque vastarent, quinquiens ordine multiplicato scutorum, cingitur civitas ac tertiae principio lucis, corusci globi turmarum impleverunt cuncta quae prospectus humanus potuit undique contueri, et sorte loca divisa, clementi gradu incedentes ordines occuparunt.</p>
<p>3. Persae omnes murorum ambitus obsidebant. Pars, quae orientem spectabat, Chionitis evenit, qua funestus nobis ceciderat adulescens, cuius manibus excidio urbis parentari debebat, Gelani<a class="footnoteLink" href="#note_LCL300_476_2" id="target_note_LCL300_476_2"><sup>2</sup></a> meridiano lateri sunt destinati, tractum servabant septentrionis Albani, occidentali portae oppositi sunt Segestani, acerrimi omnium bellatores, cum quibus elata in arduum specie elephantorum agmina rugosis horrenda corporibus, leniter incedebant, armatis onusta, ultra omnem diritatem taetri spectaculi formidanda, ut rettulimus saepe.</p>
<p>4. Cernentes populos tam indimensos, ad orbis Romani incendium diu quaesitos, in nostrum conversos exitium, salutis rata desperatione, gloriosos vitae exitus deinde curabamus, iamque omnibus nobis optatos.</p>
<p>5. A sole itaque orto usque diei ultimum, acies immobiles stabant, ut fixae nullo




</p></section><notes><section class="footnotes"><ul><li class="note" id="note_LCL300_476_1"><a class="footnoteCrossrefLink" href="#target_note_LCL300_476_1" title="Click to highlight in text"><sup class="lineRef">1</sup><span class="italic">expiari</span> suggested by Clark.</a></li><script type="text/javascript">document.getElementById('note_LCL300_476_1').style.display = "none";</script><li class="note" id="note_LCL300_476_2"><a class="footnoteCrossrefLink" href="#target_note_LCL300_476_2" title="Click to highlight in text"><sup class="lineRef">2</sup><span class="italic">manibus . . . Gelani</span>, added by Nov√°k; cf. xv. 8, 6; xix. 7, 1.</a></li><script type="text/javascript">document.getElementById('note_LCL300_476_2').style.display = "none";</script></ul></section></notes></section>