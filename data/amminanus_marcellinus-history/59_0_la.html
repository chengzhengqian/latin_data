<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2">
<h3>3. <span class="italic">In Galli Caesaris amicos et ministros animadvertitur.</span></h3>
<p>1. Haec dum Mediolani aguntur, militarium catervae ab oriente perductae sunt Aquileiam, cum aulicis pluribus, membris inter catenas fluentibus, spiritum trahentes exiguum vivendique moras per aerumnas detestati multiplices. Arcessebantur enim ministri fuisse Galli ferocientis, perque eos Domitianus discerptus credebatur et Montius, et alii post eos acti in exitium praeceps.</p>
<p>2. Ad quos audiendos Arbetio<a class="footnoteLink" href="#note_LCL300_118_1" id="target_note_LCL300_118_1"><sup>1</sup></a> missus est et Eusebius, cubiculi tunc praepositus, ambo inconsideratae iactantiae, iniusti pariter et cruenti. Qui nullo perspicaciter inquisito,<a class="footnoteLink" href="#note_LCL300_118_2" id="target_note_LCL300_118_2"><sup>2</sup></a> sine innocentium sontiumque differentia, alios verberibus vel tormentis afflictos exsulari poena damnarunt, quosdam ad infimam trusere militiam, residuos capitalibus addixere suppliciis. Impletisque funerum bustis, reversi velut ovantes, gesta rettulerunt ad principem, erga haec et similia palam obstinatum et gravem.</p>
<p>3. Vehementius hinc et deinde Constantius, quasi praescriptum fatorum ordinem convulsurus, recluso pectore patebat insidiantibus multis. Unde rumorum aucupes subito exstitere complures, honorum vertices ipsos ferinis morsibus appetentes, posteaque pauperes et divites indiscrete; non ut Cibyratae illi Verrini, tribunal




</p></section><notes><section class="footnotes"><ul><li class="note" id="note_LCL300_118_1"><a class="footnoteCrossrefLink" href="#target_note_LCL300_118_1" title="Click to highlight in text"><sup class="lineRef">1</sup><span class="italic">Arbetio</span>, Kellerbauer; <span class="italic">Arbitio</span>, Seeck; <span class="italic">arborum</span>, V.</a></li><script type="text/javascript">document.getElementById('note_LCL300_118_1').style.display = "none";</script><li class="note" id="note_LCL300_118_2"><a class="footnoteCrossrefLink" href="#target_note_LCL300_118_2" title="Click to highlight in text"><sup class="lineRef">2</sup><span class="italic">inquisito</span>, added by Hadr. Val.</a></li><script type="text/javascript">document.getElementById('note_LCL300_118_2').style.display = "none";</script></ul></section></notes></section>