<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

hiemalis quietis exemptum, viribus totis accinctus, fortuna condicionumque aequitate spem successus secundi fundante, venire, quoad ratio siverit, festinabo.”</p>
<p>9. His litteris diu libratis, recto pectore (quod dicitur) considerateque responsum est, hoc modo:</p>
<p>10. “Victor terra marique Constantius, semper Augustus, fratri meo Sapori regi salutem plurimam dico.
Sospitati quidem tuae gratulor ut futurus (si velis,) amicus, cupiditatem vero semper indeflexam fusiusque vagantem, vehementer insimulo.</p>
<p>11. Mesopotamiam poscis ut tuam, perindeque Armeniam, et suades integro corpori adimere membra quaedam, ut salus eius deinceps locetur in solido, quod infindendum<a class="footnoteLink" href="#note_LCL300_336_1" id="target_note_LCL300_336_1"><sup>1</sup></a> est potius quam ulla consensione firmandum. Accipe igitur veritatem, non obtectam praestigiis, sed perspicuam, nullisque minis inanibus perterrendam.</p>
<p>12. Praefectus praetorio meus, opinatus aggredi negotium publicae utilitati conducens, cum duce tuo per quosdam ignobiles, me inconsulto, sermones conseruit super pace. Non refutamus hanc nec repellimus: adsit modo cum decore et honestate, nihil pudori nostro praereptura vel maiestati.</p>
<p>13. Est enim absonum et insipiens nunc cum<a class="footnoteLink" href="#note_LCL300_336_2" id="target_note_LCL300_336_2"><sup>2</sup></a> gestarum rerum ordines (placatae sint aurae invidiae!) nobis multipliciter


</p></section><notes><section class="footnotes"><ul><li class="note" id="note_LCL300_336_1"><a class="footnoteCrossrefLink" href="#target_note_LCL300_336_1" title="Click to highlight in text"><sup class="lineRef">1</sup><span class="italic">infindendum</span>, Damsté, cf. Val. Flacc. i. 687; <span class="italic">infringendum</span>, Haupt; <span class="italic">in fundendum</span>, V.</a></li><script type="text/javascript">document.getElementById('note_LCL300_336_1').style.display = "none";</script><li class="note" id="note_LCL300_336_2"><a class="footnoteCrossrefLink" href="#target_note_LCL300_336_2" title="Click to highlight in text"><sup class="lineRef">2</sup><span class="italic">nunc cum</span>, Clark; <span class="italic">cum</span>, E<sup>2</sup> BG; <span class="italic">nam</span>, Bentley; <span class="italic">num</span>, V.</a></li><script type="text/javascript">document.getElementById('note_LCL300_336_2').style.display = "none";</script></ul></section></notes></section>