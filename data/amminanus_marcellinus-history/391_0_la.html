<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

disseremus.<a class="footnoteLink" href="#note_LCL315_234_1" id="target_note_LCL315_234_1"><sup>1</sup></a></p>
<p>36. Sunt autem quaedam per Tauricam civitates, inter quas eminet Eupatoria et Dandace, et Theodosia et minores aliae nullis humanis hostiis impiatae.</p>
<p>37. Hactenus arcus apex protendi existimatur. Eius nunc residua leniter sinuata, subiectaque ursae caelesti, ad usque laevum Bospori Thracii latus (ut ordo postulat) exsequemur, id admonentes, quod, cum arcus omnium gentium flexis curventur hastilibus,
Scythici soli vel Parthici, circumductis utrimque introrsus pandis et patulis cornibus, effigiem lunae decrescentis ostendunt, medietatem recta et rotunda regula dividente.</p>
<p>38. Ergo in ipso huius compagis exordio, ubi Riphaei deficiunt montes, habitant Aremphaei, iusti homines placiditateque cogniti, quos amnes Chronius et Visula<a class="footnoteLink" href="#note_LCL315_234_2" id="target_note_LCL315_234_2"><sup>2</sup></a> praeterfluunt; iuxtaque Massagetae, Halani et Sargetae, aliique plures obscuri, quorum nec vocabula nobis sunt nota nec mores.</p>
<p>39. Interiectu
deinde non mediocri Carcinites panditur sinus eiusdemque nominis fluvius, et religiosus per eas terras Triviae lucus.</p>
<p>40. Dein Borysthenes a montibus oriens Nerviorum, primigeniis fontibus copiosus concursuque multorum amnium adulescens,





</p></section><notes><section class="footnotes"><ul><li class="note" id="note_LCL315_234_1"><a class="footnoteCrossrefLink" href="#target_note_LCL315_234_1" title="Click to highlight in text"><sup class="lineRef">1</sup><span class="italic">disseremus,</span> V; <span class="italic">disserebamus,</span> Gardt.</a></li><script type="text/javascript">document.getElementById('note_LCL315_234_1').style.display = "none";</script><li class="note" id="note_LCL315_234_2"><a class="footnoteCrossrefLink" href="#target_note_LCL315_234_2" title="Click to highlight in text"><sup class="lineRef">2</sup><span class="italic">Visula,</span>
vulgo; <span class="italic">Vistula,</span> Val.; <span class="italic">bisula,</span> V.</a></li><script type="text/javascript">document.getElementById('note_LCL315_234_2').style.display = "none";</script></ul></section></notes></section>