<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

cremabantur, militibus cum intactis tormentis exinde periculose digressis.</p>
<p>24. Ut vero certaminibus finem vespera dedit incedens, partesque discesserunt ad otium breve, imperator in varia sese consilia diducens et versans, cum excidio Phaenichae diutius imminere, necessariae
rationes urgerent, quod munimentum velut insolubile claustrum, hostium excursibus erat obiectum,
et serum repelleret tempus: certaturus leviter ibi statuit immorari, alimentis destituendos forsitan cedere existimans Persas. Quod secus atque rebatur
evenit.</p>
<p>25. Cum enim remissius pugnaretur, umente caelo undantes nubes cum tenebris advenere minacibus, assiduisque imbribus ita immaduerat solum, ut luti glutinosa mollities, per eas regiones pinguissimi caespitis, omnia perturbaret. Et super his iugi fragore, tonitrua fulguraque mentes hominum
pavidas perterrebant.</p>
<p>26. Accedebant arcus caelestis conspectus assidui. Quae species unde ita figurari est<a class="footnoteLink" href="#note_LCL315_84_1" id="target_note_LCL315_84_1"><sup>1</sup></a> solita, expositio brevis<a class="footnoteLink" href="#note_LCL315_84_2" id="target_note_LCL315_84_2"><sup>2</sup></a> ostendet. Halitus terrae calidiores et umoris spiramina conglobata in nubes, exindeque disiecta in aspergines parvas, ac radiorum fusione splendida facta, supinantur volubiliter contra ipsum igneum orbem, irimque conformant, ideo spatioso curvamine
sinuosam, quod in nostro panditur mundo, quem sphaerae dimidiae parti rationes physicae superponunt.</p>
<p>27. Cuius species quantum mortalis oculus contuetur, prima lutea visitur, secunda




</p></section><notes><section class="footnotes"><ul><li class="note" id="note_LCL315_84_1"><a class="footnoteCrossrefLink" href="#target_note_LCL315_84_1" title="Click to highlight in text"><sup class="lineRef">1</sup><span class="italic">figurari est,</span> Pet.; <span class="italic">itaque igurari et,</span> V; <span class="italic">figurari sit,</span> E, Val.</a></li><script type="text/javascript">document.getElementById('note_LCL315_84_1').style.display = "none";</script><li class="note" id="note_LCL315_84_2"><a class="footnoteCrossrefLink" href="#target_note_LCL315_84_2" title="Click to highlight in text"><sup class="lineRef">2</sup><span class="italic">breuis,</span> Val.; <span class="italic">dure bis,</span> V.</a></li><script type="text/javascript">document.getElementById('note_LCL315_84_2').style.display = "none";</script></ul></section></notes></section>