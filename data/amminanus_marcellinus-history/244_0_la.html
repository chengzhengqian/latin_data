<section class="div1 language" lang="la"><header><hgroup><h1>XVIII</h1></hgroup></header><section class="div2"><p class="noindent">

plaga paulatim proserpens, Atticam occupavit.</p>
<p>5. Aliis placet auras (ut solent) aquasque vitiatas faetore cadaverum, vel similibus, salubritatis violare maximam partem, vel certe aeris permutationem subitam aegritudines parere leviores.</p>
<p>6. Affirmant etiam aliqui, terrarum halitu densiore crassatum aera, emittendis corporis spiraminibus resistentem, necare non nullos, qua causa animalia praeter homines cetera iugiter prona, Homero auctore, et experimentis deinceps multis, cum talis incesserit labes, ante novimus interire.</p>
<p>7. Et prima species luis pandemus appellatur, quae efficit in aridioribus locis agentes, caloribus crebris interpellari, secunda epidemus, quae tempore ingruens, acies hebetat luminum, et concitat periculosos umores, tertia loemodes, quae itidem temporaria est, sed volucri velocitate letabilis.</p>
<p>8. Hac exitiali peste quassatis,<a class="footnoteLink" href="#note_LCL300_488_1" id="target_note_LCL300_488_1"><sup>1</sup></a> paucis intemperantia aestuum<a class="footnoteLink" href="#note_LCL300_488_2" id="target_note_LCL300_488_2"><sup>2</sup></a> consumptis, quos multitudo augebat, tandem nocte quae diem consecuta est decimum, exiguis imbribus disiecto concreto spiritu et crassato, sospitas retenta est corporum firma.</p>
</section><notes><section class="footnotes"><ul><li class="note" id="note_LCL300_488_1"><a class="footnoteCrossrefLink" href="#target_note_LCL300_488_1" title="Click to highlight in text"><sup class="lineRef">1</sup><span class="italic">quassatis</span>, Dederichs, Pet.; <span class="italic">quassati</span>, V.</a></li><script type="text/javascript">document.getElementById('note_LCL300_488_1').style.display = "none";</script><li class="note" id="note_LCL300_488_2"><a class="footnoteCrossrefLink" href="#target_note_LCL300_488_2" title="Click to highlight in text"><sup class="lineRef">2</sup><span class="italic">intemperantia aestuum</span>, Her.; <span class="italic">intemperanti</span> (second <span class="italic">n</span> added by V<sup>2</sup>) <span class="italic">aestu</span>, V.</a></li><script type="text/javascript">document.getElementById('note_LCL300_488_2').style.display = "none";</script></ul></section></notes></section>