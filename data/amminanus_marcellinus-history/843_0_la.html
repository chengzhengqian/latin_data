<section class="div1 language" lang="la"><header><hgroup><h1>Gratianus Valentinianus II</h1></hgroup></header><section class="div2"><p class="noindent">

asper et vehemens. Nec sub alio principe in huius modi negotiis melius secum actum esse meminit Oriens.</p>
<p>3. Super his omnibus liberalis erat cum moderatione, cuius rei licet abundent exempla, unum tamen sufficiet poni. Ut sunt in palatiis non nulli alienarum avidi rerum,<a class="footnoteLink" href="#note_LCL331_484_1" id="target_note_LCL331_484_1"><sup>1</sup></a> siqui caducum vel aliud petisset ex usu, cum magna iustorum iniustorumque<a class="footnoteLink" href="#note_LCL331_484_2" id="target_note_LCL331_484_2"><sup>2</sup></a> distinctione, contradicturis<a class="footnoteLink" href="#note_LCL331_484_3" id="target_note_LCL331_484_3"><sup>3</sup></a> copia servata, donabat ei qui petierat, tres vel quattuor alios absentes aliquotiens impetratorum participes iungens, ut castigatius agerent inquieti, lucra quibus inhiabant, hoc minui commento cernentes.</p>
<p>4. Super aedificiis autem, quae per diversas urbes et oppida vel instauravit, vel a primis instruxit auspiciis, (ne sim longior) taceo, rebus ipsis id apertius monstrare concedens. Haec bonis omnibus aemulanda sunt, ut existimo: nunc eius vitia percurramus.</p>
<p>5. Magnarum opum intemperans appetitor, laborum
impatiens, duritiamque magis affectans immanem,
in crudelitatem proclivior, subagrestis ingenii, nec bellicis nec liberalibus studiis eruditus: alienis gemitibus libenter emolumenta fructusque conquirens, tuncque magis intolerabilis, cum incidentia crimina ad contemptam vel laesam principis amplitudinem trahens, in sanguinem saeviebat,






</p></section><notes><section class="footnotes"><ul><li class="note" id="note_LCL331_484_1"><a class="footnoteCrossrefLink" href="#target_note_LCL331_484_1" title="Click to highlight in text"><sup class="lineRef">1</sup><span class="italic">auidi rerum,</span> transposuit Baehrens.</a></li><script type="text/javascript">document.getElementById('note_LCL331_484_1').style.display = "none";</script><li class="note" id="note_LCL331_484_2"><a class="footnoteCrossrefLink" href="#target_note_LCL331_484_2" title="Click to highlight in text"><sup class="lineRef">2</sup><span class="italic">iustorum iniustorumque,</span>
Val.; <span class="italic">iustorumque,</span> V.</a></li><script type="text/javascript">document.getElementById('note_LCL331_484_2').style.display = "none";</script><li class="note" id="note_LCL331_484_3"><a class="footnoteCrossrefLink" href="#target_note_LCL331_484_3" title="Click to highlight in text"><sup class="lineRef">3</sup><span class="italic">contradicturis,</span> Her.; <span class="italic">contradictori,</span> Val.; <span class="italic">contradictoris,</span> V.</a></li><script type="text/javascript">document.getElementById('note_LCL331_484_3').style.display = "none";</script></ul></section></notes></section>