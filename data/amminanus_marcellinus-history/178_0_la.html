<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

olim quidem dura et perpessu asperrima per nives tolerantes et acumina crudelium pruinarum? Sed nunc (pro nefas!) cum ultimis hostium fatis instamus, fame, ignavissimo mortis genere tabescentes.</p>
<p>5. Et nequi nos turbarum existimet concitores, pro vita loqui sola testamur, non aurum neque argentum petentes, quae olim nec contrectare potuimus nec videre, ita nobis negata, velut contra rem publicam, tot suscepisse labores et pericula confutatis.‚Äù</p>
<p>6. Et erat ratio iusta querellarum. Inter tot enim rerum probabilium cursus, articulosque necessitatum ancipites, sudoribus Gallicanis miles exhaustus, nec donativum meruit nec stipendium, iam inde ut Iulianus illo est missus, ea re quod nec ipsi quod daret suppetere poterat usquam, nec Constantius erogari more solito permittebat.</p>
<p>7. Hocque exinde claruit fraude potius quam tenacitate committi, quod cum idem Caesar petenti ex usu gregario cuidam, ut barbas detonderet, dedisset aliquid vile, contumeliosis calumniis appetitus est a Gaudentio tunc notario, ad explorandos eius actus diu morato per Gallias, quem postea ipse interfici iusserat, ut<a class="footnoteLink" href="#note_LCL300_356_1" id="target_note_LCL300_356_1"><sup>1</sup></a> loco monstrabitur competenti.</p>
</section><notes><section class="footnotes"><ul><li class="note" id="note_LCL300_356_1"><a class="footnoteCrossrefLink" href="#target_note_LCL300_356_1" title="Click to highlight in text"><sup class="lineRef">1</sup><span class="italic">ut</span>, added by EG; V omits.</a></li><script type="text/javascript">document.getElementById('note_LCL300_356_1').style.display = "none";</script></ul></section></notes></section>