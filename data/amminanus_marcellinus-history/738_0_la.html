<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

inquit “vel quid acturus huc venisti? responde.” Quem Theodosius fundata mente intuens torvum: “Comes,” ait, “Valentiniani sum (orbis terrarum domini) ad opprimendum latronem funereum missus; quem nisi statim reddideris, ut invictus statuit imperator, peribis funditus cum gente quam regis.” Quo audito Igmazen post convicia multa, quae congessit in ducem, ira doloreque perculsus abscessit.</p>
<p>47. Et secutae principio lucis, utrimque occursurae sibi ad confligendum processerunt acies minacissimae, et barbarorum viginti paene milia in ipsis locata sunt frontibus, occultatis pone terga subsidialibus globis, ut assurgentes paulatim nostros multitudine clauderent insperata: hisque Iesalenses auxiliares accessere quam plures, quos adiumenta et commeatus nostris docuimus promisisse.</p>
<p>48. Contra Romani, quamvis admodum pauci, tamen fortibus animis, victoriisque antegressis elati, densetis<a class="footnoteLink" href="#note_LCL331_274_1" id="target_note_LCL331_274_1"><sup>1</sup></a> lateribus, scutisque in testudinis formam cohaerenter aptatis, restiterunt gradibus fixis, et a sole orto usque ad diei extimum pugna protenta, paulo ante vesperam visus est Firmus, equo celsiori insidens, sago puniceo porrectius panso, milites clamoribus magnis hortari, ut dedant Theodosium opportune, truculentum eum appellans et dirum, et suppliciorum saevum repertorem, si discriminibus eximi vellent, quae perferebant.</p>
<p>49. Hae insperatae





</p></section><notes><section class="footnotes"><ul><li class="note" id="note_LCL331_274_1"><a class="footnoteCrossrefLink" href="#target_note_LCL331_274_1" title="Click to highlight in text"><sup class="lineRef">1</sup><span class="italic">densetis</span>, E, Eyssen.; <span class="italic">densatis</span>, G; <span class="italic">desetis</span>, V.</a></li><script type="text/javascript">document.getElementById('note_LCL331_274_1').style.display = "none";</script></ul></section></notes></section>