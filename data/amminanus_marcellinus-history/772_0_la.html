<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

praetorio, notarius militans, Probo spectante negotium,
carnificis manu peremptus est post tormenta, vocatus in crimen, quod asinum occidisse dicebatur ad usum artium secretarum, ut asserebant quidam urgentes; ut autem aiebat ille ad imbecillitatem firmandam fluentium<a class="footnoteLink" href="#note_LCL331_342_1" id="target_note_LCL331_342_1"><sup>1</sup></a> capillorum.</p>
<p>12. Alio quoque in eum perniciose composito, quod petenti per iocum cuidam Nigrino, ut eum notarium faceret, exclamavit ille hominem ridens: “Fac me imperatorem, si id volueris impetrare.” Hocque ludibrio inique interpretato, et Faustinus ipse et Nigrinus et alii sunt interfecti.</p>
<p>13. Praemisso igitur Merobaude cum militari peditum
manu, quam regebat, ad vastandos cremandosque
barbaricos pagos, comite adiuncto Sebastiano, Valentinianus Acincum propere castra commovit, navigiisque ad repentinum casum coniunctis, et contabulato celeri studio ponte, per partem aliam transiit in Quados, speculantes quidem ex diruptis montibus eius adventum, quo plerique ancipites, incertique accidentium, cum suis caritatibus secesserunt:
sed stupore defixos, cum in regionibus suis, contra quam opinabantur, augusta cernerent signa.</p>
<p>14. Progressus ergo coacto gradu in quantum res tulit, iugulataque aetate promiscua, quam etiam tum



</p></section><notes><section class="footnotes"><ul><li class="note" id="note_LCL331_342_1"><a class="footnoteCrossrefLink" href="#target_note_LCL331_342_1" title="Click to highlight in text"><sup class="lineRef">1</sup><span class="italic">autem . . . fluentium,</span> added in G; V omits.</a></li><script type="text/javascript">document.getElementById('note_LCL331_342_1').style.display = "none";</script></ul></section></notes></section>