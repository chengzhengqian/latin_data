<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

sacerdotes Memphi natales celebrant Nili.</p>
<p>18. Praeter eos autem, qui fortuita pereunt morte, alii dirumpuntur suffossis alvis<a class="footnoteLink" href="#note_LCL315_288_1" id="target_note_LCL315_288_1"><sup>1</sup></a> mollibus serratis<a class="footnoteLink" href="#note_LCL315_288_2" id="target_note_LCL315_288_2"><sup>2</sup></a> ferarum
dorsualibus cristis,<a class="footnoteLink" href="#note_LCL315_288_3" id="target_note_LCL315_288_3"><sup>3</sup></a> quas delphinis similes nutrit fluvius ante dictus, alii exitio intereunt tali.</p>
<p>19. Trochilus avicula brevis, dum escarum minutias captat, circa cubantem feram volitans blande, genasque eius irritatius titillando pervenit ad usque ipsam viciniam gutturis. Quod factum contuens enhydrus,<a class="footnoteLink" href="#note_LCL315_288_4" id="target_note_LCL315_288_4"><sup>4</sup></a> ichneumonis genus, oris aditum penetrat alite praevia patefactum, et populato ventre, vitalibus dilancinatis erumpit.</p>
<p>20. Audax tamen crocodilus monstrum fugacibus; ubi audacem senserit,
timidissimum; et in terra acutius cernens, per quattuor menses hibernos, nullo vesci dicitur cibo.</p>
<p>21. Hippopotami quoque generantur in illis partibus,
ultra animalia cuncta ratione carentia sagacissimi,
ad speciem equorum bifidos<a class="footnoteLink" href="#note_LCL315_288_5" id="target_note_LCL315_288_5"><sup>5</sup></a> unguis habentes, caudasque breves, quorum sollertiae duo interim ostendere documenta sufficiet.</p>
<p>22. Inter arundines celsas, ut squalentes nimia densitate, haec belua cubilibus positis, otium pervigili studio circumspectat,
laxataque copia, ad segetes depascendas egreditur. Cumque iam coeperit redire distenta, aversis vestigiis distinguit tramites multos, ne unius







</p></section><notes><section class="footnotes"><ul><li class="note" id="note_LCL315_288_1"><a class="footnoteCrossrefLink" href="#target_note_LCL315_288_1" title="Click to highlight in text"><sup class="lineRef">1</sup><span class="italic">alvi,</span> Salmasius, Lind.; <span class="italic">alvis,</span> E<sup>2</sup> BG; <span class="italic">alveis,</span> V.</a></li><script type="text/javascript">document.getElementById('note_LCL315_288_1').style.display = "none";</script><li class="note" id="note_LCL315_288_2"><a class="footnoteCrossrefLink" href="#target_note_LCL315_288_2" title="Click to highlight in text"><sup class="lineRef">2</sup><span class="italic">serratis,</span> Gardt.; <span class="italic">certis,</span> V<sup>3</sup> EBG; <span class="italic">sertis,</span> V.</a></li><script type="text/javascript">document.getElementById('note_LCL315_288_2').style.display = "none";</script><li class="note" id="note_LCL315_288_3"><a class="footnoteCrossrefLink" href="#target_note_LCL315_288_3" title="Click to highlight in text"><sup class="lineRef">3</sup><span class="italic">cristis</span>, Salmasius; <span class="italic">crustis</span> (V<sup>2</sup>, from <span class="italic">crussis</span>, V</a></li><script type="text/javascript">document.getElementById('note_LCL315_288_3').style.display = "none";</script><li class="note" id="note_LCL315_288_4"><a class="footnoteCrossrefLink" href="#target_note_LCL315_288_4" title="Click to highlight in text"><sup class="lineRef">4</sup><span class="italic">enhydrus,</span>
Salmasius; <span class="italic">hydrus hicheumonis,</span> V.</a></li><script type="text/javascript">document.getElementById('note_LCL315_288_4').style.display = "none";</script><li class="note" id="note_LCL315_288_5"><a class="footnoteCrossrefLink" href="#target_note_LCL315_288_5" title="Click to highlight in text"><sup class="lineRef">5</sup><span class="italic">bifidos unguis
habentes,</span> Clark; <span class="italic">bifidas habentes ungulas,</span> Lind.; <span class="italic">unguii habentes</span> omitted by V.</a></li><script type="text/javascript">document.getElementById('note_LCL315_288_5').style.display = "none";</script></ul></section></notes></section>