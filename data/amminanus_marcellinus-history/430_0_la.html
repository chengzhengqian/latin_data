<section class="div1 language" lang="la"><header><hgroup><h1>Julianus</h1></hgroup></header><section class="div2">
<p>4. Eisdem diebus, legatos ad se missos ab urbe aeterna, clare natos meritisque probabilis vitae compertos,
imperator honoribus diversis affecit. Et Apronianum Romae decrevit esse praefectum, Octavianum proconsulem Africae, Venusto vicariam commisit Hispaniae, Rufinum Aradium comitem Orientis, in locum avunculi sui Iuliani, recens defuncti,
provexit.</p>
<p>5. Quibus ut convenerat ordinatis, terrebatur omine quodam, ut docuit exitus, praesentissimo.
Felice enim largitionum comite profluvio sanguinis
repente exstincto, eumque comite Iuliano secuto, vulgus publicos contuens titulos, Felicem Iulianum Augustumque pronuntiabat.</p>
<p>6. Praecesserat aliud scaevum<a class="footnoteLink" href="#note_LCL315_312_1" id="target_note_LCL315_312_1"><sup>1</sup></a>; namque kalendis ipsis Ianuariis ascendente eo gradile Genii templum, e sacerdotum consortio quidam ceteris diuturnior, nullo pulsante, repente concidit animamque insperato casu efflavit, quod adstantes (incertum per imperitiam an adulandi cupiditate), memorabant consulum seniori portendi, nimirum Sallustio, sed (ut apparuit) non aetati sed potestati maiori, interitum propinquare monstrabat.<a class="footnoteLink" href="#note_LCL315_312_2" id="target_note_LCL315_312_2"><sup>2</sup></a></p>
<p>7. Super his alia quoque minora signa subinde quod acciderat<a class="footnoteLink" href="#note_LCL315_312_3" id="target_note_LCL315_312_3"><sup>3</sup></a> ostendebant. Inter ipsa enim exordia






</p></section><notes><section class="footnotes"><ul><li class="note" id="note_LCL315_312_1"><a class="footnoteCrossrefLink" href="#target_note_LCL315_312_1" title="Click to highlight in text"><sup class="lineRef">1</sup><span class="italic">scaevum,</span> Brakman; <span class="italic">saevum,</span> V.</a></li><script type="text/javascript">document.getElementById('note_LCL315_312_1').style.display = "none";</script><li class="note" id="note_LCL315_312_2"><a class="footnoteCrossrefLink" href="#target_note_LCL315_312_2" title="Click to highlight in text"><sup class="lineRef">2</sup><span class="italic">monstrabat</span> Bent.; <span class="italic">monstrabatur,</span> A; <span class="italic">monstrabant,</span> V.</a></li><script type="text/javascript">document.getElementById('note_LCL315_312_2').style.display = "none";</script><li class="note" id="note_LCL315_312_3"><a class="footnoteCrossrefLink" href="#target_note_LCL315_312_3" title="Click to highlight in text"><sup class="lineRef">3</sup><span class="italic">quod acciderat,</span> V; <span class="italic">quid accideret,</span> T<sup>2</sup>; <span class="italic">quid accidet,</span> Nov√°k.</a></li><script type="text/javascript">document.getElementById('note_LCL315_312_3').style.display = "none";</script></ul></section></notes></section>