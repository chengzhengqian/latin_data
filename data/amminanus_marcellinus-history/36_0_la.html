<section class="div1 language" lang="la"><header><hgroup><h1>Constantius et Gallus</h1></hgroup></header><section class="div2">
<p>14. Cyprum itidem insulam procul a continenti<a class="footnoteLink" href="#note_LCL300_72_1" id="target_note_LCL300_72_1"><sup>1</sup></a> discretam et portuosam, inter municipia crebra urbes duae faciunt claram, Salamis et Paphus, altera Iovis delubris, altera Veneris templo insignis. Tanta autem tamque multiplici fertilitate abundat rerum omnium eadem Cyprus, ut nullius externi indigens adminiculi, indigenis viribus, a fundamento ipso carinae ad supremos usque carbasos, aedificet onerariam navem, omnibusque armamentis instructam, mari committat.</p>
<p>15. Nec piget dicere avide magis hanc insulam populum Romanum invassise quam iuste. Ptolomaeo enim rege foederato nobis et socio, ob aerarii nostri angustias iusso sine ulla culpa proscribi, ideoque hausto veneno, voluntaria morte deleto, et tributaria facta est, et velut hostiles eius exuviae classi impositae, in urbem advectae sunt per Catonem. Nunc repetetur ordo gestorum.</p>
<h3>9. <span class="italic">De Constantio Gallo Caesare.</span></h3>
<p>1. Inter has ruinarum varietates, a Nisibi quam tuebatur accitus Ursicinus,<a class="footnoteLink" href="#note_LCL300_72_2" id="target_note_LCL300_72_2"><sup>2</sup></a> cui nos obsecuturos iunxerat imperiale praeceptum, dispicere litis exitialis crimina<a class="footnoteLink" href="#note_LCL300_72_3" id="target_note_LCL300_72_3"><sup>3</sup></a> cogebatur, abnuens et reclamans, adulatorum oblatrantibus turmis, bellicosus sane milesque semper et militum ductor, sed forensibus iurgiis longe</p>
</section><notes><section class="footnotes"><ul><li class="note" id="note_LCL300_72_1"><a class="footnoteCrossrefLink" href="#target_note_LCL300_72_1" title="Click to highlight in text"><sup class="lineRef">1</sup><span class="italic">continenti</span>, EBG; <span class="italic">continendisque tam</span>, V.</a></li><script type="text/javascript">document.getElementById('note_LCL300_72_1').style.display = "none";</script><li class="note" id="note_LCL300_72_2"><a class="footnoteCrossrefLink" href="#target_note_LCL300_72_2" title="Click to highlight in text"><sup class="lineRef">2</sup><span class="italic">Ursicinus</span>, E<sup>2</sup>, Val.; V omits.</a></li><script type="text/javascript">document.getElementById('note_LCL300_72_2').style.display = "none";</script><li class="note" id="note_LCL300_72_3"><a class="footnoteCrossrefLink" href="#target_note_LCL300_72_3" title="Click to highlight in text"><sup class="lineRef">3</sup><span class="italic">crimina</span>, W<sup>2</sup>DE, Clark (c. <span class="italic">iam</span>, W<sup>2</sup>DE); <span class="italic">lese</span> (lac. of 2 letters) <span class="italic">mina</span>, V.</a></li><script type="text/javascript">document.getElementById('note_LCL300_72_3').style.display = "none";</script></ul></section></notes></section>