<section class="div1 language" lang="la"><header><hgroup><h1>Valentinianus Et Valens</h1></hgroup></header><section class="div2"><p class="noindent">

quod Faustina matre puellae, casu praesente, quaedam acceperat habitus insignia principalis.</p>
<p>11. Adiungit his aliud veloci diligentia maturandum, et electi quidam stoliditate praecipites, ad capessendum
Illyricum missi sunt, nullo praeter petulantiam adiumento confisi, aureos scilicet nummos, effigiatos in vultum novi principis, aliaque ad illecebras aptantes,<a class="footnoteLink" href="#note_LCL315_618_1" id="target_note_LCL315_618_1"><sup>1</sup></a> quos correptos Aequitius, per eas regiones militum rector, exstinxit genere diverso poenarum.</p>
<p>12. Pariaque deinde metuens, obstruxit tres aditus angustissimos, per quos provinciae temptantur arctoae, unum per Daciam ripensem,<a class="footnoteLink" href="#note_LCL315_618_2" id="target_note_LCL315_618_2"><sup>2</sup></a> alterum per Succos notissimum, tertium per Macedonas, quem appellant Acontisma. Hacque cautela vana persuasione
rapiendi Illyrici destitutus usurpator indebitae
potestatis magna perdidit instrumenta bellorum.</p>
<p>13. Dum haec ita aguntur, atrocitate nuntii Valens perculsus iamque revertens per Gallograecia,
auditis apud Constantinopolim gestis, diffidenter
incedebat et trepide, ac repentino pavore vias providendi turbante, eo usque desponderat animum, ut augustos amictus abicere tamquam gravem sarcinam cogitaret, fecissetque profecto, ni vetantibus
proximis, detractus a deformi proposito, firmatusque
meliorum sententiis, agmina duo praeire






</p></section><notes><section class="footnotes"><ul><li class="note" id="note_LCL315_618_1"><a class="footnoteCrossrefLink" href="#target_note_LCL315_618_1" title="Click to highlight in text"><sup class="lineRef">1</sup><span class="italic">apta temptantes</span>, Her. c.c.; <span class="italic">aptantes</span>, V.</a></li><script type="text/javascript">document.getElementById('note_LCL315_618_1').style.display = "none";</script><li class="note" id="note_LCL315_618_2"><a class="footnoteCrossrefLink" href="#target_note_LCL315_618_2" title="Click to highlight in text"><sup class="lineRef">2</sup><span class="italic">ripensem Daciam</span>, tr. by Clark, c.c.</a></li><script type="text/javascript">document.getElementById('note_LCL315_618_2').style.display = "none";</script></ul></section></notes></section>