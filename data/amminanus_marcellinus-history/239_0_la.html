<section class="div1 language" lang="la"><header><hgroup><h1>XVIII</h1></hgroup></header><section class="div2"><p class="noindent">

variato vestigio, nec sonitu vel equorum audito hinnitu, eademque figura digressi qua venerant, cibo recreati et somno, cum superesset exiguum noctis, aeneatorum clangore ductante, urbem ut mox casuram terribili corona cinxerunt.</p>
<p>6. Vixque ubi Grumbates hastam infectam sanguine ritu patrio nostrique more coniecerat fetialis, armis exercitus concrepans, involat<a class="footnoteLink" href="#note_LCL300_478_1" id="target_note_LCL300_478_1"><sup>1</sup></a> muros, confestimque lacrimabilis belli turbo crudescit, rapido turmarum processu, in procinctum alacritate omni tendentium, et contra acri intentaque occursatione nostrorum.</p>
<p>7. Proinde diffractis capitibus, multos hostium scorpionum iactu moles saxeae colliserunt, alii traiecti sagittis, pars confixi tragulis humum corporibus obstruebant, vulnerati alii socios fuga praecipiti repetebant.</p>
<p>8. Nec minores in civitate luctus aut mortes, sagittarum creberrima nube auras spissa multitudine obumbrante, tormentorumque machinis, quae direpta Singara possederant Persae, vulnera inferentibus plura.</p>
<p>9. Namque viribus collectis propugnatores, omissa vicissim certamina repetentes, in maximo defendendi ardore saucii perniciose cadebant, aut laniati volvendo stantes proxime subvertebant, aut certe spicula membris infixa, viventes adhuc vellendi peritos

</p></section><notes><section class="footnotes"><ul><li class="note" id="note_LCL300_478_1"><a class="footnoteCrossrefLink" href="#target_note_LCL300_478_1" title="Click to highlight in text"><sup class="lineRef">1</sup><span class="italic">inuolat</span>, Eyssen.; <span class="italic">inuolanti</span>, V (second <span class="italic">n</span> del. V<sup>2</sup>).</a></li><script type="text/javascript">document.getElementById('note_LCL300_478_1').style.display = "none";</script></ul></section></notes></section>