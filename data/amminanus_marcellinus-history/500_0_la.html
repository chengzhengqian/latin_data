<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

accedere, obscurior (ut ipse rebatur) cum paucis obequitans muros, pauloque avidius intra ictum telorum repertus, latere non potuit: statimque diversorum missilium nube exagitatus oppetisset tormento murali, ni vulnerato armigero, qui lateri eius haerebat, ipse scutorum densitate contectus, evitato magno discrimine, discessisset.</p>
<p>7. Qua causa concitus ira<a class="footnoteLink" href="#note_LCL315_452_1" id="target_note_LCL315_452_1"><sup>1</sup></a> immani, munimentum disposuit obsidere, prohibitoribus acriter ad resistendum
intentis, quod loco fidebant, propemodum inaccesso, quodque rex cum ambitiosis copiis passibus citis incedens, propediem affore credebatur.</p>
<p>8. Iamque
vineis et residuis omnibus, quae poscebat obsidium, paratis, vigilia secunda praecipiti, cum nox casu tunc lunari nitens splendore,<a class="footnoteLink" href="#note_LCL315_452_2" id="target_note_LCL315_452_2"><sup>2</sup></a> his qui propugnaculis insistebant, aperte cuncta monstraret, repente in unum pondus coacta, multitudo patefactis subito portis erupit, cohortemque nec opinantem adorta nostrorum, cecidit complures, inter quos etiam tribunus peremptus est, periculum propulsare conatus.</p>
<p>9. Quae dum ita aguntur, pari modo ut antea, Persae ex adversa fluminis ripa, partem adorti nostrorum, interfectis quibusdam vivos cepere non nullos. Et timore simul quia venisse in maiorem numerum copiae putabantur hostiles, egere nostri tunc segnius, sed ubi animis in audaciam restitutis, armisque raptis inter tumultum, exercitus cantu


</p></section><notes><section class="footnotes"><ul><li class="note" id="note_LCL315_452_1"><a class="footnoteCrossrefLink" href="#target_note_LCL315_452_1" title="Click to highlight in text"><sup class="lineRef">1</sup><span class="italic">ira,</span> added before <span class="italic">concitus</span> by C. F. W. M.; <span class="italic">inmani</span> (-<span class="italic">e</span>, V<sup>3</sup>), V, omitting <span class="italic">ira.</span></a></li><script type="text/javascript">document.getElementById('note_LCL315_452_1').style.display = "none";</script><li class="note" id="note_LCL315_452_2"><a class="footnoteCrossrefLink" href="#target_note_LCL315_452_2" title="Click to highlight in text"><sup class="lineRef">2</sup><span class="italic">nitens splendore,</span> transposuit, Baehrens.</a></li><script type="text/javascript">document.getElementById('note_LCL315_452_2').style.display = "none";</script></ul></section></notes></section>