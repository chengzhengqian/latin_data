<section class="div1 language" lang="la"><header><hgroup><h1>XVIII</h1></hgroup></header><section class="div2"><p class="noindent">

tormentis, ad emittenda undique saxa telaque dispositis. Duo tamen aggeres celsi Persarum peditum manu, e regione et ex pugnaculo<a class="footnoteLink" href="#note_LCL300_498_1" id="target_note_LCL300_498_1"><sup>1</sup></a> civitatis, struebantur<a class="footnoteLink" href="#note_LCL300_498_2" id="target_note_LCL300_498_2"><sup>2</sup></a> operibus lentis, contra quos nostrorum quoque impensiore cura moles excitabantur altissimae, fastigio adversae celsitudinis aequatae, propugnatorum vel nimia pondera duraturae.</p>
<p>7. Inter haec Galli morarum impatientes, securibus gladiisque succincti, patefacta sunt egressi postica, observata nocte squalida et inluni,<a class="footnoteLink" href="#note_LCL300_498_3" id="target_note_LCL300_498_3"><sup>3</sup></a> orantes caeleste praesidium, ut propitium adesset et libens. Atque ipsum spiritum reprimentes, cum prope venissent, conferti valido cursu, quibusdam stationariis interfectis, exteriores castrorum vigiles (ut in nullo tali metu) sopitos obtruncant, et<a class="footnoteLink" href="#note_LCL300_498_4" id="target_note_LCL300_498_4"><sup>4</sup></a> supervenire ipsi regiae (si prosperior iuvisset eventus) occulte meditabantur.</p>
<p>8. Verum audito licet levi reptantium<a class="footnoteLink" href="#note_LCL300_498_5" id="target_note_LCL300_498_5"><sup>5</sup></a> sonitu, gemituque caesorum, discusso somno excitatis multis et ad arma pro se quoque clamitante, steterunt milites vestigiis fixis, progredi ultra non ausi; nec enim cautum deinde videbatur,<a class="footnoteLink" href="#note_LCL300_498_6" id="target_note_LCL300_498_6"><sup>6</sup></a> expergefactis quos petebant insidiae, in apertum properare discrimen, cum iam undique frendentium catervae Persarum in proelia venirent accensae.</p>
<p>9. Contra Galli corporum robore, audaciaque quoad poterant inconcussi, gladiis secantes






</p></section><notes><section class="footnotes"><ul><li class="note" id="note_LCL300_498_1"><a class="footnoteCrossrefLink" href="#target_note_LCL300_498_1" title="Click to highlight in text"><sup class="lineRef">1</sup><span class="italic">e regione et ex pugnaculo</span>, Her.; <span class="italic">erecti et expugnatio</span>, V.</a></li><script type="text/javascript">document.getElementById('note_LCL300_498_1').style.display = "none";</script><li class="note" id="note_LCL300_498_2"><a class="footnoteCrossrefLink" href="#target_note_LCL300_498_2" title="Click to highlight in text"><sup class="lineRef">2</sup><span class="italic">struebantur</span>, Clark; <span class="italic">struebatur</span>, V.</a></li><script type="text/javascript">document.getElementById('note_LCL300_498_2').style.display = "none";</script><li class="note" id="note_LCL300_498_3"><a class="footnoteCrossrefLink" href="#target_note_LCL300_498_3" title="Click to highlight in text"><sup class="lineRef">3</sup><span class="italic">inluni</span>, edd. before Lind.; <span class="italic">interlunio</span>, Corn.; <span class="italic">interluni</span>, V.</a></li><script type="text/javascript">document.getElementById('note_LCL300_498_3').style.display = "none";</script><li class="note" id="note_LCL300_498_4"><a class="footnoteCrossrefLink" href="#target_note_LCL300_498_4" title="Click to highlight in text"><sup class="lineRef">4</sup><span class="italic">obtruncant et</span>, Her.; <span class="italic">obstrunccatis</span>, V.<sup>2</sup></a></li><script type="text/javascript">document.getElementById('note_LCL300_498_4').style.display = "none";</script><li class="note" id="note_LCL300_498_5"><a class="footnoteCrossrefLink" href="#target_note_LCL300_498_5" title="Click to highlight in text"><sup class="lineRef">5</sup><span class="italic">leui reptantium</span>, Haupt; <span class="italic">reue temp dentium</span>, V.</a></li><script type="text/javascript">document.getElementById('note_LCL300_498_5').style.display = "none";</script><li class="note" id="note_LCL300_498_6"><a class="footnoteCrossrefLink" href="#target_note_LCL300_498_6" title="Click to highlight in text"><sup class="lineRef">6</sup><span class="italic">videbatur</span>, added by Clark.</a></li><script type="text/javascript">document.getElementById('note_LCL300_498_6').style.display = "none";</script></ul></section></notes></section>