<section class="div1 language" lang="la"><header><hgroup><h1>XVIII</h1></hgroup></header><section class="div2"><p class="noindent">

ductante, nullis procursantibus incedebant, machinarum operti tegminibus, cratesque vimineas praetendentes.</p>
<p>4. Cumque propinquantes ad coniectum venere telorum, oppositis scutis, Persae pedites sagittas tormentis excussas e muris aegrius evitantes laxaverant<a class="footnoteLink" href="#note_LCL300_504_1" id="target_note_LCL300_504_1"><sup>1</sup></a> aciem, nullo paene iaculi genere in vanum cadente; etiam cataphracti hebetati et cedentes animos auxere nostrorum.</p>
<p>5. Tamen quia hostiles ballistae ferratis impositae turribus, in humiliora ex supernis valentes, ut loco dispari ita eventu dissimili, nostra<a class="footnoteLink" href="#note_LCL300_504_2" id="target_note_LCL300_504_2"><sup>2</sup></a> multo cruore foedabant, ingruente iam vespera, cum requiescerent partes, noctis spatium maius consumptum est, ut excogitari possit quid exitio ita atroci obiectaretur.</p>
<p>6. Et tandem multa versantibus nobis, sedit consilium quod tutius celeritas fecit, quattuor eisdem ballistis scorpiones opponi, qui dum translati e regione, caute (quod artis est difficillimae) collocantur, lux nobis advenit maestissima, Persarum manipulos formidatos ostentans, adiectis elephantorum agminibus, quorum stridore immanitateque corporum nihil humanae mentes terribilius cernunt.</p>
<p>7. Cumque omni ex latere armorum et operum beluarumque molibus urgeremur, per scorpionum ferreas fundas e propugnaculis subinde rotundi




</p></section><notes><section class="footnotes"><ul><li class="note" id="note_LCL300_504_1"><a class="footnoteCrossrefLink" href="#target_note_LCL300_504_1" title="Click to highlight in text"><sup class="lineRef">1</sup><span class="italic">laxaverant</span>, suggested by Clark, c.c.; <span class="italic">laxarunt</span>, V.</a></li><script type="text/javascript">document.getElementById('note_LCL300_504_1').style.display = "none";</script><li class="note" id="note_LCL300_504_2"><a class="footnoteCrossrefLink" href="#target_note_LCL300_504_2" title="Click to highlight in text"><sup class="lineRef">2</sup><span class="italic">nostros</span>, Mommsen.</a></li><script type="text/javascript">document.getElementById('note_LCL300_504_2').style.display = "none";</script></ul></section></notes></section>