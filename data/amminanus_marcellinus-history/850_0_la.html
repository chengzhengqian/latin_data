<section class="div1 language" lang="la"><header><hgroup><h1>Gratianus Valentinianus II</h1></hgroup></header><section class="div2"><p class="noindent">

Fritigernus), obsidionales aerumnas ubique declinarunt.</p>
<h3><span class="bold">16</span>. <span class="italic">Gothi, Hunnorum Alanorumque copiis auro sibi adiunctis, frustra Constantinopolim tentant. Qua arte Iulius, magister militum trans Taurum,
orientales provincias Gothis exoneraverit.</span></h3>
<p>1. Conversi post haec per omne tempus noctis (ut aestivae) non longum, ad vulnerum curas, artesque medendi gentiles, reddita luce in varias consiliorum
vias diducebantur, quorsum tenderent ambigentes, multisque dictatis et controversis, occupare statuunt Perinthum, exinde vicinas urbes divitiarum refertas, docentibus omnia perfugis, etiam domorum nedum urbium interna noscentes. Hanc secuti sententiam, quam utilem existimarunt, itineribus lentis, miscentes cuncta populationibus et incendiis, nullo renitente pergebant.</p>
<p>2. Obsessi vero apud Hadrianopolim, post eorum abitum tempestivum,<a class="footnoteLink" href="#note_LCL331_498_1" id="target_note_LCL331_498_1"><sup>1</sup></a> cum vacare hoste loca proxima compertae fidei nuntiassent exploratores, egressi media nocte, vitatis aggeribus publicis, per nemorosa et devia, pars Philippopolim, exindeque Serdicam,




</p></section><notes><section class="footnotes"><ul><li class="note" id="note_LCL331_498_1"><a class="footnoteCrossrefLink" href="#target_note_LCL331_498_1" title="Click to highlight in text"><sup class="lineRef">1</sup><span class="italic">tempestiuum,</span> Schneider (cf. <span class="bold">8</span>, 6): <span class="italic">perceptum,</span> Gardt.; <span class="italic">habitum perdito,</span> V.</a></li><script type="text/javascript">document.getElementById('note_LCL331_498_1').style.display = "none";</script></ul></section></notes></section>