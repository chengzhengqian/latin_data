<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2">
<p>hostilia castra per semet ipsum cum militibus infimis explorasse, diversos denique actibus inclaruisse magnificis, ut glorias suas posteritatis celebri memoriae<a class="footnoteLink" href="#note_LCL300_244_1" id="target_note_LCL300_244_1"><sup>1</sup></a> commendarent.</p>
<p>4. Ut igitur multa quaeque consumpta sunt in apparatu regio, pro meritis cuilibet munera reddita,<a class="footnoteLink" href="#note_LCL300_244_2" id="target_note_LCL300_244_2"><sup>2</sup></a> secunda Orfiti praefectura, transcurso Ocriculo, elatus honoribus magnis, stipatusque agminibus formidandis, tamquam acie ducebatur instructa, omnium oculis in eum<a class="footnoteLink" href="#note_LCL300_244_3" id="target_note_LCL300_244_3"><sup>3</sup></a> contuitu pertinaci intentis.</p>
<p>5. Cumque urbi propinquaret, senatus officia, reverendasque patriciae stirpis effigies, ore sereno contemplans, non ut Cineas ille Pyrri legatus, in unum coactam multitudinem regum, sed asylum mundi totius adesse existimabat. </p>
<p>6. Unde cum se vertisset ad plebem, stupebat qua celebritate<a class="footnoteLink" href="#note_LCL300_244_4" id="target_note_LCL300_244_4"><sup>4</sup></a> omne quod ubique est hominum genus confluxerit Romam. Et tamquam Euphraten armorum specie territurus aut Rhenum, altrinsecus praeeuntibus signis, insidebat aureo solus ipse carpento, fulgenti claritudine lapidum variorum, quo micante lux quaedam misceri videbatur alterna.</p>
<p>7. Eumque post antegressos multiplices alios, purpureis subtegminibus texti, circumdedere dracones, hastarum aureis gemmatisque summitatibus illigati, hiatu vasto perflabiles, et ideo velut ira perciti sibilantes, caudarumque volumina relinquentes in ventum.</p>
<p>8. Et







</p></section><notes><section class="footnotes"><ul><li class="note" id="note_LCL300_244_1"><a class="footnoteCrossrefLink" href="#target_note_LCL300_244_1" title="Click to highlight in text"><sup class="lineRef">1</sup><span class="italic">memoriae</span>, Kiessling; <span class="italic">memoria</span>, V.</a></li><script type="text/javascript">document.getElementById('note_LCL300_244_1').style.display = "none";</script><li class="note" id="note_LCL300_244_2"><a class="footnoteCrossrefLink" href="#target_note_LCL300_244_2" title="Click to highlight in text"><sup class="lineRef">2</sup><span class="italic">regio . . . reddita</span>, BG in lac. of 17 letters.</a></li><script type="text/javascript">document.getElementById('note_LCL300_244_2').style.display = "none";</script><li class="note" id="note_LCL300_244_3"><a class="footnoteCrossrefLink" href="#target_note_LCL300_244_3" title="Click to highlight in text"><sup class="lineRef">3</sup><span class="italic">eum</span>, Bentley, GÃ¼nther; <span class="italic">eo</span>, V.</a></li><script type="text/javascript">document.getElementById('note_LCL300_244_3').style.display = "none";</script><li class="note" id="note_LCL300_244_4"><a class="footnoteCrossrefLink" href="#target_note_LCL300_244_4" title="Click to highlight in text"><sup class="lineRef">4</sup><span class="italic">celebritate</span>, Bentley; <span class="italic">celeritate</span>, V.</a></li><script type="text/javascript">document.getElementById('note_LCL300_244_4').style.display = "none";</script></ul></section></notes></section>