<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

confabulationibus immaniter arrogans, et ipsa vilitate ad facinus omne venalis, egregium illud par consulum, Eusebium et Hypatium (germanos fratres) Constanti principis quondam affines, ad cupidinem altioris fortunae erectos et consuluisse et agitasse quaedam super imperio detulit, addens itineri ad mendacium ficte constructo, quod Eusebio etiam principalia indumenta parata sint.</p>
<p>10. Quibus haustis aventer, fremebundus et minax, cui nihil licere debuerat, quia omnia sibi licere etiam iniusta existimabat, irremisse ab extremis regionum intervallis exhibitis omnibus, quos solutus legibus accusator perduci debere profunda securitate mandarat, suscipi quaestionem criminose praecepit.</p>
<p>11. Cumque nodosis coartationibus aequitate diu calcata,<a class="footnoteLink" href="#note_LCL331_220_1" id="target_note_LCL331_220_1"><sup>1</sup></a> et nexibili<a class="footnoteLink" href="#note_LCL331_220_2" id="target_note_LCL331_220_2"><sup>2</sup></a> asseveratione perditi nebulonis durante, nullam confessionem exprimere tormenta gravia potuissent, ablegatosque ab omni huius modi conscientia ipsa viros ostenderent<a class="footnoteLink" href="#note_LCL331_220_3" id="target_note_LCL331_220_3"><sup>3</sup></a> claros, calumniator quidem ita ut antea honorabiliter colebatur, illi vero exsilio et pecuniariis afflicti dispendiis, paulo postea reddita sibi multa, sunt revocati, dignitatibus integris et splendore.</p>
</section><notes><section class="footnotes"><ul><li class="note" id="note_LCL331_220_1"><a class="footnoteCrossrefLink" href="#target_note_LCL331_220_1" title="Click to highlight in text"><sup class="lineRef">1</sup>calcata, Her. (cf. xxi. <span class="bold">13</span>, 13); <span class="italic">iactata</span>, G; <span class="italic">laqueata</span>, Corn.; <span class="italic">iacta</span>, V</a></li><script type="text/javascript">document.getElementById('note_LCL331_220_1').style.display = "none";</script><li class="note" id="note_LCL331_220_2"><a class="footnoteCrossrefLink" href="#target_note_LCL331_220_2" title="Click to highlight in text"><sup class="lineRef">2</sup><span class="italic">et nexibili</span>, Lind.; <span class="italic">et inflexibili</span>,
Corn.; <span class="italic">et nixi uilia.</span> V.</a></li><script type="text/javascript">document.getElementById('note_LCL331_220_2').style.display = "none";</script><li class="note" id="note_LCL331_220_3"><a class="footnoteCrossrefLink" href="#target_note_LCL331_220_3" title="Click to highlight in text"><sup class="lineRef">3</sup><span class="italic">ostenderent</span>, scripsi; <span class="italic">ostenderet</span>, V, <span class="italic">ueritas ipsa o.</span>, G; <span class="italic">res ipsa o.</span>, Ernesti, Wagner.</a></li><script type="text/javascript">document.getElementById('note_LCL331_220_3').style.display = "none";</script></ul></section></notes></section>