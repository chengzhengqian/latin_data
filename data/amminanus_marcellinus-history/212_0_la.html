<section class="div1 language" lang="la"><header><hgroup><h1>XVIII</h1></hgroup></header><section class="div2"><p class="noindent">

ante dicti magistri equitum salutem acriter impugnantis ratione bifaria, quod omnium solus nec opes<a class="footnoteLink" href="#note_LCL300_424_1" id="target_note_LCL300_424_1"><sup>1</sup></a> eius augebat,<a class="footnoteLink" href="#note_LCL300_424_2" id="target_note_LCL300_424_2"><sup>2</sup></a> ut ceteri, et domo sua non cederet Antiochiae, quam molestissime flagitabat.</p>
<p>4. Qui ut coluber copia virus exuberans, natorum multitudinem etiam tum aegre serpentium, excitans ad nocendum, emittebat cubicularios iam adultos, ut inter ministeria vitae secretioris, gracilitate vocis semper puerilis et blandae, apud principis aures nimium patulas, existimationem viri fortis invidia gravi pulsarent. Et brevi iussa fecerunt.</p>
<p>5. Horum et similium taedio iuvat veterem laudare Domitianum, qui licet patris fratrisque dissimilis, memoriam nominis sui inexpiabili detestatione perfudit, tamen receptissima inclaruit lege, qua minaciter interdixerat ne intra terminos iuris dictionis Romanae castraret quisquam puerum; quod ni contigisset, quis eorum ferret examina, quorum raritas<a class="footnoteLink" href="#note_LCL300_424_3" id="target_note_LCL300_424_3"><sup>3</sup></a> difficile toleratur?</p>
<p>6. Actum est tamen cautius, ne (ut fingebat) rursus accitus idem Ursicinus, metu cuncta turbaret, sed cum fors copiam detulisset, raperetur ad mortem.</p>
<p>7. Haec operientibus illis, et ancipiti cogitatione districtis, nobis apud Samosatam, Commageni





</p></section><notes><section class="footnotes"><ul><li class="note" id="note_LCL300_424_1"><a class="footnoteCrossrefLink" href="#target_note_LCL300_424_1" title="Click to highlight in text"><sup class="lineRef">1</sup><span class="italic">opes</span>, Her.; <span class="italic">opis</span>, G; <span class="italic">opus</span>, V.</a></li><script type="text/javascript">document.getElementById('note_LCL300_424_1').style.display = "none";</script><li class="note" id="note_LCL300_424_2"><a class="footnoteCrossrefLink" href="#target_note_LCL300_424_2" title="Click to highlight in text"><sup class="lineRef">2</sup><span class="italic">augebat</span>, Her.; <span class="italic">agebat</span>, V.</a></li><script type="text/javascript">document.getElementById('note_LCL300_424_2').style.display = "none";</script><li class="note" id="note_LCL300_424_3"><a class="footnoteCrossrefLink" href="#target_note_LCL300_424_3" title="Click to highlight in text"><sup class="lineRef">3</sup><span class="italic">raritas</span>, Boxh.; <span class="italic">paritas</span>, V.</a></li><script type="text/javascript">document.getElementById('note_LCL300_424_3').style.display = "none";</script></ul></section></notes></section>