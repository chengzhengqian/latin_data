<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

erectus, ita nervorum nodulis implicatur, ut altius tolli possit et inclinari, summitatique eius unci ferrei copulantur, e quibus pendet stuppea vel ferrea funda, cui ligno fulmentum prosternitur ingens, cilicium paleis confertum minutis, validis nexibus illigatum, et locatum super congestos caespites vel latericios aggeres. Nam muro saxeo huius modi moles imposita
disiectat quidquid invenerit subter concussione
violenta, non pondere.</p>
<p>6. Cum igitur ad concertationem
fuerit ventum,<a class="footnoteLink" href="#note_LCL315_328_1" id="target_note_LCL315_328_1"><sup>1</sup></a> lapide rotundo fundae imposito, quaterni altrinsecus iuvenes repagula quibus incorporati sunt funes, explicantes retrorsus, stilum paene supinum inclinant: itaque demum sublimis adstans magister, claustrum quod totius operis continet vincula, reserat malleo forti perculsum,<a class="footnoteLink" href="#note_LCL315_328_2" id="target_note_LCL315_328_2"><sup>2</sup></a>
unde absolutus ictu volucri stilus, et mollitudine
offensus cilicii, saxum contorquet, quicquid incurrerit collisurum.</p>
<p>7. Et tormentum quidem appellatur
ex eo quod omnis explicatio torquetur, scorpio autem quoniam aculeum desuper habet erectum,
cui etiam onagri vocabulum indidit aetas novella ea re, quod asini feri cum venatibus agitantur, ita eminus lapides post terga calcitrando emittunt, ut perforent pectora sequentium aut perfractis ossibus capita ipsa displodant.</p>
<p>8. Hinc ad<a class="footnoteLink" href="#note_LCL315_328_3" id="target_note_LCL315_328_3"><sup>3</sup></a> arietem veniemus. Eligitur abies vel ornus excelsa, cuius summitas duro ferro concluditur et prolixo, arietis efficiens prominulam speciem, quae



</p></section><notes><section class="footnotes"><ul><li class="note" id="note_LCL315_328_1"><a class="footnoteCrossrefLink" href="#target_note_LCL315_328_1" title="Click to highlight in text"><sup class="lineRef">1</sup><span class="italic">fuerit ventum,</span> tr. by Nov√°k, c.c. (cf. xxiii. <span class="bold">5,</span> 21).</a></li><script type="text/javascript">document.getElementById('note_LCL315_328_1').style.display = "none";</script><li class="note" id="note_LCL315_328_2"><a class="footnoteCrossrefLink" href="#target_note_LCL315_328_2" title="Click to highlight in text"><sup class="lineRef">2</sup><span class="italic">perculsum,</span> Haupt; <span class="italic">percussum,</span> EG; <span class="italic">perclausum,</span> VWB (<span class="italic">perclusum,</span> V<sup>2</sup>).</a></li><script type="text/javascript">document.getElementById('note_LCL315_328_2').style.display = "none";</script><li class="note" id="note_LCL315_328_3"><a class="footnoteCrossrefLink" href="#target_note_LCL315_328_3" title="Click to highlight in text"><sup class="lineRef">3</sup><span class="italic">ad,</span> added by EBG; V omits.</a></li><script type="text/javascript">document.getElementById('note_LCL315_328_3').style.display = "none";</script></ul></section></notes></section>