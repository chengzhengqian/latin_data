<section class="div1 language" lang="la"><header><hgroup><h1>Julianus</h1></hgroup></header><section class="div2">
<p>5. Postridie exercitu sedatius procedente, extremos
qui eo die forte cogendorum agminum officia sustinebant, necopinantes Persae adorti, negotio levi interfecissent, ni proximus equitatus noster hoc citius<a class="footnoteLink" href="#note_LCL315_478_1" id="target_note_LCL315_478_1"><sup>1</sup></a> intellecto, per patulas valles late diffusus, tantam molem discriminis, vulneratis qui supervenerant,
reppulisset.</p>
<p>6. In hac cecidit pugna Adaces, nobilis satrapa, legatus quondam ad Constantium
principem missus, ac benigne susceptus, cuius exuviis interfector Iuliano oblatis, remuneratus
est ut decebat.</p>
<p>7. Eodem die Tertiacorum equestris numerus a legionibus incusatus est, quod cum ipsae hostium adversas irrumperent acies, illi paulatim dilapsi, alacricatem paene totius minuissent exercitus.</p>
<p>8. Unde ad indignationem iustam imperator
erectus, ademptis signis hastisque<a class="footnoteLink" href="#note_LCL315_478_2" id="target_note_LCL315_478_2"><sup>2</sup></a> diffractis. omnes eos qui fugisse arguebantur, inter impedimenta et sarcinas et captivos agere iter imposuit, ductore eorum, qui solus fortiter decertarat, aliae turmae apposito, cuius tribunus turpiter proelium deservisse
convincebatur.</p>
<p>9. Abiecti sunt autem sacramento
etiam alii quattuor ob flagitium simile vexillationum tribuni: hoc enim correctionis moderamine
leniori, impendentium consideratione difficultatum,
contentus est imperator.</p>
<p>10. Progressi itaque stadia septuaginta,<a class="footnoteLink" href="#note_LCL315_478_3" id="target_note_LCL315_478_3"><sup>3</sup></a> attenuata rerum omnium copia, herbis frumentisque crematis,



</p></section><notes><section class="footnotes"><ul><li class="note" id="note_LCL315_478_1"><a class="footnoteCrossrefLink" href="#target_note_LCL315_478_1" title="Click to highlight in text"><sup class="lineRef">1</sup><span class="italic">citius,</span> Clark; <span class="italic">ocius,</span> G; <span class="italic">acutius,</span> V.</a></li><script type="text/javascript">document.getElementById('note_LCL315_478_1').style.display = "none";</script><li class="note" id="note_LCL315_478_2"><a class="footnoteCrossrefLink" href="#target_note_LCL315_478_2" title="Click to highlight in text"><sup class="lineRef">2</sup><span class="italic">ademptis
signis hastisque,</span> G; <span class="italic">adeptisque diffractis,</span> V.</a></li><script type="text/javascript">document.getElementById('note_LCL315_478_2').style.display = "none";</script><li class="note" id="note_LCL315_478_3"><a class="footnoteCrossrefLink" href="#target_note_LCL315_478_3" title="Click to highlight in text"><sup class="lineRef">3</sup><span class="italic">stadia
septuaginta,</span> tr. by PBG.</a></li><script type="text/javascript">document.getElementById('note_LCL315_478_3').style.display = "none";</script></ul></section></notes></section>