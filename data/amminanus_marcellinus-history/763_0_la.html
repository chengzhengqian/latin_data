<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

ut Spartanos canes aut Cretas, vestigia sagacius colligendo,
ad ipsa cubilia pervenire causarum.</p>
<p>9. In his primus est coetus eorum, qui seminando<a class="footnoteLink" href="#note_LCL331_324_1" id="target_note_LCL331_324_1"><sup>1</sup></a> diversa iurgia per vadimonia mille iactantur, viduarum
postes et orborum limina deterentes, et aut inter discordantes amicos, aut propinquantes, vel affines, si simultatum levia senserint receptacula, odia struentes infesta: in quibus aetatis progressu non ut aliorum vitia intepescunt, sed magis magisque roborantur: inter rapinas insatiabiles inopes, ad capiendam versutis orationibus iudicum fidem, quorum
nomen ex iustitia natum est, sicam ingenii destringentes.</p>
<p>10. Horum obstinatione libertatem temeritas, constantiam audacia praeceps, eloquentiam
inanis quaedam imitatur affluentia<a class="footnoteLink" href="#note_LCL331_324_2" id="target_note_LCL331_324_2"><sup>2</sup></a> loquendi: quarum artium scaevitate, ut Tullius asseverat, nefas est<a class="footnoteLink" href="#note_LCL331_324_3" id="target_note_LCL331_324_3"><sup>3</sup></a> religionem decipi iudicantis. Ait enim “Cumque nihil tam incorruptum esse debeat in re publica quam suffragium, quam sententia, non intellego
cur qui ea pecunia corruperit, poena dignus sit: qui eloquentia, laudem etiam ferat. Mihi quidem hoc plus mali facere videtur, qui oratione, quam qui pretio iudicem corrumpit: quod pecunia corrumpere prudentem nemo potest, dicendo potest.”</p>
<p>11. Secundum est genus eorum, qui iuris professi scientiam, quam repugnantium sibi legum abolevere








</p></section><notes><section class="footnotes"><ul><li class="note" id="note_LCL331_324_1"><a class="footnoteCrossrefLink" href="#target_note_LCL331_324_1" title="Click to highlight in text"><sup class="lineRef">1</sup><span class="italic">seminando,</span> A; <span class="italic">rimando,</span> Her.; <span class="italic">liminando,</span> V.</a></li><script type="text/javascript">document.getElementById('note_LCL331_324_1').style.display = "none";</script><li class="note" id="note_LCL331_324_2"><a class="footnoteCrossrefLink" href="#target_note_LCL331_324_2" title="Click to highlight in text"><sup class="lineRef">2</sup><span class="italic">aāfluentia,</span> Her. (for <span class="italic">ad-</span>, see note 3); <span class="italic">fluentia,</span> V.</a></li><script type="text/javascript">document.getElementById('note_LCL331_324_2').style.display = "none";</script><li class="note" id="note_LCL331_324_3"><a class="footnoteCrossrefLink" href="#target_note_LCL331_324_3" title="Click to highlight in text"><sup class="lineRef">3</sup><span class="italic">est ad,</span> V; G omits <span class="italic">ad.</span></a></li><script type="text/javascript">document.getElementById('note_LCL331_324_3').style.display = "none";</script></ul></section></notes></section>