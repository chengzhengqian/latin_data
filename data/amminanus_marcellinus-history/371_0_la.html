<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

Alter enim Florentius, ex praefecto praetorio consul etiamtum, rerum mutatione subita territus, cum coniuge periculis exemptus, diu delituit, nec redire ante mortem potuit Iuliani,<a class="footnoteLink" href="#note_LCL315_194_1" id="target_note_LCL315_194_1"><sup>1</sup></a> capitis crimine tamen damnatus est absens.</p>
<p>7. Pari sorte Euagrius comes rei privatae, et Saturninus ex cura palatii, et Cyrinus ex notario, portati sunt in exilium. Ursuli vero necem largitionum comitis ipsa mihi videtur flesse Iustitia, imperatorem arguens ut ingratum. Cum enim Caesar in partes mitteretur occiduas, omni tenacitate stringendus, nullaque potestate militi quicquam donandi delata, ut pateret ad motus asperiores<a class="footnoteLink" href="#note_LCL315_194_2" id="target_note_LCL315_194_2"><sup>2</sup></a> exercitus, hic idem Ursulus datis litteris ad eum qui Gallicanos tuebatur thesauros, quicquid posceret Caesar, procul dubio iusserat dari.</p>
<p>8. Quo exstincto cum maledictis execrationibusque multorum
se Iulianus sentiret expositum, impurgabile crimen excusari posse existimans, absque conscientia sua hominem affirmabat occisum, praetendens quod eum militaris ira delevit, memor quae dixerat (ut ante rettulimus), cum Amidam vidisset excisam.</p>
<p>9. Ideoque timidus videbatur, vel parum intellegens quid conveniret, cum Arbitionem semper ambiguum et praetumidum his quaestionibus praefecisset, aliis






</p></section><notes><section class="footnotes"><ul><li class="note" id="note_LCL315_194_1"><a class="footnoteCrossrefLink" href="#target_note_LCL315_194_1" title="Click to highlight in text"><sup class="lineRef">1</sup><span class="italic">Iuliani,</span> added in G; V omits.</a></li><script type="text/javascript">document.getElementById('note_LCL315_194_1').style.display = "none";</script><li class="note" id="note_LCL315_194_2"><a class="footnoteCrossrefLink" href="#target_note_LCL315_194_2" title="Click to highlight in text"><sup class="lineRef">2</sup><span class="italic">asperiores,</span> Pet.; <span class="italic">aptior,</span> Bent.; <span class="italic">asperior,</span> V.</a></li><script type="text/javascript">document.getElementById('note_LCL315_194_2').style.display = "none";</script></ul></section></notes></section>