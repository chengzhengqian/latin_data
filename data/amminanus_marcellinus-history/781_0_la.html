<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

ad nocendum ut nullum aliquando damnatorum capitis eriperet morte, subscriptionis elogio leni, cum id etiam principes interdum fecere saevissimi.</p>
<p>4. Atquin potuit exempla multa contueri maiorum, et imitari peregrina atque interna humanitatis et pietatis, quas sapientes consanguineas virtutum esse definiunt bonas. E quibus haec sufficiet poni. Artaxerxes Persarum ille rex potentissimus, quem Macrochira membri unius longitudo commemoravit,<a class="footnoteLink" href="#note_LCL331_360_1" id="target_note_LCL331_360_1"><sup>1</sup></a> suppliciorum varietates, quas natio semper exercuit cruda, lenitate genuina castigans, tiaras ad vicem capitum quibusdam noxiis amputabat: et ne secaret aures more regio pro delictis, ex galeris fila pendentia praecidebat: quae temperantia morum ita tolerabilem
eum fecit et verecundum, ut annitentibus cunctis, multos et mirabiles actus impleret, Graecis scriptoribus celebratos.</p>
<p>5. Praenestino praetore, qui bello quodam Samnitico properare iussus ad praesidium venerat segnius, ad crimen diluendum exhibito, Papirius Cursor, ea tempestate dictator, securem per lictorem expediri homineque abiecta purgandi se fiducia stupefacto, visum prope fruticem iussit abscidi: hocque ioci genere castigatum, cum





</p></section><notes><section class="footnotes"><ul><li class="note" id="note_LCL331_360_1"><a class="footnoteCrossrefLink" href="#target_note_LCL331_360_1" title="Click to highlight in text"><sup class="lineRef">1</sup><span class="italic">commemorauit,</span> V; <span class="italic">cognominauit,</span> E, C. F. W. M.</a></li><script type="text/javascript">document.getElementById('note_LCL331_360_1').style.display = "none";</script></ul></section></notes></section>