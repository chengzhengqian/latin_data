<section class="div1 language" lang="la"><header><hgroup><h1>Valens Gratianus Valentinianus II</h1></hgroup></header><section class="div2"><p class="noindent">

exemptum.</p>
<p>15. Cum enim oppessulatas ianuas per rumpere conati qui secuti sunt, a parte pensili domus sagittis incesserentur, ne per moras inexpedibiles populandi amitterent copiam, congestis stipulae fascibus et lignorum, flammaque supposita, aedificium
cum hominibus torruerunt.</p>
<p>16. Unde quidam de candidatis, per fenestram lapsus captusque a barbaris, prodidit factum et eos maerore afflixit, magna gloria defraudatos, quod Romanae rei rectorem
non cepere superstitem. Is ipse iuvenis, occulte postea reversus ad nostros, haec ita accidisse narravit.</p>
<p>17. Pari clade recuperatis Hispaniis, Scipionum alterum cremata turri in quam confugerat, absumptum incendio hostili comperimus. Illud tamen certum est, nec Scipioni nec Valenti sepulturam
(qui supremitatis honor est) contigisse.</p>
<p>18. In hac multiplici virorum illustrium clade, Traiani mors eminuit et Sebastiani, cum quibus triginta quinque oppetivere tribuni, vacantes et numerorum rectores, et Valerianus atque Aequitius, quorum alter stabulum, alter curabat palatium. Inter hos etiam promotorum tribunus, Potentius, cecidit in primaevo flore aetatis,<a class="footnoteLink" href="#note_LCL331_480_1" id="target_note_LCL331_480_1"><sup>1</sup></a> bono cuique spectatus, meritis Ursicini patris, magistri quondam armorum suisque commendabilis. Constatque vix





</p></section><notes><section class="footnotes"><ul><li class="note" id="note_LCL331_480_1"><a class="footnoteCrossrefLink" href="#target_note_LCL331_480_1" title="Click to highlight in text"><sup class="lineRef">1</sup><span class="italic">flore aetatis,</span>? Baehrens; <span class="italic">aetatis flore,</span> V.</a></li><script type="text/javascript">document.getElementById('note_LCL331_480_1').style.display = "none";</script></ul></section></notes></section>