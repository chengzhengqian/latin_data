<section class="div1 language" lang="la"><header><hgroup><h1>Jolianus</h1></hgroup></header><section class="div2"><p class="noindent">

lectos exploratae industriae fideique, duceret secum, adminiculis eorum usurus, pro incidentium captu negotiorum.</p>
<p>11. Prudentique consilio Malarichum, ex familiaribus negotiis agentem etiam tum in Italia, missis insignibus, Iovino iussit succedere, armorum magistro per Gallias, gemina utilitate praespeculata, ut et dux meriti celsioris, ideoque suspectus, abiret e medio, et homo inferioris spei ad sublimiora provectus,
auctoris sui nutantem adhuc statum studio fundaret ingenti.</p>
<p>12. Iussum est autem ad implenda
haec perrecturis, extollere seriem gestorum in melius, et rumores quaqua irent, verbis<a class="footnoteLink" href="#note_LCL315_542_1" id="target_note_LCL315_542_1"><sup>1</sup></a> diffundere concinentibus, procinctum Parthicum exitu prospero terminatum, additisque festinando itineri noctibus, provinciarum militiaeque rectoribus insinuare novi principis scripta, omniumque sententiis occultius sciscitatis,
remeare velociter cum responsis, ut comperto quid in longinquis agatur, principatus corroborandi matura consilia quaerantur et cauta.</p>
<p>13. Hos tabellarios fama praegrediens, index tristiorum
casuum velocissima, per provincias volitabat et gentes, maximeque omnium Nisibenos acerbo dolore
perculsit, cum urbem Sapori deditam comperissent,


</p></section><notes><section class="footnotes"><ul><li class="note" id="note_LCL315_542_1"><a class="footnoteCrossrefLink" href="#target_note_LCL315_542_1" title="Click to highlight in text"><sup class="lineRef">1</sup><span class="italic">verbis</span>, Hadr. Val.; <span class="italic">breves</span>, G; <span class="italic">breviis</span>, Henr. Val.; <span class="italic">brevis</span>, V.</a></li><script type="text/javascript">document.getElementById('note_LCL315_542_1').style.display = "none";</script></ul></section></notes></section>