<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

transgressus, tristes sollicitudines (si huic irrisioni superfuerit) excitabit.</p>
<p>18. Hinc in illum inexpiabile<a class="footnoteLink" href="#note_LCL331_304_1" id="target_note_LCL331_304_1"><sup>1</sup></a> auctum principis odium, et doli struebantur in dies, ut per vim ei vel clam vita adimeretur: agentique tunc in Armenia Traiano, et rem militarem curanti, id secretis committitur
scriptis.</p>
<p>19. Qui illecebrosis regem insidiis ambiens, et modo serenae mentis Valentis indices litteras
tradens, modo ipse sese eius conviviis ingerens, ad ultimum composita fraude, ad prandium verecundius
invitavit: qui nihil adversum metuens venit, concessoque honoratiore discubuit loco.</p>
<p>20. Cumque apponerentur exquisitae cuppediae, et aedes amplae<a class="footnoteLink" href="#note_LCL331_304_2" id="target_note_LCL331_304_2"><sup>2</sup></a> nervorum et articulato flatilique sonitu resultarent, iam vino incalescente ipso convivii domino, per simulationem naturalis cuiusdam urgentis egresso, gladium destrictum intentans, torvo lumine ferociens quidam immittitur barbarus asper, ex his quos scurras<a class="footnoteLink" href="#note_LCL331_304_3" id="target_note_LCL331_304_3"><sup>3</sup></a> appellant, confossurus iuvenem, ne exsilire posset etiam tum praepeditum.</p>
<p>21. Quo viso regulus forte prominens ultra torum, expedito dolone, adsurgens ut vitam omni ratione defenderet,
perforato pectore deformis procubuit victima, multiplicatis ictibus<a class="footnoteLink" href="#note_LCL331_304_4" id="target_note_LCL331_304_4"><sup>4</sup></a> foede concisa.</p>
<p>22. Hocque figmento nefarie decepta credulitate, inter epulas quae reverendae sunt vel in Euxino ponto, hospitali








</p></section><notes><section class="footnotes"><ul><li class="note" id="note_LCL331_304_1"><a class="footnoteCrossrefLink" href="#target_note_LCL331_304_1" title="Click to highlight in text"><sup class="lineRef">1</sup><span class="italic">inexpiable,</span> Val.; <span class="italic">inexplicabile,</span> V.</a></li><script type="text/javascript">document.getElementById('note_LCL331_304_1').style.display = "none";</script><li class="note" id="note_LCL331_304_2"><a class="footnoteCrossrefLink" href="#target_note_LCL331_304_2" title="Click to highlight in text"><sup class="lineRef">2</sup><span class="italic">amplae,</span> A;
<span class="italic">pulsu,</span> G; <span class="italic">assidue,</span> Her.; <span class="italic">aedessas pleneruorum,</span> V.</a></li><script type="text/javascript">document.getElementById('note_LCL331_304_2').style.display = "none";</script><li class="note" id="note_LCL331_304_3"><a class="footnoteCrossrefLink" href="#target_note_LCL331_304_3" title="Click to highlight in text"><sup class="lineRef">3</sup><span class="italic">scurras,</span> Wagner, Clark; <span class="italic">supras,</span> V, Gardt.</a></li><script type="text/javascript">document.getElementById('note_LCL331_304_3').style.display = "none";</script><li class="note" id="note_LCL331_304_4"><a class="footnoteCrossrefLink" href="#target_note_LCL331_304_4" title="Click to highlight in text"><sup class="lineRef">4</sup><span class="italic">ictibus,</span>
added after <span class="italic">multiplicatis,</span> E, before <span class="italic">m.,</span> G; V omits.</a></li><script type="text/javascript">document.getElementById('note_LCL331_304_4').style.display = "none";</script></ul></section></notes></section>