<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

et vitibus.</p>
<p>14. Tunc Mychon quidam nobilis oppidanus
et potens, captus in suburbano lapsusque, antequam vinciretur, quia pedibus aeger evadere penitus vetabatur, in puteum aquis vacuum sese coniecit, unde costa diffracta levatus a barbaris, ductusque prope portas, coniugis miseratione redemptus
est, et ad pinnas muri fune sublatus post biduum interiit.</p>
<p>15. Unde elati in pertinaciam saevissimi grassatores, ipsa pulsavere moenia Lepcitana, funestis plangoribus resonantia feminarum, quas numquam antea hostiliter clausas pavor exanimabat insolitus, obsessaque urbe per octo continuos dies, cum quidam oppugnatores sine ullo vulnerarentur effectu, redierunt ad propria<a class="footnoteLink" href="#note_LCL331_176_1" id="target_note_LCL331_176_1"><sup>1</sup></a> tristiores.</p>
<p>16. Ob quae super salute dubii cives, ultimaque temptantes, profectis ante legatis nondum reversis, Iovinum mittunt atque Pancratium, quae viderint, quaeque<a class="footnoteLink" href="#note_LCL331_176_2" id="target_note_LCL331_176_2"><sup>2</sup></a> ipsi perpessi sint, imperatorem fida relatione
docturos. Qui Severum apud Carthaginem inventum et Flaccianum superiores illos legatos percontando quid egerint, cognoverunt eos audiri a vicario iussos et comite. E quibus Severus ilico perit vexatus acerbitate morborum: nihilo minus tamen properarunt ad comitatum magnis itineribus ante dicti.</p>
</section><notes><section class="footnotes"><ul><li class="note" id="note_LCL331_176_1"><a class="footnoteCrossrefLink" href="#target_note_LCL331_176_1" title="Click to highlight in text"><sup class="lineRef">1</sup><span class="italic">propria,</span> EAG; <span class="italic">proprias sedes,</span> sugg. by Clark; <span class="italic">proprias</span> (lac. 4 letters at end of line), V.</a></li><script type="text/javascript">document.getElementById('note_LCL331_176_1').style.display = "none";</script><li class="note" id="note_LCL331_176_2"><a class="footnoteCrossrefLink" href="#target_note_LCL331_176_2" title="Click to highlight in text"><sup class="lineRef">2</sup><span class="italic">quaeque,</span>
Her. and Clark; V omits <span class="italic">que.</span></a></li><script type="text/javascript">document.getElementById('note_LCL331_176_2').style.display = "none";</script></ul></section></notes></section>