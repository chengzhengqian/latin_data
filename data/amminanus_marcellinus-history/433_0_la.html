<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

cum introierit civitatis capacissimae portas, sinistra porticus subito lapsa, subter tendentes quinquaginta milites exceptis plurimis vulneratis, tignorum tegularumque pondere magno collisit.</p>
<p>7. Unde contractis copiis omnibus, Mesopotamiam<a class="footnoteLink" href="#note_LCL315_318_1" id="target_note_LCL315_318_1"><sup>1</sup></a> propere signa commovit, ut fama de se nulla praeversa—id enim curatius observarat,—improvisus Assyrios occuparet. Denique cum exercitu et Scytharum auxiliis, Euphrate navali ponte transmisso, venit ad Batnas, municipium Osdroenae, ibique illaetabile portentum offendit.</p>
<p>8. Cum enim calonum frequens multitudo ad suscipiendum consuete pabulum prope acervum palearum stetisset, impendio celsum—hoc enim modo per regiones illas tales species construuntur,—rapientibus
multis, quassata congeries inclinata
est, parique exitio quinquaginta obruit homines, mole maxima ruinarum.</p>
<h3><span class="bold">3.</span> <span class="italic">Iuliano A. per Mesopotamiam iter facienti Saracenarum
gentium reguli coronam auream et auxilia ultro offerunt; classis Romana milli et centum navium adveniens consternit Euphratem.</span></h3>
<p>1. Maestus exinde digressus, venit cursu propero Carras, antiquum oppidum, Crassorum et Romani exercitus aerumnis insigne. Unde duae ducentes Persidem viae regiae distinguuntur, laeva per Adiabenam
et Tigridem, dextra per Assyrios et Euphraten.</p>
</section><notes><section class="footnotes"><ul><li class="note" id="note_LCL315_318_1"><a class="footnoteCrossrefLink" href="#target_note_LCL315_318_1" title="Click to highlight in text"><sup class="lineRef">1</sup><span class="italic">Mesopotamiam iam,</span> V; <span class="italic">tam,</span> Lind.; deleted by Novák as dittography; put before <span class="italic">contractis</span> by Her.</a></li><script type="text/javascript">document.getElementById('note_LCL315_318_1').style.display = "none";</script></ul></section></notes></section>