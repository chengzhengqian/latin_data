<section class="div1 language" lang="la"><header><hgroup><h1>Valantinianus Valens Gratianus</h1></hgroup></header><section class="div2"><p class="noindent">

ad imperium Rusticus Iulianus, tunc magister memoriae,
poscebatur, quasi afflatu quodam furoris, bestiarum
more humani sanguinis avidus, ut ostenderat cum proconsulari potestate regeret Africam.</p>
<p>2. In praefectura enim urbana, quam adhuc administrans exstinctus est, tempus anceps metuens tyrannidis, cuius arbitrio, tamquam inter dignorum inopiam, ad id escenderat<a class="footnoteLink" href="#note_LCL331_36_1" id="target_note_LCL331_36_1"><sup>1</sup></a> columen,<a class="footnoteLink" href="#note_LCL331_36_2" id="target_note_LCL331_36_2"><sup>2</sup></a> lenis videri cogebatur et mollior.</p>
<p>3. Contra hos nitebantur aliqui studiis altioribus in favorem Severi, magistri tunc peditum, ut apti ad hoc impetrandum, qui licet asper esset et formidatus, tolerabilior tamen fuit, et praeferendus modis omnibus ante dicto.</p>
<p>4. Sed dum haec cogitantur in cassum, imperator remediis multiplicibus recreatus, vixque se mortis periculo contemplans extractum, Gratianum filium suum, adulto iam proximum, insignibus principatus ornare meditabatur.</p>
<p>5. Et paratis omnibus militeque
firmato, ut animis id acciperet promptis, cum Gratianus venisset, progressus in campum, tribunal escendit,<a class="footnoteLink" href="#note_LCL331_36_3" id="target_note_LCL331_36_3"><sup>3</sup></a> splendoreque nobilium circumdatus potestatum,
dextra puerum apprehensum, productumque in medium, oratione contionaria destinatum imperatorem
exercitui commendabat.</p>
</section><notes><section class="footnotes"><ul><li class="note" id="note_LCL331_36_1"><a class="footnoteCrossrefLink" href="#target_note_LCL331_36_1" title="Click to highlight in text"><sup class="lineRef">1</sup><span class="italic">escenderat,</span> vulgo; <span class="italic">adscenderat</span> W<sup>2</sup>G (<span class="italic">asc</span>-, G); <span class="italic">discenderat,</span> V.</a></li><script type="text/javascript">document.getElementById('note_LCL331_36_1').style.display = "none";</script><li class="note" id="note_LCL331_36_2"><a class="footnoteCrossrefLink" href="#target_note_LCL331_36_2" title="Click to highlight in text"><sup class="lineRef">2</sup><span class="italic">columen,</span> VEA, restored by Pet.; <span class="italic">culmen,</span> W<sup>2</sup>G.</a></li><script type="text/javascript">document.getElementById('note_LCL331_36_2').style.display = "none";</script><li class="note" id="note_LCL331_36_3"><a class="footnoteCrossrefLink" href="#target_note_LCL331_36_3" title="Click to highlight in text"><sup class="lineRef">3</sup><span class="italic">escendit,</span> Gronov; <span class="italic">ascendit,</span> EAG; <span class="italic">tribunale
se condit,</span> V.</a></li><script type="text/javascript">document.getElementById('note_LCL331_36_3').style.display = "none";</script></ul></section></notes></section>