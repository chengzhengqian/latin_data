<section class="div1 language" lang="la"><header><hgroup><h1>XVIII</h1></hgroup></header><section class="div2"><p class="noindent">

hostiles, et ausuros immania, ni ipsi quoque ad ceterorum sternerentur exempla, haerebat anxius qua vi qua celeritate, cum primum ratio copiam tribuisset, rumore praecurso, terras eorum invaderet repentinus.</p>
<p>2. Seditque tandem multa et varia cogitanti, id temptare quod utile probavit eventus. Hariobaudem vacantem tribunum, fidei fortitudinisque notae, nullo conscio legationis specie ad Hortarium miserat regem iam pacatum, ut exinde facile ad collimitia progressus eorum, in quos erant arma protinus commovenda, scitari possit quid molirentur, sermonis barbarici perquam gnarus.</p>
<p>3. Quo fidenter ad haec patranda digresso, ipse anni tempore opportuno, ad expeditionem undique milite convocato, profectus, id inter potissima mature duxit implendum, ut ante proeliorum fervorem, civitates multo ante excisas ac vacuas<a class="footnoteLink" href="#note_LCL300_406_1" id="target_note_LCL300_406_1"><sup>1</sup></a> introiret, receptasque communiret, horrea quin etiam exstrueret pro incensis, ubi condi possit annona, a Britanniis sueta transferri.</p>
<p>4. Et utrumque perfectum est spe omnium citius. Nam et horrea veloci opere surrexerunt, alimentorumque in eisdem satias condita, et civitates occupatae sunt septem: Castra Herculis Quadriburgium Tricensima et Novesium,







</p></section><notes><section class="footnotes"><ul><li class="note" id="note_LCL300_406_1"><a class="footnoteCrossrefLink" href="#target_note_LCL300_406_1" title="Click to highlight in text"><sup class="lineRef">1</sup><span class="italic">excisas ac vacuas</span>, Her.; <span class="italic">excisa quas</span>, V.</a></li><script type="text/javascript">document.getElementById('note_LCL300_406_1').style.display = "none";</script></ul></section></notes></section>