<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

pulveris nubes, variique fuere discursus, nunc resistentibus, nunc cedentibus nostris, et obnixi genibus quidam barbari peritissimi bellatores, hostem propellere laborabant, sed destinatione nimia dexterae dexteris miscebantur et umbo trudebat umbonem, caelumque exsultantium cadentiumque resonabat a vocibus magnis, et cum cornu sinistrum artius<a class="footnoteLink" href="#note_LCL300_284_1" id="target_note_LCL300_284_1"><sup>1</sup></a> gradiens, urgentium tot agmina Germanorum vi nimia pepulisset, iretque in barbaros fremens, equites nostri cornu tenentes dextrum, praeter spem incondite discesserunt, dumque primi fugientium postremos impediunt, gremio legionum protecti, fixerunt integrato proelio gradum.</p>
<p>38. Hoc autem exinde acciderat, quod dum ordinum restituitur series, cataphracti equites viso rectore suo leviter vulnerato, et consorte quodam per cervicem equi labente,<a class="footnoteLink" href="#note_LCL300_284_2" id="target_note_LCL300_284_2"><sup>2</sup></a> pondere armorum oppressi, dilapsi qua quisque poterat, peditesque calcando cuncta turbassent, ni conferti illi sibique vicissim innexi<a class="footnoteLink" href="#note_LCL300_284_3" id="target_note_LCL300_284_3"><sup>3</sup></a> stetissent immobiles. Igitur cum equites nihil praeter fugae circumspectantes praesidia, vidisset longius Caesar, concito equo, eos velut repagulum quoddam cohibuit.</p>
<p>39. Quo agnito per purpureum<a class="footnoteLink" href="#note_LCL300_284_4" id="target_note_LCL300_284_4"><sup>4</sup></a> signum draconis, summitati hastae longioris aptatum,</p>
</section><notes><section class="footnotes"><ul><li class="note" id="note_LCL300_284_1"><a class="footnoteCrossrefLink" href="#target_note_LCL300_284_1" title="Click to highlight in text"><sup class="lineRef">1</sup><span class="italic">artius</span>, Pet.; <span class="italic">altius</span>, V.</a></li><script type="text/javascript">document.getElementById('note_LCL300_284_1').style.display = "none";</script><li class="note" id="note_LCL300_284_2"><a class="footnoteCrossrefLink" href="#target_note_LCL300_284_2" title="Click to highlight in text"><sup class="lineRef">2</sup><span class="italic">labente</span>, Cornelissen, <span class="italic">labentis</span>, V.</a></li><script type="text/javascript">document.getElementById('note_LCL300_284_2').style.display = "none";</script><li class="note" id="note_LCL300_284_3"><a class="footnoteCrossrefLink" href="#target_note_LCL300_284_3" title="Click to highlight in text"><sup class="lineRef">3</sup><span class="italic">innexi</span>, Her.; <span class="italic">innixi</span>, V.</a></li><script type="text/javascript">document.getElementById('note_LCL300_284_3').style.display = "none";</script><li class="note" id="note_LCL300_284_4"><a class="footnoteCrossrefLink" href="#target_note_LCL300_284_4" title="Click to highlight in text"><sup class="lineRef">4</sup><span class="italic">per purpureum</span>, W<sup>2</sup>G; <span class="italic">perpureum</span>, V.</a></li><script type="text/javascript">document.getElementById('note_LCL300_284_4').style.display = "none";</script></ul></section></notes></section>