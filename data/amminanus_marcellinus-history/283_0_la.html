<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2">
<p>3. Et super auxiliariis quidem et trecentenis, cogendis ocius proficisci, Lupicinus conventus est solus, transisse ad Britannias nondum compertus, de Scutariis autem et Gentilibus excerpere quemque promptissimum, et ipse perducere Sintula iubetur, Caesaris stabuli tunc tribunus.</p>
<p>4. Conticuit hisque acquieverat Iulianus, potioris arbitrio cuncta concedens. Illud tamen nec dissimulare
potuit nec silere: ut illi nullas paterentur molestias, qui relictis laribus transrhenanis, sub hoc venerant pacto, ne ducerentur ad partes umquam transalpinas, verendum esse affirmans, ne voluntarii barbari militares, saepe sub eius modi legibus assueti transire ad nostra, hoc cognito deinceps arcerentur.
Sed loquebatur in cassum.</p>
<p>5. Tribunus enim parvi querellas Caesaris ducens, Augusti iussis obtemperabat,
et lecta expeditiore manu vigore, corporumque levitate praestanti, cum eisdem profectus
est, spe potiorum erectis.<a class="footnoteLink" href="#note_LCL315_18_1" id="target_note_LCL315_18_1"><sup>1</sup></a></p>
<p>6. Et quia sollicitus Caesar, quid de residuis mitti praeceptis agi deberet, perque varias curas animum versans, attente negotium tractari oportere censebat, cum hinc barbara feritas, inde iussorum urgeret




</p></section><notes><section class="footnotes"><ul><li class="note" id="note_LCL315_18_1"><a class="footnoteCrossrefLink" href="#target_note_LCL315_18_1" title="Click to highlight in text"><sup class="lineRef">1</sup><span class="italic">erectis,</span> Bent.; <span class="italic">erectus,</span> V.</a></li><script type="text/javascript">document.getElementById('note_LCL315_18_1').style.display = "none";</script></ul></section></notes></section>