<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

muro (ut ita dixerim) saeptus, progressus ante conspectum omnium steti, molliri posse tumultum auctoritate ratus vel sermonibus blandis.</p>
<p>10. Sed<a class="footnoteLink" href="#note_LCL315_56_1" id="target_note_LCL315_56_1"><sup>1</sup></a> exarsere mirum in modum, eo usque provecti, ut quoniam precibus vincere pertinaciam conabar, instanter mortem contiguis assultibus intentarent. Victus denique mecumque ipse contemplans,<a class="footnoteLink" href="#note_LCL315_56_2" id="target_note_LCL315_56_2"><sup>2</sup></a> quod alter confosso me forsitan libens declarabitur princeps, assensus sum, vim lenire posse ratus<a class="footnoteLink" href="#note_LCL315_56_3" id="target_note_LCL315_56_3"><sup>3</sup></a> armatam.</p>
<p>11. “Gestorum hic textus est, quem mente quaeso accipito placida. Nec actum quicquam secus existimes,
vel susurrantes perniciosa malignos admittas, ad compendia sua excitare secessiones principum assuetos; sed adulatione vitiorum altrice depulsa, excellentissiman virtutum omnium adverte iustitiam, et condicionum aequitatem, quam propono, bona fide suscipito, cum animo disputans, haec statui Romano prodesse, nobiscum,<a class="footnoteLink" href="#note_LCL315_56_4" id="target_note_LCL315_56_4"><sup>4</sup></a> qui caritate sanguinis et<a class="footnoteLink" href="#note_LCL315_56_5" id="target_note_LCL315_56_5"><sup>5</sup></a> fortunae superioris culmine sociamur.</p>
<p>12. Ignosce enim: quae cum ratione poscuntur, non tam fieri cupio, quam a te utilia probari et recta, avide tua praecepta deinde quoque suscepturus.</p>
<p>13. “Quae necesse sit fieri in compendium redigam breue. Equos praebebo currules Hispanos, et miscendos Gentilibus atque Scutariis adulescentes Laetos quosdam, cis Rhenum editam barbarorum progeniem, vel certe ex dediticiis, qui ad nostra







</p></section><notes><section class="footnotes"><ul><li class="note" id="note_LCL315_56_1"><a class="footnoteCrossrefLink" href="#target_note_LCL315_56_1" title="Click to highlight in text"><sup class="lineRef">1</sup><span class="italic">set,</span> added by Clark, <span class="italic">quum,</span> by Bent.; V omits, def. by Pighius.</a></li><script type="text/javascript">document.getElementById('note_LCL315_56_1').style.display = "none";</script><li class="note" id="note_LCL315_56_2"><a class="footnoteCrossrefLink" href="#target_note_LCL315_56_2" title="Click to highlight in text"><sup class="lineRef">2</sup><span class="italic">contemplans,</span> Corn.; <span class="italic">contestans,</span> V, def. by
Pighius.</a></li><script type="text/javascript">document.getElementById('note_LCL315_56_2').style.display = "none";</script><li class="note" id="note_LCL315_56_3"><a class="footnoteCrossrefLink" href="#target_note_LCL315_56_3" title="Click to highlight in text"><sup class="lineRef">3</sup><span class="italic">posse ratus,</span> Her.; <span class="italic">speratus,</span> Löfstedt, Pighius; <span class="italic">superatus,</span> V.</a></li><script type="text/javascript">document.getElementById('note_LCL315_56_3').style.display = "none";</script><li class="note" id="note_LCL315_56_4"><a class="footnoteCrossrefLink" href="#target_note_LCL315_56_4" title="Click to highlight in text"><sup class="lineRef">4</sup><span class="italic">nobiscum,</span> Novák; <span class="italic">nobisque,</span> AG;
<span class="italic">nobis,</span> V.</a></li><script type="text/javascript">document.getElementById('note_LCL315_56_4').style.display = "none";</script><li class="note" id="note_LCL315_56_5"><a class="footnoteCrossrefLink" href="#target_note_LCL315_56_5" title="Click to highlight in text"><sup class="lineRef">5</sup><span class="italic">et,</span> add. in G; V omits (def. Heilmann).</a></li><script type="text/javascript">document.getElementById('note_LCL315_56_5').style.display = "none";</script></ul></section></notes></section>