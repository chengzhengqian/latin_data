<section class="div1 language" lang="la"><header><hgroup><h1>Valentinianus et Valens</h1></hgroup></header><section class="div2"><p class="noindent">

caespitem lambit, urbibus multis et castris contiguus et castellis.</p>
<p>7. Per dextrum (quod australe est) latus, scopuli tenduntur Rhodopes, unde eoum iubar exsurgit, finitur in fretum; cui undosius ab Euxino ponto labenti, pergentique fiuctibus reciprocis ad<a class="footnoteLink" href="#note_LCL331_24_1" id="target_note_LCL331_24_1"><sup>1</sup></a> Aegaeum, discidium panditur terrarum angustum.</p>
<p>8. Ex angulo tamen orientali, Macedonicis iungitur collimitiis, per artas praecipitesque vias, quae cognominantur
Acontisma: cui proxima Arethusa cursualis<a class="footnoteLink" href="#note_LCL331_24_2" id="target_note_LCL331_24_2"><sup>2</sup></a> est statio, in qua visitur Euripidis sepulcrum, tragoediarum sublimitate conspicui, et Stagira, ubi Aristotelem (ut Tullius ait), fundentem aureum flumen, accipimus natum.</p>
<p>9. Haec quoque priscis temporibus loca barbari tenuere, morum sermonumque
varietate dissimiles, e quibus praeter alios ut immaniter efferati memorantur Odrysae, ita humanum
fundere sanguinem assueti, ut cum hostium copia non daretur, ipsi inter epulas post cibi satietatem
et potus, suis velut alienis corporibus imprimerent
ferrum.</p>
<p>10. Verum aucta re publica, dum consulare vigeret
imperium, has gentes antehac semper indomitas, vagantesque sine cultu vel legibus, Marcus Didius ingenti destinatione repressit,<a class="footnoteLink" href="#note_LCL331_24_3" id="target_note_LCL331_24_3"><sup>3</sup></a> Drusus intra fines continuit proprios, Minucius prope amnem Hebrum







</p></section><notes><section class="footnotes"><ul><li class="note" id="note_LCL331_24_1"><a class="footnoteCrossrefLink" href="#target_note_LCL331_24_1" title="Click to highlight in text"><sup class="lineRef">1</sup><span class="italic">ad,</span> added by G; V omitus.</a></li><script type="text/javascript">document.getElementById('note_LCL331_24_1').style.display = "none";</script><li class="note" id="note_LCL331_24_2"><a class="footnoteCrossrefLink" href="#target_note_LCL331_24_2" title="Click to highlight in text"><sup class="lineRef">2</sup><span class="italic">cursualis,</span> Haupt; <span class="italic">arhetus acures vales,</span> V.</a></li><script type="text/javascript">document.getElementById('note_LCL331_24_2').style.display = "none";</script><li class="note" id="note_LCL331_24_3"><a class="footnoteCrossrefLink" href="#target_note_LCL331_24_3" title="Click to highlight in text"><sup class="lineRef">3</sup><span class="italic">repressit,</span> Kellerbauer;
<span class="italic">pressit,</span> V.</a></li><script type="text/javascript">document.getElementById('note_LCL331_24_3').style.display = "none";</script></ul></section></notes></section>