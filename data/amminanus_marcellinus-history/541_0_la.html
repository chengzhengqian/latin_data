<section class="div1 language" lang="la"><header><hgroup><h1>Jolianus</h1></hgroup></header><section class="div2"><p class="noindent">

timido principi, Procopii metuendum subserens nomen, eumque affirmans, si redit cognito Iuliani interitu, cum intacto milite quem regebat, novas res nullo renitente facile moliturum.</p>
<p>11. Hac perniciosa verborum ille assiduitate nimia succensus, sine cunctatione tradidit omnia, quae petebantur, difficile hoc adeptus, ut Nisibis et Singara sine incolis transirent in iura Persarum, a munimentis vero alienandis, reverti ad nostra praesidia Romani permitterentur.</p>
<p>12. Quibus exitiale aliud accessit et impium, ne post baec ita composita, Arsaci poscenti, contra Persas ferretur auxilium, amico nobis semper et fido. Quod ratione gemina cogitatum
est, ut puniretur homo qui Chiliocomum mandatu vastaverat principis, et remaneret occasio, per quam subinde licenter invaderetur Armenia. Unde postea contigit, ut vivus caperetur idem Arsaces, et Armeniae maximum latus, Medis conterminans,
et Artaxata, inter dissensiones et turbamenta
raperent Parthi.</p>
<p>13. Quo ignobili decreto firmato, nequid committeretur
per indutias contrarium pactis, obsidatus specie viri celebres altrinsecus dantur Nemota<a class="footnoteLink" href="#note_LCL315_534_1" id="target_note_LCL315_534_1"><sup>1</sup></a> et Victor ex parte nostrorum, et Bellovaedius,








</p></section><notes><section class="footnotes"><ul><li class="note" id="note_LCL315_534_1"><a class="footnoteCrossrefLink" href="#target_note_LCL315_534_1" title="Click to highlight in text"><sup class="lineRef">1</sup>Lac. after <span class="italic">Nemota</span>, Her. for the name of the fourth Roman hostage; no lac, V.</a></li><script type="text/javascript">document.getElementById('note_LCL315_534_1').style.display = "none";</script></ul></section></notes></section>