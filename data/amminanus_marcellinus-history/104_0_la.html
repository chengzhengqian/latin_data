<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

plures, cum placuisset per Decem pagos Alamannam aggredi plebem densatis agminibus, tendebat illuc solito alacrior miles.</p>
<p>10. Et quia dies umectus et decolor, vel contiguum eripiebat aspectum, iuvante locorum gnaritate hostes tramite obliquo discurso, post Caesaris terga legiones duas arma cogentes adorti, paene delessent, ni subito concitus clamor sociorum auxilia coegisset.</p>
<p>11. Hinc et deinde nec itinera nec flumina transire posse sine insidiis putans, erat providus et cunctator, quod<a class="footnoteLink" href="#note_LCL300_208_1" id="target_note_LCL300_208_1"><sup>1</sup></a> praecipuum bonum in magnis ductoribus, opem ferre solet exercitibus et salutem.</p>
<p>12. Audiens itaque Argentoratum, Brotomagum, Tabernas, Salisonem, Nemetas et Vangionas et Mogontiacum civitates barbaros possidentes, territoria earum habitare (nam ipsa oppida ut circumdata retiis busta declinant) primam omnium Brotomagum occupavit, eique iam adventanti Germanorum manus<a class="footnoteLink" href="#note_LCL300_208_2" id="target_note_LCL300_208_2"><sup>2</sup></a> pugnam intentans occurrit.</p>
<p>13. Cumque in bicornem figuram acie divisa, collato pede res agi coepisset, exitioque hostes urgerentur ancipiti, captis non nullis, aliis in ipso proelii fervore truncatis, residui discessere, celeritatis praesidio tecti.</p>
</section><notes><section class="footnotes"><ul><li class="note" id="note_LCL300_208_1"><a class="footnoteCrossrefLink" href="#target_note_LCL300_208_1" title="Click to highlight in text"><sup class="lineRef">1</sup><span class="italic">quod</span>, G; V omits.</a></li><script type="text/javascript">document.getElementById('note_LCL300_208_1').style.display = "none";</script><li class="note" id="note_LCL300_208_2"><a class="footnoteCrossrefLink" href="#target_note_LCL300_208_2" title="Click to highlight in text"><sup class="lineRef">2</sup><span class="italic">G. manus p.</span>, W<sup>2</sup> G; <span class="italic">G. pugnam</span> (without lac.), V.</a></li><script type="text/javascript">document.getElementById('note_LCL300_208_2').style.display = "none";</script></ul></section></notes></section>