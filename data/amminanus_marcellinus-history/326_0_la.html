<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

quoque scripserat: “Caesar tuus disciplinam non habet.” Iulianum autem assidue per litteras dominum
et Augustum appellabat et deum.</p>
<h3><span class="bold">4.</span> <span class="italic">Iulianus A., interceptis Vadomarii litteris ad Constantium A., eum in convivio comprehendendum
curavit: et Alamannis aliis occisis, aliis in deditionem acceptis, ceteris pacem petentibus dedit.</span></h3>
<p>1. Haec ut erant periculosa et dubia, Iulianus in exitiale malum eruptura considerans, in unum omni cogitatione intenta, eum vi incautum rapere festinabat, ut securitatem suam provinciarumque locaret in tuto, et iniit consilium tale.</p>
<p>2. Philagrium
notarium, Orientis postea comitem, ad eas miserat partes, cuius prudentiae fidebat, olim sibi compertae, eique inter multa, quae pro captu instantium
rerum erat acturus, signatam quoque chartulam tradidit, mandavitque, ne aperiret vel recitaret nisi Vadomario viso cis Rhenum.</p>
<p>3. Perrexit Philagrius ut praeceptum est, eoque praesente et negotiis adstricto
diversis, transgressus Vadomarius flumen, ut nihil in profunda metuens pace nihilque secus gestorum simulans scire, viso praeposito militum ibi degentium, pauca locutus ex more, ultro semet, ut suspicionis nihil relinqueret abiturus, ad convivium
eius venire promisit, ad quod erat etiam



</p></section><notes></notes></section>