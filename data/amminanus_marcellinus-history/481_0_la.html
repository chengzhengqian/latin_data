<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

terierunt, alia<a class="footnoteLink" href="#note_LCL315_414_1" id="target_note_LCL315_414_1"><sup>1</sup></a> multitudine subita petiti telorum hostilium. Quos egressi auxiliares ad cursum<a class="footnoteLink" href="#note_LCL315_414_2" id="target_note_LCL315_414_2"><sup>2</sup></a> levissimi,
fugientiumque cervicibus insistentes, laniatu avium prostraverunt.</p>
<p>9. Quo negotio itidem gloriose perfecto, ad civitatem
Pirisaboram ventum est, amplam et populosam,
ambitu insulari circumvallatam. Cuius obequitans
moenia imperator et situm, obsidium omni cautela coeptabat, quasi sola formidine oppidanos a propugnandi studio summoturus. Quibus per colloquia
saepe temptatis, cum nec promissis quisquam flecteretur nec minis, suscipitur oppugnandi exordium,
et armatorum triplici corona circumdatis muris, a<a class="footnoteLink" href="#note_LCL315_414_3" id="target_note_LCL315_414_3"><sup>3</sup></a> die primo ad usque noctis initium, missilibus
certabatur.</p>
<p>10. Tum defensores animo praestantes
et viribus, per<a class="footnoteLink" href="#note_LCL315_414_4" id="target_note_LCL315_414_4"><sup>4</sup></a> propugnacula ciliciis undique laxius pansis, quae telorum impetus cohiberent, obtecti scutis vimine firmissimo textis et crudorum tergorum densitate vestitis, validissime resistebant, ferrea nimirum facie omni: quia lamminae singulis membrorum lineamentis cohaerenter aptatae, fido operimento, totam hominis speciem contegebant.</p>
<p>11. Et aliquotiens Ormizdae ut<a class="footnoteLink" href="#note_LCL315_414_5" id="target_note_LCL315_414_5"><sup>5</sup></a> indigenae et regalis colloquia petentes obnixe, propinquantem probris atque conviciis ut male fidum incessebant et desertorem. Hac lenta cavillatione diei maxima parte exempta, tenebrarum silentio primo, multiformes
admotae sunt machinae, coeptaque altitudo





</p></section><notes><section class="footnotes"><ul><li class="note" id="note_LCL315_414_1"><a class="footnoteCrossrefLink" href="#target_note_LCL315_414_1" title="Click to highlight in text"><sup class="lineRef">1</sup><span class="italic">pars . . . alia,</span> Her.; <span class="italic">alia,</span> without lac., V.</a></li><script type="text/javascript">document.getElementById('note_LCL315_414_1').style.display = "none";</script><li class="note" id="note_LCL315_414_2"><a class="footnoteCrossrefLink" href="#target_note_LCL315_414_2" title="Click to highlight in text"><sup class="lineRef">2</sup><span class="italic">cursum,</span> Clark; <span class="italic">cursuram,</span> BG; <span class="italic">cursurum,</span> V.</a></li><script type="text/javascript">document.getElementById('note_LCL315_414_2').style.display = "none";</script><li class="note" id="note_LCL315_414_3"><a class="footnoteCrossrefLink" href="#target_note_LCL315_414_3" title="Click to highlight in text"><sup class="lineRef">3</sup><span class="italic">a,</span> added by GÃ¼nther., V omits.</a></li><script type="text/javascript">document.getElementById('note_LCL315_414_3').style.display = "none";</script><li class="note" id="note_LCL315_414_4"><a class="footnoteCrossrefLink" href="#target_note_LCL315_414_4" title="Click to highlight in text"><sup class="lineRef">4</sup><span class="italic">per,</span> added by G; V omits.</a></li><script type="text/javascript">document.getElementById('note_LCL315_414_4').style.display = "none";</script><li class="note" id="note_LCL315_414_5"><a class="footnoteCrossrefLink" href="#target_note_LCL315_414_5" title="Click to highlight in text"><sup class="lineRef">5</sup><span class="italic">ut,</span> C. F. W. M.; <span class="italic">indigenae,</span> G; <span class="italic">omni zadae et indignae,</span> V.</a></li><script type="text/javascript">document.getElementById('note_LCL315_414_5').style.display = "none";</script></ul></section></notes></section>