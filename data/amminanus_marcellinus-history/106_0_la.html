<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2">
<h3>4. <span class="italic">Iulianus Caesar apud Senonas oppidum ab Alemannis obsidetur.</span></h3>
<p>1. Haec sollicite perpensantem, hostilis aggreditur multitudo, oppidi capiundi spe in maius accensa, ideo confidenter quod ei nec scutarios adesse prodentibus perfugis didicerant nec gentiles, per municipia distributos, ut commodius vescerentur quam antea.<a class="footnoteLink" href="#note_LCL300_212_1" id="target_note_LCL300_212_1"><sup>1</sup></a></p>
<p>2. Clausa ergo urbe murorumque intuta parte firmata, ipse cum armatis die noctuque inter propugnacula visebatur et pinnas, ira exundante substridens, cum erumpere saepe conatus, paucitate praesentis manus impediretur. Post tricesimum denique diem, abiere barbari tristes, inaniter stulteque cogitasse civitatis obsidium mussitantes.</p>
<p>3. Et<a class="footnoteLink" href="#note_LCL300_212_2" id="target_note_LCL300_212_2"><sup>2</sup></a> (quod indignitati rerum est assignandum) periclitanti Caesari distulit suppetias ferre Marcellus, magister equitum agens in stationibus proximis, cum etiam si civitas absque principe vexaretur, opposita multitudine malis obsidionalibus expediri deberet.</p>
<p>4. Hoc metu solutus, efficacissimus Caesar providebat constanti sollicitudine, ut militum diuturno labori quies succederet aliqua licet brevis, ad recreandas tamen sufficiens vires, quamquam ultima squalentes





</p></section><notes><section class="footnotes"><ul><li class="note" id="note_LCL300_212_1"><a class="footnoteCrossrefLink" href="#target_note_LCL300_212_1" title="Click to highlight in text"><sup class="lineRef">1</sup><span class="italic">quam antea</span> (without lac.), Heraeus; <span class="italic">cum autem</span> (lac. 42 letters) <span class="italic">clausa</span>, V.</a></li><script type="text/javascript">document.getElementById('note_LCL300_212_1').style.display = "none";</script><li class="note" id="note_LCL300_212_2"><a class="footnoteCrossrefLink" href="#target_note_LCL300_212_2" title="Click to highlight in text"><sup class="lineRef">2</sup><span class="italic">et</span>, V (Pet. defends); <span class="italic">set</span>, Clark; <span class="italic">at</span>, Lind.</a></li><script type="text/javascript">document.getElementById('note_LCL300_212_2').style.display = "none";</script></ul></section></notes></section>