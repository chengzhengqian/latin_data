<section class="div1 language" lang="la"><header><hgroup><h1>Valentinianus Et Valens</h1></hgroup></header><section class="div2"><p class="noindent">

repugnavere donatis, Serenianum solum iniectis vinculis, iussit duci Nicaeam servandum artissime.</p>
<p>12. Statimque Ormisdae maturo iuveni, Ormisdae regalis illius filio, potestatem proconsulis detulit, et civilia more veterum et bella recturo. Qui agens pro moribus lenius, a militibus quos per devia Phrygiae, miserat Valens, subito corripiendus incursu,
tanto vigore evasit, ut escensa navi quam<a class="footnoteLink" href="#note_LCL315_630_1" id="target_note_LCL315_630_1"><sup>1</sup></a> ad casus pararat ancipites, sequentem ac paene captam uxorem, sagittarum nube diffusa defensam, averteret secum: matronam opulentam et nobilem, cuius verecundia et destinatio gloriosa, abruptis postea discriminibus, maritum exemit.</p>
<p>13. Ea victoria ultra homines sese Procopius efferens, et ignorans quod quivis beatus, versa rota Fortunae, ante vesperum potest esse miserrimus, Arbitionis domum, cui antea tamquam eadem sibi sentientis parcebat, ut propriae, iussit exinaniri, mobilis census inaestimabilis plenam, ideo indignatus,
quod venire ad eum accitus, aliquotiens distulit,
causatus incommoda senectutis, et morbos.</p>
<p>14. Et licet hac ex causa praesumptor momentum
pertimesceret grave, tamen, cum obsistente nullo se in orientales provincias effundere libenti cunctorum assensione, iam licentius posset, avidas



</p></section><notes><section class="footnotes"><ul><li class="note" id="note_LCL315_630_1"><a class="footnoteCrossrefLink" href="#target_note_LCL315_630_1" title="Click to highlight in text"><sup class="lineRef">1</sup><span class="italic">ascensa navi quam</span>, W<sup>2</sup>; <span class="italic">escensana usquam</span>, V.</a></li><script type="text/javascript">document.getElementById('note_LCL315_630_1').style.display = "none";</script></ul></section></notes></section>