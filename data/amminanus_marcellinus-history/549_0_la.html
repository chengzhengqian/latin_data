<section class="div1 language" lang="la"><header><hgroup><h1>Jolianus</h1></hgroup></header><section class="div2"><p class="noindent">

defensor, confidentius exclamavit: “Ita” inquit, “imperator, a civitatibus residuis coroneris.” Quo verbo exasperatus, intra triduum omnes iussit excedere moenibus, detestantes rerum praesentium statum.</p>
<p>5. Appositis itaque compulsoribus, mortem siqui distulerit egredi minitantibus, moenia permixta sunt lamentis et luctu, et per omnia civitatis membra una vox cunctorum erat gementium, cum laceraret crines matrona, exsul fuganda laribus in quibus nata erat et educata, orbataque mater liberis vel coniuge viduata, procul ab eorum manibus pelleretur, et turba flebilis postes penatium amplexa vel limina, lacrimabat.</p>
<p>6. Exin variae complentur viae, qua quisque poterat dilabentium. Properando enim multi furabantur opes proprias quas vebi posse credebant, contempta reliqua supellectili, pretiosa et multa. Hanc enim reliquerunt penuria iumentorum.</p>
<p>7. Tu hoc loco (Fortuna orbis Romani) merito incusaris, quae, difflantibus procellis rem publicam, excussa regimenta perito rei gerendae ductori, consummando<a class="footnoteLink" href="#note_LCL315_550_1" id="target_note_LCL315_550_1"><sup>1</sup></a> iuveni porrexisti, quem nullis ante actae vitae insignibus in huius modi negotiis cognitum,
nec vituperari est aequum, nec laudari.</p>
<p>8. Illud tamen ad medullas usque bonorum pervenit,
quod dum extimescit aemulum potestatis,




</p></section><notes><section class="footnotes"><ul><li class="note" id="note_LCL315_550_1"><a class="footnoteCrossrefLink" href="#target_note_LCL315_550_1" title="Click to highlight in text"><sup class="lineRef">1</sup><span class="italic">consummando</span>, V; <span class="italic">consumendo</span>, Pet.</a></li><script type="text/javascript">document.getElementById('note_LCL315_550_1').style.display = "none";</script></ul></section></notes></section>