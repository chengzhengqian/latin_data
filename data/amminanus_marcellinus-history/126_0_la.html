<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2">
<p>de Roma sentiret, id tantum sibi placuisse aiebat, quod didicisset ibi quoque homines mori.</p>
<p>17. Multis igitur cum stupore visis horrendo, imperator de<a class="footnoteLink" href="#note_LCL300_252_1" id="target_note_LCL300_252_1"><sup>1</sup></a> fama querebatur, ut invalida vel maligna,<a class="footnoteLink" href="#note_LCL300_252_2" id="target_note_LCL300_252_2"><sup>2</sup></a> quod augens omnia semper in maius, erga haec explicanda quae Romae sunt obsolescit, deliberansque diu quid ibi<a class="footnoteLink" href="#note_LCL300_252_3" id="target_note_LCL300_252_3"><sup>3</sup></a> ageret, urbis addere statuit ornamentis, ut in maximo<a class="footnoteLink" href="#note_LCL300_252_4" id="target_note_LCL300_252_4"><sup>4</sup></a> circo erigeret obeliscum, cuius originem formamque loco competenti monstrabo.</p>
<p>18. Inter haec Helenae sorori Constanti, Iuliani coniugi Caesaris, Romam affectionis specie ductae, regina tunc insidiabatur Eusebia, ipsa quoad vixerat sterilis, quaesitumque venenum bibere per fraudem illexit, ut quotienscumque concepisset, immaturum abiceret partum.</p>
<p>19. Nam et pridem in Galliis, cum marem genuisset infantem, hoc perdidit dolo, quod obstetrix corrupta mercede, mox<a class="footnoteLink" href="#note_LCL300_252_5" id="target_note_LCL300_252_5"><sup>5</sup></a> natum, praesecto plus quam convenerat umbilico, necavit; tanta tamque diligens opera navabatur, ne fortissimi viri soboles appareret.</p>
<p>20. Cupiens itaque augustissima omnium sede morari diutius imperator, ut otio puriore frueretur et voluptate, assiduis nuntiis terrebatur et certis, indicantibus Suebos Raetias incursare, Quadosque





</p></section><notes><section class="footnotes"><ul><li class="note" id="note_LCL300_252_1"><a class="footnoteCrossrefLink" href="#target_note_LCL300_252_1" title="Click to highlight in text"><sup class="lineRef">1</sup><span class="italic">imperator de</span>, AG; <span class="italic">imperator in</span>, Gronov; <span class="italic">imperatori</span>, V. See Dessau, Inscr. 736: C.I.L. vi. 1163.</a></li><script type="text/javascript">document.getElementById('note_LCL300_252_1').style.display = "none";</script><li class="note" id="note_LCL300_252_2"><a class="footnoteCrossrefLink" href="#target_note_LCL300_252_2" title="Click to highlight in text"><sup class="lineRef">2</sup><span class="italic">maligna</span>, A; <span class="italic">magna</span>, V.</a></li><script type="text/javascript">document.getElementById('note_LCL300_252_2').style.display = "none";</script><li class="note" id="note_LCL300_252_3"><a class="footnoteCrossrefLink" href="#target_note_LCL300_252_3" title="Click to highlight in text"><sup class="lineRef">3</sup><span class="italic">quid ibi</span>, suggested by Clark; <span class="italic">quid</span>, E<sup>2</sup> BG; V omits.</a></li><script type="text/javascript">document.getElementById('note_LCL300_252_3').style.display = "none";</script><li class="note" id="note_LCL300_252_4"><a class="footnoteCrossrefLink" href="#target_note_LCL300_252_4" title="Click to highlight in text"><sup class="lineRef">4</sup><span class="italic">maximo</span>, E<sup>2</sup>, Val.; <span class="italic">proximo</span>, V.</a></li><script type="text/javascript">document.getElementById('note_LCL300_252_4').style.display = "none";</script><li class="note" id="note_LCL300_252_5"><a class="footnoteCrossrefLink" href="#target_note_LCL300_252_5" title="Click to highlight in text"><sup class="lineRef">5</sup><span class="italic">mox</span>, V, 20, 4; <span class="italic">modo</span>, Damst√©.</a></li><script type="text/javascript">document.getElementById('note_LCL300_252_5').style.display = "none";</script></ul></section></notes></section>