<section class="div1 language" lang="la"><header><hgroup><h1>Valens Gratianus Valentinianus II</h1></hgroup></header><section class="div2"><p class="noindent">

nec alimentis nec pabulis indigent, quod efficit umectum solum et crebri fluminum praetermeantium cursus.</p>
<p>20. Omnis igitur aetas et sexus imbellis, circa vehicula ipsa versatur,<a class="footnoteLink" href="#note_LCL331_392_1" id="target_note_LCL331_392_1"><sup>1</sup></a> muniisque distringitur mollibus: iuventus vero equitandi usu a prima pueritia coalescens, incedere pedibus existimat vile, et omnes multiplici disciplina prudentes sunt bellatores. Unde etiam Persae, qui sunt originitus Scythae, pugnandi sunt peritissimi.</p>
<p>21. Proceri autem Halani paene sunt omnes et pulchri, crinibus mediocriter flavis, oculorum temperata torvitate terribiles, et armorum levitate veloces, Hunisque per omnia suppares, verum victu mitiores et cultu, latrocinando et venando ad usque Maeotica stagna, et Cimmerium Bosporum, itidemque Armenios discurrentes, et Mediam.</p>
<p>22. Utque hominibus quietis et placidis otium est voluptabile, ita illos pericula iuvant et bella. Iudicatur
ibi beatus, qui in proelio profuderit animam, senescentes enim et fortuitis mortibus mundo digressos,
ut degeneres et ignavos conviciis atrocibus insectantur, nec quicquam est quod clatius iactent, quam homine quolibet occiso, proque exuviis gloriosis interfectorum, avulsis capitibus, detractas pelles pro phaleris iumentis accommodant bellatoriis.</p>
<p>23. Nec templum apud eos visitur aut




</p></section><notes><section class="footnotes"><ul><li class="note" id="note_LCL331_392_1"><a class="footnoteCrossrefLink" href="#target_note_LCL331_392_1" title="Click to highlight in text"><sup class="lineRef">1</sup><span class="italic">uersatur,</span> V; <span class="italic">uersatus,</span> Her.</a></li><script type="text/javascript">document.getElementById('note_LCL331_392_1').style.display = "none";</script></ul></section></notes></section>