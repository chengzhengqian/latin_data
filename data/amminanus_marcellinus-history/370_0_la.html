<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

omnes transgressi Chalcedona, praesentibus Iovianorum Herculianorumque principiis et tribunis, causas vehementius aequo bonoque spectaverunt, praeter paucas ubi<a class="footnoteLink" href="#note_LCL315_192_1" id="target_note_LCL315_192_1"><sup>1</sup></a> veritas reos nocentissimos offerebat.</p>
<p>3. Et Palladium primum ex magistro officiorum in Brittannos exterminarunt, suspicione tenus insimulatum, quaedam in Gallum composuisse
apud Constantium, dum sub eodem Caesare officiorum esset magister.</p>
<p>4. Dein Taurum ex praefecto praetorio in exilium egere Vercellum, cuius factum apud iudices iustorum iniustorumque distinctores, videri potuit veniae dignum.<a class="footnoteLink" href="#note_LCL315_192_2" id="target_note_LCL315_192_2"><sup>2</sup></a> Quid enim deliquit, si ortum turbinem veritus, ad tutelam principis sui confugit? Et acta super eo gesta non sine magno legebantur horrore, cum id voluminis publici contineret exordium: “Consulatu Tauri et Florenti, inducto sub praeconibus Tauro.”</p>
<p>5. Ad exitium itidem tale Pentadius trahebatur, cui id obiectum est, quod a Constantio missus, notis excepit, quae propinquante pernicie, super multis interrogatus,
responderat Gallus. Sed cum se iuste defenderet,
tandem abiit innoxius.</p>
<p>6. Iniquitate simili Florentius tunc magister officiorum (Nigriniani filius) contrusus est in insulam Delmatiae Boas.





</p></section><notes><section class="footnotes"><ul><li class="note" id="note_LCL315_192_1"><a class="footnoteCrossrefLink" href="#target_note_LCL315_192_1" title="Click to highlight in text"><sup class="lineRef">1</sup><span class="italic">ubi,</span> Clark; <span class="italic">in,</span> V (<span class="italic">quibus</span> added in G); <span class="italic">ni,</span> B.</a></li><script type="text/javascript">document.getElementById('note_LCL315_192_1').style.display = "none";</script><li class="note" id="note_LCL315_192_2"><a class="footnoteCrossrefLink" href="#target_note_LCL315_192_2" title="Click to highlight in text"><sup class="lineRef">2</sup><span class="italic">dignum,</span> Her.; <span class="italic">plenum,</span> V.</a></li><script type="text/javascript">document.getElementById('note_LCL315_192_2').style.display = "none";</script></ul></section></notes></section>