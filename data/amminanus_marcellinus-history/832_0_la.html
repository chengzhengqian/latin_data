<section class="div1 language" lang="la"><header><hgroup><h1>Valens Gratianus Valentinianus II</h1></hgroup></header><section class="div2">
<h3><span class="bold">12</span>. <span class="italic">Valens A. ante, adventum Gratiani cum Gothis pugnare constituit.</span></h3>
<p>1. Eisdemque diebus exagitatus ratione gemina Valens, quod Lentienses compererat superatos, quodque Sebastianus subinde scribens facta dictis exaggerabat, e Melanthiade signa commovit, aequiperare facinore quodam egregio adulescentem properans filium fratris, cuius virtutibus urebatur: ducebatque multiplices copias, nec contemnendas nec segnes, quippe etiam veteranos eisdem iunxerat plurimos, inter quos et honoratiores alii et Traianus recinctus<a class="footnoteLink" href="#note_LCL331_462_1" id="target_note_LCL331_462_1"><sup>1</sup></a> est, paulo ante magister armorum.</p>
<p>2. Et quoniam exploratione sollicita cognitum est cogitare hostes fortibus praesidiis itinera claudere, per quae commeatus necessarii portabantur, occursum est huic conatui competenter, ad retinendas opportunitates angustiarum, quae prope erant, peditibus sagittariis
et equitum turma citius missa.</p>
<p>3. Triduoque proximo, cum barbari gradu incederent leni et metuentes eruptionem per devia, quindecim milibus passuum a civitate discreti, stationem peterent Nicen, incertum quo errore procursatoribus omnem illam multitudinis partem, quam viderant, in numero



</p></section><notes><section class="footnotes"><ul><li class="note" id="note_LCL331_462_1"><a class="footnoteCrossrefLink" href="#target_note_LCL331_462_1" title="Click to highlight in text"><sup class="lineRef">1</sup><span class="italic">recinctus,</span> Val. (cf. xxvi, <span class="bold">5</span>, 3); <span class="italic">procinctus,</span> V.</a></li><script type="text/javascript">document.getElementById('note_LCL331_462_1').style.display = "none";</script></ul></section></notes></section>