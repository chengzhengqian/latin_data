<section class="div1 language" lang="la"><header><hgroup><h1>Constantius et Gallus</h1></hgroup></header><section class="div2"><p class="noindent">

relinquendum, si nullus esset qui prohiberet<a class="footnoteLink" href="#note_LCL300_90_1" id="target_note_LCL300_90_1"><sup>1</sup></a> altiora meditaturum.</p>
<p>3. Eisdemque residui regii accessere spadones, quorum ea tempestate plus habendi cupiditas ultra mortalem modum adolescebat, inter ministeria vitae secretioris per arcanos susurros nutrimenta fictis criminibus subserentes; qui ponderibus invidiae gravioris virum fortissimum opprimebant, subolescere imperio adultos eius filios mussitantes, decore corporum favorabiles et aetate, per multiplicem armaturae scientiam, agilitatemque membrorum, inter cotidiana proludia exercitus, consulto consilio cognitos: Gallum suopte ingenio trucem, per suppositos quosdam ad saeva facinora ideo animatum, ut eo digna omnium ordinum detestatione exoso, ad magistri equitum liberos principatus insignia transferantur.</p>
<p>4. Cum haec taliaque sollicitas eius aures everberarent, expositas semper eius modi rumoribus et patentes, vario animi<a class="footnoteLink" href="#note_LCL300_90_2" id="target_note_LCL300_90_2"><sup>2</sup></a> motu miscente<a class="footnoteLink" href="#note_LCL300_90_3" id="target_note_LCL300_90_3"><sup>3</sup></a> consilia, tandem id ut optimum factu elegit: et Ursicinum primum ad se venire summo cum honore mandavit, ea specie ut pro rerum tunc urgentium captu, disponeretur concordi consilio, quibus virium incrementis, Parthicarum gentium arma minantium impetus frangerentur. 5. Et nequid suspicaretur adversi venturus, vicarius eius (dum redit) Prosper missus est comes; acceptisque litteris, et copia rei</p>
</section><notes><section class="footnotes"><ul><li class="note" id="note_LCL300_90_1"><a class="footnoteCrossrefLink" href="#target_note_LCL300_90_1" title="Click to highlight in text"><sup class="lineRef">1</sup><span class="italic">prohiberet</span>, EAg; <span class="italic">prohibeat</span>, G; <span class="italic">prohibet</span>, V; <span class="italic">prohibebit</span>, Clark.</a></li><script type="text/javascript">document.getElementById('note_LCL300_90_1').style.display = "none";</script><li class="note" id="note_LCL300_90_2"><a class="footnoteCrossrefLink" href="#target_note_LCL300_90_2" title="Click to highlight in text"><sup class="lineRef">2</sup><span class="italic">animi</span>, Her.; <span class="italic">animo</span>, V.</a></li><script type="text/javascript">document.getElementById('note_LCL300_90_2').style.display = "none";</script><li class="note" id="note_LCL300_90_3"><a class="footnoteCrossrefLink" href="#target_note_LCL300_90_3" title="Click to highlight in text"><sup class="lineRef">3</sup><span class="italic">motu miscente</span>, Her. (cf. <span class="italic">Aen.</span> xii. 217); <span class="italic">tumiscente</span>, V.</a></li><script type="text/javascript">document.getElementById('note_LCL300_90_3').style.display = "none";</script></ul></section></notes></section>