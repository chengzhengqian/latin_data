<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

factum infidum, cui Augustus summam commiserit rerum, Iulianus eum sedatius leniens, scrupulose computando et vere, docuit non sufficere solum, verum etiam exuberare capitationis calculum ad commeatuum necessarios apparatus.</p>
<p>5. Nihilo minus tamen, diu postea indictionale augmentum oblatum sibi nec recitare nec subnotare perpessus, humi proiecit. Litterisque Augusti monitus ex relatione praefecti, non agere ita perplexe, ut videretur parum Florentio credi, rescripsit, gratandum esse si provincialis, hinc inde vastatus, saltem sollemnia praebeat nedum incrementa quae nulla supplicia egenis possent hominibus extorquere. Factumque est tunc et deinde, unius animi firmitate, ut praeter solita nemo Gallis quicquam exprimere conaretur.</p>
<p>6. Denique,<a class="footnoteLink" href="#note_LCL300_316_1" id="target_note_LCL300_316_1"><sup>1</sup></a> inusitato exemplo, id petendo Caesar impetraverat a praefecto, ut secundae Belgicae multiformibus malis oppressae, dispositio sibi committeretur, ea videlicet lege, ut nec praefectianus nec praesidialis apparitor ad solvendum quemquam urgeret. Quo levati solatio cuncti, quos in curam susceperat suam,<a class="footnoteLink" href="#note_LCL300_316_2" id="target_note_LCL300_316_2"><sup>2</sup></a> nec interpellati, ante praestitutum tempus debita contulerunt.</p>
</section><notes><section class="footnotes"><ul><li class="note" id="note_LCL300_316_1"><a class="footnoteCrossrefLink" href="#target_note_LCL300_316_1" title="Click to highlight in text"><sup class="lineRef">1</sup><span class="italic">conaretur. Denique</span>, Val.; <span class="italic">conaretur</span> (lac. 21 letters) <span class="italic">inique</span>, V.</a></li><script type="text/javascript">document.getElementById('note_LCL300_316_1').style.display = "none";</script><li class="note" id="note_LCL300_316_2"><a class="footnoteCrossrefLink" href="#target_note_LCL300_316_2" title="Click to highlight in text"><sup class="lineRef">2</sup><span class="italic">curam susceperat suam</span> W<sup>2</sup>; <span class="italic">cura</span> (lac. 11 letters) <span class="italic">separat suam</span>, V.</a></li><script type="text/javascript">document.getElementById('note_LCL300_316_2').style.display = "none";</script></ul></section></notes></section>