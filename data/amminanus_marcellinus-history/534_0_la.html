<section class="div1 language" lang="la"><header><hgroup><h1>Jolianus</h1></hgroup></header><section class="div2"><p class="noindent">

Iovianum audientes Augustum, eadem multo maius sonabant: gentilitate enim prope perciti nominis, quod una littera discernebat, Iulianum recreatum arbitrati sunt deduci magnis favoribus ut solebat. Verum cum incurvus ille visus et longior adventaret. suspicati quod acciderat, in lacrimas effusi sunt omnes, et luctum.</p>
<p>7. Quod si gravis quidam aequitatis
spectator, in ultimo rerum spiritu factum criminatur improvide, nauticos idem iustius incusabit,
si amisso<a class="footnoteLink" href="#note_LCL315_520_1" id="target_note_LCL315_520_1"><sup>1</sup></a> perito navigandi magistro, saevientibus flabris et mari, clavos regendae navis cuilibet periculi socio commiserunt.</p>
<p>8. His ita caeco quodam iudicio fortunae peractis, Iovianorum signifer quos Varronianus rexerat dudum, cum novo dissidens principe, etiam tum privato, ut patris eius obtrectator molestus,<a class="footnoteLink" href="#note_LCL315_520_2" id="target_note_LCL315_520_2"><sup>2</sup></a> periculum ex inimico metuens iam communia supergresso, discessit ad Persas, ac<a class="footnoteLink" href="#note_LCL315_520_3" id="target_note_LCL315_520_3"><sup>3</sup></a> data dicendi copia quae sciret, docet Saporem iam propinquantem, exstincto quem verebatur, turbine concitato calonum, ad umbram imperii Iovianum adhuc protectorem adscitum, inertem quendam et mollem. Hoc ille audito, quod semper trepidis votis optaverat<a class="footnoteLink" href="#note_LCL315_520_4" id="target_note_LCL315_520_4"><sup>4</sup></a> et inopina prosperitate elatus, multitudine ex regio equitatu







</p></section><notes><section class="footnotes"><ul><li class="note" id="note_LCL315_520_1"><a class="footnoteCrossrefLink" href="#target_note_LCL315_520_1" title="Click to highlight in text"><sup class="lineRef">1</sup><span class="italic">si amisso</span>, Pet.; <span class="italic">amisso</span> (originally <span class="italic">samisso</span>), V.</a></li><script type="text/javascript">document.getElementById('note_LCL315_520_1').style.display = "none";</script><li class="note" id="note_LCL315_520_2"><a class="footnoteCrossrefLink" href="#target_note_LCL315_520_2" title="Click to highlight in text"><sup class="lineRef">2</sup><span class="italic">molestus</span>, Haupt; <span class="italic">immoderatus</span>, EG; <span class="italic">mobeatus</span>, V.</a></li><script type="text/javascript">document.getElementById('note_LCL315_520_2').style.display = "none";</script><li class="note" id="note_LCL315_520_3"><a class="footnoteCrossrefLink" href="#target_note_LCL315_520_3" title="Click to highlight in text"><sup class="lineRef">3</sup><span class="italic">ad Persas</span>, EBG; <span class="italic">ac</span> added by G; <span class="italic">at persae</span>, V.</a></li><script type="text/javascript">document.getElementById('note_LCL315_520_3').style.display = "none";</script><li class="note" id="note_LCL315_520_4"><a class="footnoteCrossrefLink" href="#target_note_LCL315_520_4" title="Click to highlight in text"><sup class="lineRef">4</sup><span class="italic">optaverat</span>, added by E, <span class="italic">expetebat</span> by G; no lac. in V.</a></li><script type="text/javascript">document.getElementById('note_LCL315_520_4').style.display = "none";</script></ul></section></notes></section>