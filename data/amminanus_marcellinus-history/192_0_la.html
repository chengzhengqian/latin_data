<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

aditu Parthisci paene contiguum, amnis potior ambiens, terrae consortio separavit.</p>
<p>5. Hortante igitur principe, cum genuino fastu ad citeriorem venere fluminis ripam, ut exitus docuit, non iussa facturi, sed ne viderentur militis praesentiam formidasse, stabantque contumaciter, ideoque propinquasse monstrantes, ut iubenda repudiarent.</p>
<p>6. Quae imperator accidere posse contemplans, in agmina plurima clam distributo exercitu, celeritate volucri morantes<a class="footnoteLink" href="#note_LCL300_384_1" id="target_note_LCL300_384_1"><sup>1</sup></a> intra suorum acies clausit. Stansque in aggere celsiore cum paucis, et stipatorum praesidio tectus, eos ne ferocirent lenius admonebat.</p>
<p>7. Sed fluctuantes ambiguitate mentium in diversa rapiebantur, et furori mixta versutia, temptabant cum precibus proelium, vicinumque sibi in nostros parantes excursum, proiecere<a class="footnoteLink" href="#note_LCL300_384_2" id="target_note_LCL300_384_2"><sup>2</sup></a> consulto longius scuta, ut ad ea recuperanda sensim progressi, sine ullo fraudis indicio spatia furarentur.</p>
<p>8. Iamque vergente in vesperum die, cum moras rumpere lux moneret excedens, erectis vexillis in eos igneo miles impetu ferebatur. Qui conferti acieque densiore contracta, adversus ipsum principem stantem (ut dictum est) altius, omnem impetum contulerunt, eum oculis incessentes et vocibus truculentis.</p>
<p>9. Cuius furoris amentiam


</p></section><notes><section class="footnotes"><ul><li class="note" id="note_LCL300_384_1"><a class="footnoteCrossrefLink" href="#target_note_LCL300_384_1" title="Click to highlight in text"><sup class="lineRef">1</sup><span class="italic">morantes</span>, Nov√°k; <span class="italic">pigrantes</span>, Pet.; <span class="italic">mirantes</span>, Her.; <span class="italic">migrantes</span>, V.</a></li><script type="text/javascript">document.getElementById('note_LCL300_384_1').style.display = "none";</script><li class="note" id="note_LCL300_384_2"><a class="footnoteCrossrefLink" href="#target_note_LCL300_384_2" title="Click to highlight in text"><sup class="lineRef">2</sup><span class="italic">proiecere</span>, EA; <span class="italic">proiicere</span>, BG; <span class="italic">proicere</span>, V.</a></li><script type="text/javascript">document.getElementById('note_LCL300_384_2').style.display = "none";</script></ul></section></notes></section>