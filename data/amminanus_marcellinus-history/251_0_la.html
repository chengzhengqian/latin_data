<section class="div1 language" lang="la"><header><hgroup><h1>XVIII</h1></hgroup></header><section class="div2"><p class="noindent">

celebri locari iusserat imperator, quae ad praesens servantur intactae.</p>
<p>13. Retectis sequenti luce funeribus, cum inter caesorum cadavera optimates invenirentur, et satrapae, clamoresque dissoni fortunam aliam alibi cum lacrimis indicabant, luctus ubique et indignatio regum audiebatur, arbitrantium per stationes muris obiectas irrupisse Romanos indutiisque ob haec tridui datis assensu communi, nos quoque spatium ad respirandum accepimus.</p>
<h3>7. <span class="italic">Turres et alia opera urbis muris admoventur; incenduntur a Romanis.</span></h3>
<p>1. Perculsae deinde novitate rei efferataeque gentes, omissa omni cunctatione, operibus (quoniam vis minime procedebat) decernere iam censebant, et concito extremo belli ardore, omnes oppetere gloriose iam properabant, aut ruina urbis animis litasse caesorum.</p>
<p>2. Iamque apparatu cunctorum alacritate perfecto, exsiliente lucifero, operum variae species cum turribus ferratis admovebantur, quorum in verticibus celsis aptatae ballistae propugnatores agitantes humilius disiectabant. </p>
<p>3. Et albescente iam die, ferrea munimenta membrorum caelum omne subtexunt, densetaeque<a class="footnoteLink" href="#note_LCL300_502_1" id="target_note_LCL300_502_1"><sup>1</sup></a> acies non inordinatim ut antea, sed tubarum sonitu leni

</p></section><notes><section class="footnotes"><ul><li class="note" id="note_LCL300_502_1"><a class="footnoteCrossrefLink" href="#target_note_LCL300_502_1" title="Click to highlight in text"><sup class="lineRef">1</sup><span class="italic">densetaeque</span>, Cornelissen; <span class="italic">densataeque</span>, G, Bentley; <span class="italic">densetaequeacie</span>, C. F. W. MÃ¼ller; <span class="italic">tensitate quae</span>, V.</a></li><script type="text/javascript">document.getElementById('note_LCL300_502_1').style.display = "none";</script></ul></section></notes></section>