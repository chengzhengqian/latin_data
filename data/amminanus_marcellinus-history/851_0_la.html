<section class="div1 language" lang="la"><header><hgroup><h1>Gratianus Valentinianus II</h1></hgroup></header><section class="div2"><p class="noindent">

alia ad Macedoniam, cum intemeratis opibus quas vehebant,<a class="footnoteLink" href="#note_LCL331_500_1" id="target_note_LCL331_500_1"><sup>1</sup></a> omni studio ad properandum excogitato, currebant, velut in regionibus illis repperiendo Valente: quem inter medios certaminum turbines oppetisse,
vel certe ad tugurium confugisse, ubi aestimatus
est vi periisse flammarum, penitus ignorabant.</p>
<p>3. At Gothi Hunis Halanisque permixti, nimium bellicosis et fortibus, rerumque asperarum difficultatibus induratis, quos miris praemiorum illecebris sibi sociarat sollertia Fritigerni, fixis iuxta Perinthum
castris, ipsam quidem urbem, cladum<a class="footnoteLink" href="#note_LCL331_500_2" id="target_note_LCL331_500_2"><sup>2</sup></a> memores pristinarum, nec adire nec temptare sunt ausi, agros vero fertiles late distentos et longe, ad extremam vastavere penuriam, cultoribus caesis aut captis.</p>
<p>4. Unde Constantinopolim, copiarum cumulis inhiantes amplissimis, formas quadratorum agminum insidiarum metu servantes., ire ocius festinabant, multa in exitium urbis inclitae molituri. Quos inferentes<a class="footnoteLink" href="#note_LCL331_500_3" id="target_note_LCL331_500_3"><sup>3</sup></a> sese immodice, obicesque portarum paene pulsantes, hoc casu caeleste reppulit numen.</p>
<p>5. Saracenorum cuneus (super quorum origine moribusque diversis in locis rettulimus plura), ad furta magis expeditionalium rerum, quam ad concursatorias habilis pugnas, recens illuc accersitus, congressurus barbarorum<a class="footnoteLink" href="#note_LCL331_500_4" id="target_note_LCL331_500_4"><sup>4</sup></a> globo repente conspecto, a civitate fidenter erupit, diuque extento certamine pertinaci, aequis partes discessere momentis.</p>
<p>6. Sed orientalis turma novo neque ante viso superavit eventu. Ex ea enim crinitus quidam, nudus omnia
 

 

</p></section><notes><section class="footnotes"><ul><li class="note" id="note_LCL331_500_1"><a class="footnoteCrossrefLink" href="#target_note_LCL331_500_1" title="Click to highlight in text"><sup class="lineRef">1</sup><span class="italic">uehebant,</span> Pet.; <span class="italic">habebant,</span> EA; <span class="italic">hebant,</span> V.</a></li><script type="text/javascript">document.getElementById('note_LCL331_500_1').style.display = "none";</script><li class="note" id="note_LCL331_500_2"><a class="footnoteCrossrefLink" href="#target_note_LCL331_500_2" title="Click to highlight in text"><sup class="lineRef">2</sup><span class="italic">cladum,</span> E, Pet.; <span class="italic">cladium,</span> W<sup>2</sup>A; <span class="italic">cladem,</span> V.</a></li><script type="text/javascript">document.getElementById('note_LCL331_500_2').style.display = "none";</script><li class="note" id="note_LCL331_500_3"><a class="footnoteCrossrefLink" href="#target_note_LCL331_500_3" title="Click to highlight in text"><sup class="lineRef">3</sup><span class="italic">inferentes,</span> V;
<span class="italic">inserentes,</span> sugg. by Clark, Nov√°k.</a></li><script type="text/javascript">document.getElementById('note_LCL331_500_3').style.display = "none";</script><li class="note" id="note_LCL331_500_4"><a class="footnoteCrossrefLink" href="#target_note_LCL331_500_4" title="Click to highlight in text"><sup class="lineRef">4</sup><span class="italic">barbarorum,</span> EA; <span class="italic">barbarum,</span> V, defended by Heilmann.</a></li><script type="text/javascript">document.getElementById('note_LCL331_500_4').style.display = "none";</script></ul></section></notes></section>