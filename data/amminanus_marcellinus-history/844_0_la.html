<section class="div1 language" lang="la"><header><hgroup><h1>Gratianus Valentinianus II</h1></hgroup></header><section class="div2"><p class="noindent">

et dispendia locupletum.</p>
<p>6. Illud quoque ferri non poterat, quod cum legibus lites omnes quaestionesque<a class="footnoteLink" href="#note_LCL331_486_1" id="target_note_LCL331_486_1"><sup>1</sup></a> committere videri se<a class="footnoteLink" href="#note_LCL331_486_2" id="target_note_LCL331_486_2"><sup>2</sup></a> vellet, destinatisque velut lectis iudicibus negotia spectanda mandabat, nihil agi contra libidinem suam patiebatur: iniuriosus
alia et iracundus, et criminantibus, sine differentia veri vel falsi, facillime patens, quae vitiorum labes etiam in his privatis cotidianisque rationibus impendio est formidanda.</p>
<p>7. Cessator et piger: nigri coloris, pupula oculi unius obstructa, sed ita ut non eminus appareret, figura bene compacta membrorum, staturae nec procerae nec humilis, incurvis cruribus exstanteque mediocriter ventre.</p>
<p>8. Haec super Valente dixisse sufficiet, quae vera esse aequalis nobis memoria plene testatur. Illud autem praeteriri non convenit, quod cum oraculo tripodis, quem movisse Patricium docuimus et Hilarium,
tres versus illos fatidicos comperisset, quorum ultimus est
<q><span class="line indent3">ἐν πεδίοισι Μίμαντος ἀγαιομένοιο Ἄρηος,</span><span class="linebreak"></span></q>
ut erat inconsummatus et rudis, inter initia contemnebat, processu vero luctuum maximorum, abiecte etiam timidus, eiusdem sortis recordatione Asiae nomen horrebat: ubi Erythraeo<a class="footnoteLink" href="#note_LCL331_486_3" id="target_note_LCL331_486_3"><sup>3</sup></a> oppido superpositum montem Mimanta, et Homerum








</p></section><notes><section class="footnotes"><ul><li class="note" id="note_LCL331_486_1"><a class="footnoteCrossrefLink" href="#target_note_LCL331_486_1" title="Click to highlight in text"><sup class="lineRef">1</sup><span class="italic">quaestionesque,</span> Val.; <span class="italic">quaestiones,</span> V.</a></li><script type="text/javascript">document.getElementById('note_LCL331_486_1').style.display = "none";</script><li class="note" id="note_LCL331_486_2"><a class="footnoteCrossrefLink" href="#target_note_LCL331_486_2" title="Click to highlight in text"><sup class="lineRef">2</sup><span class="italic">uideri, se</span> Val.; <span class="italic">ueteris euellit,</span> V.</a></li><script type="text/javascript">document.getElementById('note_LCL331_486_2').style.display = "none";</script><li class="note" id="note_LCL331_486_3"><a class="footnoteCrossrefLink" href="#target_note_LCL331_486_3" title="Click to highlight in text"><sup class="lineRef">3</sup><span class="italic">Erythraeo,</span> Lind.; <span class="italic">Erichtheo,</span> A; <span class="italic">erutheo oppidum</span> (<span class="italic">opido,</span> EA), V.</a></li><script type="text/javascript">document.getElementById('note_LCL331_486_3').style.display = "none";</script></ul></section></notes></section>