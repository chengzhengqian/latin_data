<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2">
<p>4. Agitabat autem miscebatque omnia, sine modo ubique sese diffunditans, et princeps audendi periculosa, rex Chonodomarius, ardua subrigens supercilia, ut saepe secundis rebus elatus.</p>
<p>5. Nam et Decentium Caesarem superavit, aequo Marte congressus, et civitates erutas multas vastavit et opulentas, licentiusque diu nullo refragante Gallias persultavit. Ad cuius roborandam fiduciam, recens quoque fuga ducis accessit, numero praestantis et viribus.</p>
<p>6. Alamanni enim scutorum insignia contuentes, norant eos milites permisisse paucis suorum latronibus terram, quorum metu aliquotiens, antequam<a class="footnoteLink" href="#note_LCL300_266_1" id="target_note_LCL300_266_1"><sup>1</sup></a> gradum conferrent, amissis pluribus abiere dispersi. Quae anxie ferebat sollicitus Caesar, quod trudente ipsa necessitate, digresso periculi socio,<a class="footnoteLink" href="#note_LCL300_266_2" id="target_note_LCL300_266_2"><sup>2</sup></a> cum paucis (licet fortibus) populosis gentibus occurrere cogebatur.</p>
<p>7. Iamque solis radiis rutilantibus, tubarumque concinente clangore, pedestres copiae lentis incessibus educuntur, earumque lateri equestres iunctae<a class="footnoteLink" href="#note_LCL300_266_3" id="target_note_LCL300_266_3"><sup>3</sup></a> sunt turmae, inter quas cataphractarii erant et sagittarii, formidabile genus armorum.</p>
<p>8. Et quoniam a loco, unde Romana promota sunt signa, ad usque vallum barbaricum quarta leuga signabatur et decima, id est unum et viginti milia passuum, utilitati securitatique recte consulens Caesar, revocatis procursatoribus<a class="footnoteLink" href="#note_LCL300_266_4" id="target_note_LCL300_266_4"><sup>4</sup></a> iam antegressis, indictaque







</p></section><notes><section class="footnotes"><ul><li class="note" id="note_LCL300_266_1"><a class="footnoteCrossrefLink" href="#target_note_LCL300_266_1" title="Click to highlight in text"><sup class="lineRef">1</sup><span class="italic">antequam</span>, C. F. W. Müller, Haupt.; <span class="italic">inaliquam</span>, V.</a></li><script type="text/javascript">document.getElementById('note_LCL300_266_1').style.display = "none";</script><li class="note" id="note_LCL300_266_2"><a class="footnoteCrossrefLink" href="#target_note_LCL300_266_2" title="Click to highlight in text"><sup class="lineRef">2</sup><span class="italic">periculi socio</span>, Günther, Mommsen (<span class="italic">s.p.</span>, Madvig); <span class="italic">periculis</span>, V.</a></li><script type="text/javascript">document.getElementById('note_LCL300_266_2').style.display = "none";</script><li class="note" id="note_LCL300_266_3"><a class="footnoteCrossrefLink" href="#target_note_LCL300_266_3" title="Click to highlight in text"><sup class="lineRef">3</sup><span class="italic">iunctae</span>, E, C. F. W. Müller; <span class="italic">cunctae</span>, V.</a></li><script type="text/javascript">document.getElementById('note_LCL300_266_3').style.display = "none";</script><li class="note" id="note_LCL300_266_4"><a class="footnoteCrossrefLink" href="#target_note_LCL300_266_4" title="Click to highlight in text"><sup class="lineRef">4</sup><span class="italic">procursatoribus</span>, Her.; <span class="italic">praecursoribus</span>, BG; <span class="italic">praecursatoribus</span>, V.</a></li><script type="text/javascript">document.getElementById('note_LCL300_266_4').style.display = "none";</script></ul></section></notes></section>