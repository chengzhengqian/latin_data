<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2">
<h3><span class="bold">2</span>. <span class="italic">Valentinianus Aug. totam Rheni ripam Gallicam castris, castellis et turribus munit; Alamanni Romanos trans Rhenum munimentum exstruentes interficiunt. Maratocupreni grassatores in Syria iussu Valentis A. cum liberis et vico suo deleti.</span></h3>
<p>1. At Valentinianus magna animo concipiens et utilia, Rhenum omnem a Raetiarum exordio, ad usque fretalem Oceanum, magnis molibus communiebat,
castra extollens altius et castella, turresque
assiduas per habiles locos et opportunos, qua Galliarum extenditur longitudo: non numquam etiam ultra flumen aedificiis positis, subradens barbaros
fines.</p>
<p>2. Denique cum reputaret munimentum
celsum et tutum, quod ipse a primis fundarat auspiciis, praeterlabente Nicro nomine fluvio, paulatim
subverti posse undarum pulsu immani, meatum ipsum aliorsum vertere cogitavit, et quaesitis artificibus peritis aquariae rei, copiosaque militis manu arduum est opus aggressus.</p>
<p>3. Per multos enim dies compaginatae formulae e<a class="footnoteLink" href="#note_LCL331_122_1" id="target_note_LCL331_122_1"><sup>1</sup></a> roboribus, coniectaeque in alveum, fixis refixisque aliquotiens prope ingentibus stilis, fluctibus erectis confundebantur,
avulsaeque vi gurgitis interibant.</p>
<p>4. Vicit tamen imperatoris vehementior cura, et morigeri







</p></section><notes><section class="footnotes"><ul><li class="note" id="note_LCL331_122_1"><a class="footnoteCrossrefLink" href="#target_note_LCL331_122_1" title="Click to highlight in text"><sup class="lineRef">1</sup><span class="italic">formulae e,</span> Her.; <span class="italic">formae e,</span> G (c.c.); <span class="italic">formosae, coneteque,</span> V.</a></li><script type="text/javascript">document.getElementById('note_LCL331_122_1').style.display = "none";</script></ul></section></notes></section>