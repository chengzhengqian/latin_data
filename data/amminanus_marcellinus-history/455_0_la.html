<section class="div1 language" lang="la"><header><hgroup><h1>Julianus</h1></hgroup></header><section class="div2">
<p>23. In omni autem Assyria, multae sunt urbes. Inter quas Apamia eminet, Mesene cognominata, et Teredon et Apollonia et Vologessia, hisque similes multae. Splendidissimae vero et pervulgatae hae solae sunt tres: Babylon cuius moenia bitumine Samiramis struxit—arcem enim antiquissimus rex condidit Belus—et Ctesiphon, quam Vardanes temporibus
priscis instituit, posteaque rex Pacorus, incolarum viribus amplificatam et moenibus, Graeco indito nomine, Persidis effecit specimen summum. Post hanc Seleucia ambitiosum opus Nicatoris Seleuci.</p>
<p>24. Qua per duces Veri Caesaris (ut ante rettulimus), expugnata,<a class="footnoteLink" href="#note_LCL315_362_1" id="target_note_LCL315_362_1"><sup>1</sup></a> avulsum sedibus simulacrum
Comaei Apollinis, perlatumque Romam, in aede Apollinis Palatini deorum antistites collocarunt. Fertur autem quod post direptum hoc idem figmentum,
incensa civitate, milites fanum scrutantes invenere foramen angustum, quo reserato, ut<a class="footnoteLink" href="#note_LCL315_362_2" id="target_note_LCL315_362_2"><sup>2</sup></a> pretiosum aliquid invenirent, ex adyto quodam concluso a Chaldaeorum arcanis, labes primordialis exsiluit, quae insanabilium vi concepta morborum, eiusdem Veri Marcique Antonini temporibus, ab ipsis Persarum finibus ad usque Rhenum et Gallias, cuncta contagiis polluebat et mortibus.</p>
</section><notes><section class="footnotes"><ul><li class="note" id="note_LCL315_362_1"><a class="footnoteCrossrefLink" href="#target_note_LCL315_362_1" title="Click to highlight in text"><sup class="lineRef">1</sup><span class="italic">expugnata,</span> C. F. W. M.; <span class="italic">expoliata,</span> Pet.; <span class="italic">expulsata,</span> V.</a></li><script type="text/javascript">document.getElementById('note_LCL315_362_1').style.display = "none";</script><li class="note" id="note_LCL315_362_2"><a class="footnoteCrossrefLink" href="#target_note_LCL315_362_2" title="Click to highlight in text"><sup class="lineRef">2</sup><span class="italic">ut,</span> added by N (afterwards deleted), AG; <span class="italic">quasi,</span> Her.; V omits.</a></li><script type="text/javascript">document.getElementById('note_LCL315_362_2').style.display = "none";</script></ul></section></notes></section>