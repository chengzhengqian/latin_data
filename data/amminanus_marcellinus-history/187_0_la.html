<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2">
<p>precandum admissa multitudo, cuius ora formido muta claudebat, periculo adhuc praestantioris ambiguo, ubi ille solo iussus attolli orandi signum exspectantibus diu monstravit, omnes clipeis telisque proiectis, manus precibus dederunt plura excogitantes, ut vincerent humilitate supplicandi regalem.</p>
<p>11. Duxerat potior cum ceteris Sarmatis etiam Rumonem et Zinafrum et Fragiledum subregulos, plurimosque optimates, cum impetrandi spe similia petituros. Qui, licet elati gaudio salutis indultae, condicionum sarcina compensare inimice facta pollicebantur, seque cum facultatibus et liberis et coniugibus terrarumque suarum ambitu Romanae potentiae libenter offerrent. Praevaluit tamen aequitati iuncta benignitas, iussique obtinere sedes impavidi, nostros reddidere captivos. Duxeruntque obsides postulatos, et obedire praeceptis deinde promptissime spoponderunt.</p>
<p>12. Hortante hoc exemplo clementiae, advolarunt regalis<a class="footnoteLink" href="#note_LCL300_374_1" id="target_note_LCL300_374_1"><sup>1</sup></a> cum suis omnibus Araharius, et Usafer inter optimates excellens, agminum gentilium duces, quorum alter Transiugitanorum Quadorumque parti, alter quibusdam Sarmatis praeerat, locorum confiniis et feritate iunctissimis; quorum plebem veritus<a class="footnoteLink" href="#note_LCL300_374_2" id="target_note_LCL300_374_2"><sup>2</sup></a> imperator, ne ferire foedera simulans, in arma


</p></section><notes><section class="footnotes"><ul><li class="note" id="note_LCL300_374_1"><a class="footnoteCrossrefLink" href="#target_note_LCL300_374_1" title="Click to highlight in text"><sup class="lineRef">1</sup><span class="italic">regalis</span>, Clark; <span class="italic">regales</span>, V.</a></li><script type="text/javascript">document.getElementById('note_LCL300_374_1').style.display = "none";</script><li class="note" id="note_LCL300_374_2"><a class="footnoteCrossrefLink" href="#target_note_LCL300_374_2" title="Click to highlight in text"><sup class="lineRef">2</sup><span class="italic">ueritus</span>, Val.; <span class="italic">arcuit</span>, G; <span class="italic">acrius</span>, V.</a></li><script type="text/javascript">document.getElementById('note_LCL300_374_2').style.display = "none";</script></ul></section></notes></section>