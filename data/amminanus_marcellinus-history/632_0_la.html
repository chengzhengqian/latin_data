<section class="div1 language" lang="la"><header><hgroup><h1>Valantinianus Valens Gratianus</h1></hgroup></header><section class="div2"><p class="noindent">

civium Romanorum aptissima, et adulescebat gloria praeclari rectoris, plura et utilia disponentis.</p>
<p>10. Namque et Maeniana sustulit omnia, fabricari Romae priscis quoque vetita legibus, et discrevit ab aedibus sacris privatorum parietes, eisdem inverecunde
conexos, ponderaque per regiones instituit universas, cum aviditati multorum, ex libidine trutinas componentium, occurri nequiret. In examinandis
vero litibus ante alios id impetravit quod laudando Brutum Tullius refert, ut cum nihil ad gratiam faceret, omnia tamen grata viderentur esse, quae factitabat.</p>
<h3><span class="bold">10.</span> <span class="italic">Valentinianus A. Rhenum transit, et Alamannos qui in celsissimos montes fugerant, non incruento
utrimque certamine fundit fugatque.</span></h3>
<p>1. Sub idem fere tempus, Valentiniano ad expeditionem
caute (ut rebatur ipse) profecto,<a class="footnoteLink" href="#note_LCL331_62_1" id="target_note_LCL331_62_1"><sup>1</sup></a> Alamannus
regalis (Rando nomine) diu praestruens quod cogitabat, Mogontiacum praesidiis vacuam cum expeditis ad latrocinandum latenter irrepsit.</p>
<p>2. Et quoniam casu Christiani ritus invenit celebrari sollemnitatem, impraepedite cuiusce modi fortunae






</p></section><notes><section class="footnotes"><ul><li class="note" id="note_LCL331_62_1"><a class="footnoteCrossrefLink" href="#target_note_LCL331_62_1" title="Click to highlight in text"><sup class="lineRef">1</sup><span class="italic">rebatur ipse profecto,</span> Eyssen.; <span class="italic">rebatur profecto,</span> EAG; <span class="italic">rebaturi per profecto,</span> V.</a></li><script type="text/javascript">document.getElementById('note_LCL331_62_1').style.display = "none";</script></ul></section></notes></section>