<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

qui, nequid per eum impetraretur, omnes incendit.</p>
<p>9. Doctus denique exploratorum delatione recens captorum, aestate iam torrida fluvium vado posse transiri, hortatus auxiliares velites cum Bainobaude Cornutorum misit tribuno,<a class="footnoteLink" href="#note_LCL300_260_1" id="target_note_LCL300_260_1"><sup>1</sup></a> facinus memorabile si iuvisset fors patraturos, qui nunc incedendo per brevia, aliquotiens scutis in modum alveorum suppositis, nando ad insulam venere propinquam, egressique promiscue virile et muliebre secus sine aetatis ullo discrimine trucidabant ut pecudes, nanctique vacuas lintres, per eas licet vacillantes evecti, huius modi loca plurima perruperunt, et ubi caedendi satias cepit, opimitate praedarum onusti, cuius partem vi fluminis amiserunt, rediere omnes incolumes.</p>
<p>10. Hocque comperto, residui Germani, ut infido praesidio insularum relicto, ad ulteriora necessitudines et fruges opesque barbaricas contulerunt.</p>
<p>11. Conversus hinc Iulianus ad reparandas Tres Tabernas (munimentum ita cognominatum,) haut ita dudum obstinatione subversum hostili, quo aedificato constabat ad intima Galliarum (ut consueverant) adire Germanos arceri, et opus spe celerius consummavit, et victum defensoribus ibi locandis, ex barbaricis messibus non sine discriminis metu collectum militis manu, condidit ad usus anni totius.</p>
<p>12. Nec sane hoc solo contentus, sibi




</p></section><notes><section class="footnotes"><ul><li class="note" id="note_LCL300_260_1"><a class="footnoteCrossrefLink" href="#target_note_LCL300_260_1" title="Click to highlight in text"><sup class="lineRef">1</sup><span class="italic">misit tribuno</span>, tr. by Heilmann; <span class="italic">tribuno dimisit</span>, Clark, c.c.; <span class="italic">misit</span>, V.</a></li><script type="text/javascript">document.getElementById('note_LCL300_260_1').style.display = "none";</script></ul></section></notes></section>