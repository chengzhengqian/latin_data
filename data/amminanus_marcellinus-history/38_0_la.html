<section class="div1 language" lang="la"><header><hgroup><h1>Constantius et Gallus</h1></hgroup></header><section class="div2">
<p>turpi confessione cogitatorum socium (quae nulla erant) fuisse firmavit, cum nec vidisset quicquam nec audisset, penitus expers forensium rerum; Eusebius vero obiecta fidentius negans, suspensus in eodem gradu constantiae stetit,<a class="footnoteLink" href="#note_LCL300_76_1" id="target_note_LCL300_76_1"><sup>1</sup></a> latrocinium illud esse, non iudicium clamans.</p>
<p>6. Cumque pertinacius (ut legum gnarus) accusatorem flagitaret atque sollemnia, doctus id Caesar, libertatemque superbiam ratus, tamquam obtrectatorem audacem excarnificari praecepit, qui ita evisceratus ut cruciatibus membra deessent, implorans caelo iustitiam, torvum renidens, fundato pectore mansit immobilis, nec se incusare nec quemquam alium passus, et tandem nec confessus nec confutatus, cum abiecto consorte poenali est morte multatus. Et ducebatur intrepidus, temporum iniquitati insultans, imitatus Zenonem illum veterem Stoicum, qui ut mentiretur quaedam laceratus diutius, avulsam sedibus linguam suam cum cruento sputamine, in oculos interrogantis Cyprii regis impegit.</p>
<p>7. Post haec indumentum regale quaerebatur, et ministris fucandae purpurae tortis, confessisque pectoralem tuniculam sine manicis textam, Maras nomine quidam inductus est (ut appellant Christiani)</p>
</section><notes><section class="footnotes"><ul><li class="note" id="note_LCL300_76_1"><a class="footnoteCrossrefLink" href="#target_note_LCL300_76_1" title="Click to highlight in text"><sup class="lineRef">1</sup><span class="italic">constantiae stetit</span>, Lind.; <span class="italic">cunctantia est et id</span>, V.</a></li><script type="text/javascript">document.getElementById('note_LCL300_76_1').style.display = "none";</script></ul></section></notes></section>