<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

conisque galearum minacius nutans, scalas vehentibus
multis, impetum conabatur in muros. Iamque resultantibus armis et tubis, uno parique ardore hinc indeque pugnabatur audaci conflictu, latiusque sese pandente manu<a class="footnoteLink" href="#note_LCL315_82_1" id="target_note_LCL315_82_1"><sup>1</sup></a> Romana, cum Persas occultari viderent, pavore impositorum aggeribus tormentorum,
pulsabant turrim ariete, et cum ligonibus et dolabris et vectibus scalae quoque<a class="footnoteLink" href="#note_LCL315_82_2" id="target_note_LCL315_82_2"><sup>2</sup></a> propinquabant utrimque convolante missilium crebritate.</p>
<p>22. Afflictabant
tamen multo vehementius Persas ictus varii ballistarum, tamquam per transennam a clivis structilibus decurrentes. Unde fortunas suas sitas in extremo iam cogitantes, destinatam ruebant in mortem, et partiti munera dimicandi inter necessitatis
articulos, relictis qui moenia tuerentur, reserata
latenter postica, strictis gladiis valida manus erupit, pone sequentibus aliis, qui flammas occulte portabant.</p>
<p>23. Dumque Romani nunc instant cedentibus, nunc ultro incessentes excipiunt, qui vehebant foculos repentes incurvi, prunas unius aggesti inseruere iuncturis ramis arborum diversarum,
et iunco et manipulis constructi cannarum: qui conceptis incendiorum aridis nutrimentis, iam




</p></section><notes><section class="footnotes"><ul><li class="note" id="note_LCL315_82_1"><a class="footnoteCrossrefLink" href="#target_note_LCL315_82_1" title="Click to highlight in text"><sup class="lineRef">1</sup><span class="italic">manu Romana,</span> Clark, adding <span class="italic">manu; Roma,</span> changed to <span class="italic">Romanu,</span> V (<span class="italic">Romana,</span> V<sup>2</sup>).</a></li><script type="text/javascript">document.getElementById('note_LCL315_82_1').style.display = "none";</script><li class="note" id="note_LCL315_82_2"><a class="footnoteCrossrefLink" href="#target_note_LCL315_82_2" title="Click to highlight in text"><sup class="lineRef">2</sup><span class="italic">scalae quoque,</span> Her.; <span class="italic">scalisque,</span> G; <span class="italic">scaleque,</span> V.</a></li><script type="text/javascript">document.getElementById('note_LCL315_82_2').style.display = "none";</script></ul></section></notes></section>