<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

viderat fratrem.</p>
<p>8. Qui cum obiecta dilueret, ostenderetque neutrum sine iussu fecisse, nefando assentatorum coetu perisset urgente, ni adspiratione superni numinis Eusebia suffragante regina, ductus ad Comum oppidum Mediolano vicinum, ibique paulisper moratus, procudendi ingenii causa (ut cupidine flagravit) ad Graeciam ire permissus est.</p>
<p>9. Nec defuere deinceps ex his emergentia casibus, quae diceres<a class="footnoteLink" href="#note_LCL300_116_1" id="target_note_LCL300_116_1"><sup>1</sup></a> secundis avibus contigisse, dum punirentur ex iure, vel tamquam irrita diffluebant et vana. Sed accidebat non numquam, ut opulenti pulsantes praesidia potiorum, eisdemque tamquam ederae celsis arboribus adhaerentes, absolutionem pretiis mercarentur immensis; tenues vero, quibus exiguae vires<a class="footnoteLink" href="#note_LCL300_116_2" id="target_note_LCL300_116_2"><sup>2</sup></a> erant ad redimendam salutem aut nullae, damnabantur abrupte. Ideoque et veritas mendaciis velabatur, et valuere pro veris aliquotiens falsa.</p>
<p>10. Perductus est eisdem diebus et Gorgonius, cui erat thalami Caesariani cura commissa, cumque eum ausorum fuisse participem, concitoremque interdum, ex confesso pateret, conspiratione spadonum iustitia concinnatis mendaciis obumbrata, periculo evolutus abscessit.</p>
</section><notes><section class="footnotes"><ul><li class="note" id="note_LCL300_116_1"><a class="footnoteCrossrefLink" href="#target_note_LCL300_116_1" title="Click to highlight in text"><sup class="lineRef">1</sup><span class="italic">diceres</span>, Her.; <span class="italic">dispice</span>, V.</a></li><script type="text/javascript">document.getElementById('note_LCL300_116_1').style.display = "none";</script><li class="note" id="note_LCL300_116_2"><a class="footnoteCrossrefLink" href="#target_note_LCL300_116_2" title="Click to highlight in text"><sup class="lineRef">2</sup><span class="italic">vires</span>, EA; <span class="italic">res</span>, W<sup>2</sup>G; <span class="italic">vere serant</span>, V.</a></li><script type="text/javascript">document.getElementById('note_LCL300_116_2').style.display = "none";</script></ul></section></notes></section>