<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

et si inclinatas suorum copias senserint, cedendo in modum imbrium pone versus directis sagittis, hostes a persequendi fiducia deterrere. Pulsis igitur pondere magnarum virium Parthis, miles solis cursu flammeo diu lassatus, signo in receptum dato ex more,<a class="footnoteLink" href="#note_LCL315_484_1" id="target_note_LCL315_484_1"><sup>1</sup></a> in tentoria repedat ad audenda deinceps maiora sublatus.</p>
<p>19. In hoc proelio Persarum maior, ut dictum est, apparuit strages, nostrorum admodum levis. Eminuit tamen inter varios certaminum casus Vetranionis mors viri pugnacis, qui legionem Ziannorum regebat.</p>
<h3><span class="bold">2.</span> <span class="italic">Inopia frumenti et pabuli premitur exercitus. Iulianus terretur ostentis.</span></h3>
<p>1. Post quae triduo indutiis destinato, dum suo quisque vulneri medetur vel proximi, commeatibus nos destitutos inedia cruciabat iam non ferenda: et quoniam frugibus exustis et pabulis, homines in discrimen ultimum venerant et iumenta, ex eo cibo, quem animalia tribunorum vehebant et comitum, imae quoque militum<a class="footnoteLink" href="#note_LCL315_484_2" id="target_note_LCL315_484_2"><sup>2</sup></a> plebi penitus indigenti, pars distributa est magna.</p>
<p>2. Et imperator, cui non cuppediae ciborum, ex regio more, sed sub columellis tabernaculi parvis cenaturo, pultis portio parabatur exigua, etiam munifici fastidienda gregario quicquid




</p></section><notes><section class="footnotes"><ul><li class="note" id="note_LCL315_484_1"><a class="footnoteCrossrefLink" href="#target_note_LCL315_484_1" title="Click to highlight in text"><sup class="lineRef">1</sup><span class="italic">ex more,</span> added by Clark, c.c.</a></li><script type="text/javascript">document.getElementById('note_LCL315_484_1').style.display = "none";</script><li class="note" id="note_LCL315_484_2"><a class="footnoteCrossrefLink" href="#target_note_LCL315_484_2" title="Click to highlight in text"><sup class="lineRef">2</sup><span class="italic">et . . . militum</span>
omitted by BG.</a></li><script type="text/javascript">document.getElementById('note_LCL315_484_2').style.display = "none";</script></ul></section></notes></section>