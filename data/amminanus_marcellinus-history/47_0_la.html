<section class="div1 language" lang="la"><header><hgroup><h1>Constantius et Gallus</h1></hgroup></header><section class="div2"><p class="noindent">

scripta suscipiebat assidua, monentis orantisque ut ad se veniret, et mente monstrantis obliqua, rem publicam nec posse dividi nec debere, sed pro viribus quemque ei ferre suppetias fluctuanti, nimirum Galliarum indicans vastitatem.</p>
<p>10. Quibus subserebat non adeo vetus exemplum, quod Diocletiano et eius collegae, ut apparitores Caesares non resides sed ultro citroque discurrentes, obtemperabant, et in Syria Augusti vehiculum irascentis, per spatium mille passuum fere pedes antegressus est Galerius purpuratus.</p>
<p>11. Advenit post multos Scudilo scutariorum tribunus, velamento subagrestis ingenii, persuasionis opifex callidus. Qui eum adulabili sermone periuriis<a class="footnoteLink" href="#note_LCL300_94_1" id="target_note_LCL300_94_1"><sup>1</sup></a> admixto, solus omnium proficisci pellexit, vultu assimulato saepius replicando, quod flagrantibus votis eum videre frater cuperet patruelis, siquid<a class="footnoteLink" href="#note_LCL300_94_2" id="target_note_LCL300_94_2"><sup>2</sup></a> per imprudentiam gestum est, remissurus, ut mitis et clemens, participemque eum suae maiestatis assciscet,<a class="footnoteLink" href="#note_LCL300_94_3" id="target_note_LCL300_94_3"><sup>3</sup></a> futurum laborum quoque socium, quos Arctoae provinciae diu fessae poscebant.</p>
<p>12. Utque solent manum iniectantibus fatis, hebetari sensus hominum et obtundi, his illecebris ad meliorum expectationem erectus, egressusque Antiochia numine laevo ductante, prorsus ire tendebat de fumo, ut proverbium loquitur vetus, ad flammam; et ingressus



</p></section><notes><section class="footnotes"><ul><li class="note" id="note_LCL300_94_1"><a class="footnoteCrossrefLink" href="#target_note_LCL300_94_1" title="Click to highlight in text"><sup class="lineRef">1</sup><span class="italic">periuriis</span>, Clark; <span class="italic">periis</span>, V (<span class="italic">seriis</span>, V<sup>3</sup> EBG).</a></li><script type="text/javascript">document.getElementById('note_LCL300_94_1').style.display = "none";</script><li class="note" id="note_LCL300_94_2"><a class="footnoteCrossrefLink" href="#target_note_LCL300_94_2" title="Click to highlight in text"><sup class="lineRef">2</sup><span class="italic">siquid</span>, Kiessling; <span class="italic">quid</span>, V.</a></li><script type="text/javascript">document.getElementById('note_LCL300_94_2').style.display = "none";</script><li class="note" id="note_LCL300_94_3"><a class="footnoteCrossrefLink" href="#target_note_LCL300_94_3" title="Click to highlight in text"><sup class="lineRef">3</sup><span class="italic">adsciscet</span>, C. F. W. MÃ¼ller; <span class="italic">adscisco et</span>, V; <span class="italic">adscitum ut</span>, G; <span class="italic">adscitum et</span>, B.</a></li><script type="text/javascript">document.getElementById('note_LCL300_94_3').style.display = "none";</script></ul></section></notes></section>