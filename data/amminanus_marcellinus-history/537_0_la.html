<section class="div1 language" lang="la"><header><hgroup><h1>Jolianus</h1></hgroup></header><section class="div2"><p class="noindent">

eorum novissimi pedibus incedentes, a Saracena multitudine circumsaepti, protinus interissent, ni expeditiores turmae nostrorum opem laborantibus attulissent.</p>
<p>10. Hos autem Saracenos ideo patiebamur
infestos, quod salaria muneraque plurima a Iuliano, ad similitudinem praeteriti temporis, accipere vetiti, questique apud eum, solum audierant, imperatorem bellicosum et vigilantem ferrum habere, non aurum.</p>
<p>11. In hoc loco Persarum obstinatione tritum est quadriduum. Nam progredientes nos sequebantur, crebris lacessitionibus retrahentes; cum staremus ut pugnaturi, gradum sensim referentes moris diuturnis excruciabant. Iamque (ut solent extrema metuentibus etiam ficta placere), fama circumlata fines haud procul limitum esse nostrorum, exercitus vociferans immodeste, dari sibi copiam transeundi Tigridis flagitabat.</p>
<p>12. Quibus oppositus
cum rectoribus imperator, tumentemque iam canis exortu sideris amnem ostendens, ne se periculosis
committerent gurgitibus exorabat, nandi imperitos asserens esse complures, simulque adiciens, hostiles manus hinc inde margines superfusi fluminis occupasse.</p>
<p>13. Sed cum haec saepe congeminando, refragaretur in cassum, milesque conclamans magno contentionis fragore, minaretur extrema, id impetratur<a class="footnoteLink" href="#note_LCL315_526_1" id="target_note_LCL315_526_1"><sup>1</sup></a>
aegerrime, ut mixti cum arctois Germanis, Galli amnem primi omnium penetrarent, ut his magnitudine



</p></section><notes><section class="footnotes"><ul><li class="note" id="note_LCL315_526_1"><a class="footnoteCrossrefLink" href="#target_note_LCL315_526_1" title="Click to highlight in text"><sup class="lineRef">1</sup><span class="italic">impetratur</span>, Kellerbauer; <span class="italic">imperator</span>, V.</a></li><script type="text/javascript">document.getElementById('note_LCL315_526_1').style.display = "none";</script></ul></section></notes></section>