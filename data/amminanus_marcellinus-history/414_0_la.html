<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

Sarracenos nunc appellamus; septentrioni supposita,<a class="footnoteLink" href="#note_LCL315_280_1" id="target_note_LCL315_280_1"><sup>1</sup></a> terrarum situ cohaeret immenso, unde exordium Asia Syriarumque provinciae sumunt; a vespera Issiaco disiungitur mari, quod quidam nominavere Parthenium.</p>
<p>3. Pauca itaque super benivolo omnium flumine<a class="footnoteLink" href="#note_LCL315_280_2" id="target_note_LCL315_280_2"><sup>2</sup></a> Nilo (quem Aegyptum Homerus appellat), praestringi conveniet, mox ostendendis aliis, quae sunt in his regionibus admiranda.</p>
<p>4. Origines fontium Nili, ut mihi quidem videri solet, sicut adhuc factum est, posterae quoque ignorabunt aetates. Verum quoniam
fabulantes poetae variantesque geographi, in diversa latentem notitiam scindunt, opiniones eorum veritati confines, ut arbitror, expediam paucis.</p>
<p>5. Affirmant aliqui physicorum, in subiectis septentrioni
spatiis cum hiemes frigidae cuncta constringunt,
magnitudines nivium congelare, easque postea vi flagrantis sideris resolutas, fluxis umoribus nubes efficere gravidas, quae in meridianam plagam Etesiis flantibus pulsae, expressaeque tepore nimio incrementa
ubertim suggerere Nilo creduntur.</p>
<p>6. Ex Aethiopicis imbribus, qui abundanter<a class="footnoteLink" href="#note_LCL315_280_3" id="target_note_LCL315_280_3"><sup>3</sup></a> in tractibus illis per aestus torridos cadere memorantur, exundationes
eius erigi anni temporibus asserunt alii praestitutis: quod utrumque dissonare videtur a







</p></section><notes><section class="footnotes"><ul><li class="note" id="note_LCL315_280_1"><a class="footnoteCrossrefLink" href="#target_note_LCL315_280_1" title="Click to highlight in text"><sup class="lineRef">1</sup><span class="italic">supposita,</span> Gardt.; <span class="italic">opposita,</span> V.</a></li><script type="text/javascript">document.getElementById('note_LCL315_280_1').style.display = "none";</script><li class="note" id="note_LCL315_280_2"><a class="footnoteCrossrefLink" href="#target_note_LCL315_280_2" title="Click to highlight in text"><sup class="lineRef">2</sup><span class="italic">omnium . . .
Nilo,</span> add. V<sup>2</sup> in margin; <span class="italic">benevolo solo,</span> Madvig; <span class="italic">amnium numine,</span> Petschenig.</a></li><script type="text/javascript">document.getElementById('note_LCL315_280_2').style.display = "none";</script><li class="note" id="note_LCL315_280_3"><a class="footnoteCrossrefLink" href="#target_note_LCL315_280_3" title="Click to highlight in text"><sup class="lineRef">3</sup><span class="italic">qui abundanter,</span> Bent.; <span class="italic">qui
abundantes,</span> G; <span class="italic">qua ludantes,</span> V.</a></li><script type="text/javascript">document.getElementById('note_LCL315_280_3').style.display = "none";</script></ul></section></notes></section>