<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

omne paulo ante confertum, per varia urbis membra diffusum, ita evanuit ut turbarum acerrimus concitor, tamquam in iudiciali secreto exaratis lateribus, ad Picenum eiceretur, ubi postea ausus eripere virginis non obscurae pudorem, Patruini consularis sententia supplicio est<a class="footnoteLink" href="#note_LCL300_162_1" id="target_note_LCL300_162_1"><sup>1</sup></a> capitali addictus.</p>
<p>6. Hoc administrante Leontio, Liberius Christianae legis antistes, a Constantio ad comitatum mitti praeceptus est, tamquam imperatoriis iussis et plurimorum sui consortium decretis obsistens, in re quam brevi textu percurram.</p>
<p>7. Athanasium episcopum eo tempore apud Alexandriam, ultra professionem altius se efferentem, scitarique conatum externa, ut prodidere rumores assidui, coetus in unum quaesitus eiusdem legis cultorum<a class="footnoteLink" href="#note_LCL300_162_2" id="target_note_LCL300_162_2"><sup>2</sup></a> (synodus ut appellant) removit a sacramento quod optinebat.</p>
<p>8. Dicebatur enim fatidicarum sortium fidem, quaeve augurales portenderent alites, scientissime callens, aliquotiens praedixisse futura; super his intendebantur ei alia quoque, a proposito legis abhorrentia cui praesidebat.</p>
<p>9. Hunc per subscriptionem abicere sede sacerdotali, paria sentiens ceteris, iubente principe Liberius monitus, perseveranter renitebatur, nec visum hominem nec auditum damnare nefas ultimum saepe exclamans, aperte




</p></section><notes><section class="footnotes"><ul><li class="note" id="note_LCL300_162_1"><a class="footnoteCrossrefLink" href="#target_note_LCL300_162_1" title="Click to highlight in text"><sup class="lineRef">1</sup><span class="italic">est</span>, W<sup>2</sup>, vulgo; <span class="italic">periit</span>, Eyssen.; <span class="italic">oppetit</span>, Her.; <span class="italic">ei id</span>, V.</a></li><script type="text/javascript">document.getElementById('note_LCL300_162_1').style.display = "none";</script><li class="note" id="note_LCL300_162_2"><a class="footnoteCrossrefLink" href="#target_note_LCL300_162_2" title="Click to highlight in text"><sup class="lineRef">2</sup><span class="italic">legis cultorum</span>, Kiessling; <span class="italic">loci multorum</span>, V.</a></li><script type="text/javascript">document.getElementById('note_LCL300_162_2').style.display = "none";</script></ul></section></notes></section>