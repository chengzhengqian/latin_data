<section class="div1 language" lang="la"><header><hgroup><h1>XVIII</h1></hgroup></header><section class="div2"><p class="noindent">

qua norat, agmina cuncta, ab instituto itinere conversa, praevium sequebantur.</p>
<h3>8. <span class="italic">Septingenti equites Illyriciani necopinantes a Persis coniiciuntur in fugam. Evadunt hinc Ursicinus, inde Marcellinus.</span></h3>
<p>1. Quo certis speculationibus cognito, nos disposuimus properare Samosatam, ut superato exinde flumine, pontiumque apud Zeugma et Capersana iuncturis abscisis, hostiles impetus (si iuvisset fors ulla,) repelleremus.</p>
<p>2. Sed contigit atrox et silentio omni dedecus obruendum. Namque duarum turmarum equites circiter septingenti, ad subsidium Mesopotamiae recens ex Illyrico missi, enerves et timidi, praesidium per eos tractus<a class="footnoteLink" href="#note_LCL300_456_1" id="target_note_LCL300_456_1"><sup>1</sup></a> agentes, nocturnasque paventes insidias, ab aggeribus publicis vesperi, quando custodiri magis omnes tramites conveniret, longius discedebant.</p>
<p>3. Hocque observato, eos vino oppressos et somno, viginti milia fere Persarum, Tamsapore et Nohodare ductantibus, nullo prospiciente transgressa, post tumulos celsos vicinos Amidae, occultabantur armata.</p>
<p>4. Moxque (ut dictum est) cum abituri Samosatam luce etiam tum dubia pergeremus, ab alta quadam specula radiantium armorum splendore perstricti, hostisque adesse excitatius clamitantes, signo dato

</p></section><notes><section class="footnotes"><ul><li class="note" id="note_LCL300_456_1"><a class="footnoteCrossrefLink" href="#target_note_LCL300_456_1" title="Click to highlight in text"><sup class="lineRef">1</sup><span class="italic">tractus</span>, Lind.; <span class="italic">traductus</span>, V.</a></li><script type="text/javascript">document.getElementById('note_LCL300_456_1').style.display = "none";</script></ul></section></notes></section>