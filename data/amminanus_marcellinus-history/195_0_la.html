<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

cunctis adimi spem omnem vitaeque solacium. Et post lares incensos, raptasque familias, navigia iussa sunt colligi, ad indagandos eos quos a nostrorum acie ulterior discreverat ripa.</p>
<p>17. Statimque ne alacritas intepesceret pugnatorum, impositi lintribus, per abdita ducti, velites expediti occuparunt latibula Sarmatarum, quos repentinus fefellit aspectus, gentiles lembos et nota remigia conspicantes.</p>
<p>18. Ubi vero procul micantibus telis, quod verebantur, propinquare senserunt, ad suffugia locorum palustrium se<a class="footnoteLink" href="#note_LCL300_390_1" id="target_note_LCL300_390_1"><sup>1</sup></a> contulerunt, eosque secutus infestius miles, caesis plurimis ibi victoriam repperit, ubi nec caute posse consistere, nec audere aliquid credebatur.</p>
<p>19. Post absumptos paene diffusosque Amicenses, petiti sunt sine mora Picenses, ita ex regionibus appellati conterminis; quos tutiores fecere sociorum aerumnae, rumorum assiduitate compertae. Ad quos opprimendos, (erat enim arduum sequi per diversa conspersos, imprudentia viarum arcente,) Taifalorum auxilium et Liberorum adaeque Sarmatarum assumptum est.</p>
<p>20. Cumque auxiliorum agmina locorum ratio separaret, tractus contiguos Moesiae sibi miles elegit, Taifali proxima





</p></section><notes><section class="footnotes"><ul><li class="note" id="note_LCL300_390_1"><a class="footnoteCrossrefLink" href="#target_note_LCL300_390_1" title="Click to highlight in text"><sup class="lineRef">1</sup><span class="italic">se</span>, added by NG (deleted by LÃ¶fstedt); V omits.</a></li><script type="text/javascript">document.getElementById('note_LCL300_390_1').style.display = "none";</script></ul></section></notes></section>