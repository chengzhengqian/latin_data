<section class="div1 language" lang="la"><header><hgroup><h1>Valentinianus</h1></hgroup></header><section class="div2"><p class="noindent">

consiliique eius viam secuti, qui paulo ante flagrantissimis
vocibus aliud postulabant, circumsaeptum
aquilis et vexillis, agminibusque diversorum ordinum ambitiose stipatum, iamque terribilem, duxerunt in regiam.</p>
<h3><span class="bold">3.</span> <span class="italic">De Aproniani Praefectura urbana Romae.</span></h3>
<p>1. Dum haec in Oriente volubiles fatorum explicant
sortes, Apronianus regens urbem aeternam, iudex integer et severus, inter curarum praecipua, quibus haec praefectura saepe sollicitatur, id primum opera curabat enixa, ut veneficos (qui tunc rariscebant)<a class="footnoteLink" href="#note_LCL315_580_1" id="target_note_LCL315_580_1"><sup>1</sup></a>
captos postque agitatas quaestiones nocuisse quibusdam apertissime confutatos, indicatis consciis morte multaret, atque ita paucorum discrimine reliquos
(siqui laterent), formidine parium exturbaret.</p>
<p>2. Haec egisse ideo efficaciter fertur, quod Iuliani promotus arbitrio, agentis etiam tum per Syrias, in itinere unum amiserat oculum, suspicatusque artibus se nefariis appetitum, iusto quidem sed inusitato dolore, haec et alia magna quaeritabat<a class="footnoteLink" href="#note_LCL315_580_2" id="target_note_LCL315_580_2"><sup>2</sup></a> industria. Unde quibusdam atrox visus est, in amphitheatrali curriculo undatim coeunte aliquotiens plebe, causas dispiciens criminum maximorum.</p>
<p>3. Denique post huius modi vindicata complura,





</p></section><notes><section class="footnotes"><ul><li class="note" id="note_LCL315_580_1"><a class="footnoteCrossrefLink" href="#target_note_LCL315_580_1" title="Click to highlight in text"><sup class="lineRef">1</sup><span class="italic">rariscebant</span>, V; <span class="italic">crebrescebant</span>, Bent., Momm.; <span class="italic">accrescebant</span>,
suggested by Her.</a></li><script type="text/javascript">document.getElementById('note_LCL315_580_1').style.display = "none";</script><li class="note" id="note_LCL315_580_2"><a class="footnoteCrossrefLink" href="#target_note_LCL315_580_2" title="Click to highlight in text"><sup class="lineRef">2</sup><span class="italic">quaeritabat</span>, EG; <span class="italic">irritabat</span>,
Bent.; <span class="italic">ritabat</span>, V.</a></li><script type="text/javascript">document.getElementById('note_LCL315_580_2').style.display = "none";</script></ul></section></notes></section>