<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2">
<p>vectores; quod voti magis quam spei fuisse fatebitur quilibet tunc praesens.</p>
<p>52. Aderatque propitiati numinis arbitrium clemens, et secans terga cedentium miles cum interdum flexis ensibus feriendi non suppeterent instrumenta, erepta<a class="footnoteLink" href="#note_LCL300_292_1" id="target_note_LCL300_292_1"><sup>1</sup></a> ipsis barbaris tela eorum vitalibus immergebat, nec quisquam vulnerantium sanguine iram explevit nec satiavit caede multiplici dexteram, vel miseratus supplicantem abscessit.</p>
<p>53. Iacebant itaque plurimi transfixi letaliter, remedia mortis compendio postulantes, alii semineces, labente iam spiritu, lucis usuram oculis morientibus inquirebant, quorundam capita discissa trabalibus telis, et pendentia iugulis cohaerebant, pars per<a class="footnoteLink" href="#note_LCL300_292_2" id="target_note_LCL300_292_2"><sup>2</sup></a> limosum<a class="footnoteLink" href="#note_LCL300_292_3" id="target_note_LCL300_292_3"><sup>3</sup></a> et lubricum solum, in sociorum cruore relapsi,<a class="footnoteLink" href="#note_LCL300_292_4" id="target_note_LCL300_292_4"><sup>4</sup></a> intactis ferro corporibus, acervis superruentium obruti necabantur.</p>
<p>54. Quae ubi satis evenere prosperrime, validius instante victore, acumina densis ictibus hebescebant, splendentesque galeae sub pedibus volvebantur et scuta, ultimo denique trudente discrimine, barbari, cum elati cadaverum aggeres exitus impedirent, ad subsidia fluminis petivere, quae sola restabant, eorum terga iam perstringentis.</p>
<p>55. Et quia cursu sub</p>
</section><notes><section class="footnotes"><ul><li class="note" id="note_LCL300_292_1"><a class="footnoteCrossrefLink" href="#target_note_LCL300_292_1" title="Click to highlight in text"><sup class="lineRef">1</sup><span class="italic">erepta</span>, added by Haupt (<span class="italic">rapta</span>, Nov√°k); V omits.</a></li><script type="text/javascript">document.getElementById('note_LCL300_292_1').style.display = "none";</script><li class="note" id="note_LCL300_292_2"><a class="footnoteCrossrefLink" href="#target_note_LCL300_292_2" title="Click to highlight in text"><sup class="lineRef">2</sup><span class="italic">per</span>, added by W<sup>2</sup>G; V omits.</a></li><script type="text/javascript">document.getElementById('note_LCL300_292_2').style.display = "none";</script><li class="note" id="note_LCL300_292_3"><a class="footnoteCrossrefLink" href="#target_note_LCL300_292_3" title="Click to highlight in text"><sup class="lineRef">3</sup><span class="italic">limosum</span>, Clark; <span class="italic">scruposum</span>, Her.; <span class="italic">lutosum</span>, BG; <span class="italic">cliuosum</span>, W<sup>2</sup>; <span class="italic">lubrosum</span>, omitting <span class="italic">per</span>, V.</a></li><script type="text/javascript">document.getElementById('note_LCL300_292_3').style.display = "none";</script><li class="note" id="note_LCL300_292_4"><a class="footnoteCrossrefLink" href="#target_note_LCL300_292_4" title="Click to highlight in text"><sup class="lineRef">4</sup><span class="italic">relapsi</span>, Clark, <span class="italic">prolapsi</span>, Her.c.c.; <span class="italic">lapse</span>, V.</a></li><script type="text/javascript">document.getElementById('note_LCL300_292_4').style.display = "none";</script></ul></section></notes></section>