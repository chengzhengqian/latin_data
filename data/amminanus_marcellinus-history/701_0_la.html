<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

nullam esse crudeliorem sententiam ea, quae est (cum parcere videtur) asperior.</p>
<p>23. Igitur cum praefecto praetorio summatibus quaesitis in unum, quibus cognitiones commissae sunt, intenduntur eculei, expediuntur pondera plumbea, cum fidiculis et verberibus, resultabant omnia truculentae vocis horroribus, inter catenarum sonitus “Tene, claude, comprime, abde”<a class="footnoteLink" href="#note_LCL331_200_1" id="target_note_LCL331_200_1"><sup>1</sup></a> ministris officiorum tristium clamitantibus.</p>
<p>24. Et quoniam addici<a class="footnoteLink" href="#note_LCL331_200_2" id="target_note_LCL331_200_2"><sup>2</sup></a> post cruciabiles poenas vidimus multos, ut in tenebrosis rebus confusione cuncta miscente, summatim quia nos penitissima gestorum memoria fugit, quae recolere possumus, expeditius absolvemus.</p>
<p>25. Primo intro vocatus<a class="footnoteLink" href="#note_LCL331_200_3" id="target_note_LCL331_200_3"><sup>3</sup></a> post interrogatiunculas leves, Pergamius, a Palladio (ut dictum est) proditus, quaedam imprecationibus praescisse nefariis, sicut erat impendio eloquentior, et in verba periculosa proiectus, inter ambigentes iudices, quid prius quaeri debeat quidve posterius, dicere audacter exorsus, multa hominum milia quasi consciorum sine fine<a class="footnoteLink" href="#note_LCL331_200_4" id="target_note_LCL331_200_4"><sup>4</sup></a> strependo fundebat, modo non ab extremo Atlante magnorum criminum arguendos poscens aliquos exhiberi. Quo (ut consarcinante nimis ardua) morte multato, aliisque gregatim post illum




</p></section><notes><section class="footnotes"><ul><li class="note" id="note_LCL331_200_1"><a class="footnoteCrossrefLink" href="#target_note_LCL331_200_1" title="Click to highlight in text"><sup class="lineRef">1</sup><span class="italic">abde</span>, V; <span class="italic">adde</span>, Momm. (cf. Livy, xxvi. 16, 3); <span class="italic">obde</span>, Her. (cf. Prud., <span class="italic">Perist</span>. v. 95).</a></li><script type="text/javascript">document.getElementById('note_LCL331_200_1').style.display = "none";</script><li class="note" id="note_LCL331_200_2"><a class="footnoteCrossrefLink" href="#target_note_LCL331_200_2" title="Click to highlight in text"><sup class="lineRef">2</sup><span class="italic">addici</span>, G; <span class="italic">abdi</span>,
Momm.; <span class="italic">addi</span>, V.</a></li><script type="text/javascript">document.getElementById('note_LCL331_200_2').style.display = "none";</script><li class="note" id="note_LCL331_200_3"><a class="footnoteCrossrefLink" href="#target_note_LCL331_200_3" title="Click to highlight in text"><sup class="lineRef">3</sup><span class="italic">uocatus</span>, W<sup>2</sup>, C. F. W. M.;
<span class="italic">uocatur</span>, N<sup>2</sup>A; <span class="italic">uocatu</span>, VWG.</a></li><script type="text/javascript">document.getElementById('note_LCL331_200_3').style.display = "none";</script><li class="note" id="note_LCL331_200_4"><a class="footnoteCrossrefLink" href="#target_note_LCL331_200_4" title="Click to highlight in text"><sup class="lineRef">4</sup><span class="italic">fine</span>, added in G; V
omits.</a></li><script type="text/javascript">document.getElementById('note_LCL331_200_4').style.display = "none";</script></ul></section></notes></section>