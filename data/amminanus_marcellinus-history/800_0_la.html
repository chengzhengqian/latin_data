<section class="div1 language" lang="la"><header><hgroup><h1>Valens Gratianus Valentinianus II</h1></hgroup></header><section class="div2"><p class="noindent">

ad usque vicensimum lapidem misit, hostium speculaturos adventum, ipse aciem nullo turbante, interim struens.</p>
<p>6. Verum longe aliter quam rebatur evenit. Huni enim (ut sunt in coniectura sagaces), multitudinem esse longius aliquam suspicati, praetermissis quos viderant, in quietem tamquam nullo obstante compositis, rumpente noctis tenebras luna, vado fluminis penetrato, id quod erat potissimum elegerunt, et veriti ne praecursorius index procul agentes absterreat, Athanaricum ipsum ictu petivere veloci.</p>
<p>7. Eumque stupentem ad impetum
primum, amissis quibusdam suorum, coegerunt ad effugia properare montium praeruptorum.
Qua rei novitate, maioreque venturi pavore constrictus, a superciliis Gerasi fluminis ad usque Danubium, Taifalorum terras praestringens, muros altius erigebat: hac lorica diligentia celeri consummata,
in tuto locandam securitatem suam existimans
et salutem.</p>
<p>8. Dumque efficax opera suscitatur,
Huni passibus eum citis urgebant, et iam oppresserant adventantes, ni gravati praedarum onere destitissent.</p>
<p>Fama tamen late serpente per Gothorum reliquas gentes, quod invisitatum<a class="footnoteLink" href="#note_LCL331_398_1" id="target_note_LCL331_398_1"><sup>1</sup></a> antehac hominum genus, modo, nivium ut<a class="footnoteLink" href="#note_LCL331_398_2" id="target_note_LCL331_398_2"><sup>2</sup></a> turbo montibus celsis, ex abdito
sinu coortum apposita quaeque convellit et






</p></section><notes><section class="footnotes"><ul><li class="note" id="note_LCL331_398_1"><a class="footnoteCrossrefLink" href="#target_note_LCL331_398_1" title="Click to highlight in text"><sup class="lineRef">1</sup><span class="italic">inuisitatum,</span> Bent., Ernesti; <span class="italic">inusitatu,</span> V.</a></li><script type="text/javascript">document.getElementById('note_LCL331_398_1').style.display = "none";</script><li class="note" id="note_LCL331_398_2"><a class="footnoteCrossrefLink" href="#target_note_LCL331_398_2" title="Click to highlight in text"><sup class="lineRef">2</sup><span class="italic">modo niuium,</span> Gronov; before <span class="italic">ut</span> V has <span class="italic">modo nierum; m. nimborum,</span> Momm.; <span class="italic">modo ruinae,</span> Her. after <span class="italic">convellit,</span> below.</a></li><script type="text/javascript">document.getElementById('note_LCL331_398_2').style.display = "none";</script></ul></section></notes></section>