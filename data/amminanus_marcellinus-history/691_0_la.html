<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

secundae spectaret: praeter haec linguas Erechthi et Aristomenis praecidi iusserat imperator, quos invidiosa quaedam locutos idem Palladius intimarat.</p>
<p>21. Secutus, ut statutum est, vicarium notarius venit ad Tripolim. Hocque comperto Romanus domesticum suum illuc volucriter misit, et Caecilium consiliarium in ea provincia genitum, per quos—incertum pretio an fallaciis—circumventi municipes omnes gravabant Iovinum, destinatius asserentes nihil eorum mandasse, quae docuerat principem: eo usque iniquitate grassante ut ipse quoque Iovinus ad salutis suae discrimen confiteretur se imperatori mentitum.</p>
<p>22. Quibus per Palladium regressum iam<a class="footnoteLink" href="#note_LCL331_180_1" id="target_note_LCL331_180_1"><sup>1</sup></a> cognitis,
Valentinianus ad acerbitatem proclivior Iovinum quidem ut auctorem, Caelestinum vero Concordiumque
et Lucium ut falsi conscios et participes puniri supplicio capitali praecepit, Ruricium autem praesidem ut mendacem morte multari, hoc quoque accedente quod in relatione eius verba quaedam (ut visum est) immodica legebantur.</p>
<p>23. Ac Ruricius quidem apud Sitifim caesus est,<a class="footnoteLink" href="#note_LCL331_180_2" id="target_note_LCL331_180_2"><sup>2</sup></a> reliqui apud Uticam sententia vicarii Crescentis addicti. Flaccianus
tamen ante legatorum interitum, cum a vicario audiretur et comite, constanter saluti suae





</p></section><notes><section class="footnotes"><ul><li class="note" id="note_LCL331_180_1"><a class="footnoteCrossrefLink" href="#target_note_LCL331_180_1" title="Click to highlight in text"><sup class="lineRef">1</sup>lac. after <span class="italic">regressum,</span> Clark, c.c.; <span class="italic">iam</span> added by Her.; no lac., V.</a></li><script type="text/javascript">document.getElementById('note_LCL331_180_1').style.display = "none";</script><li class="note" id="note_LCL331_180_2"><a class="footnoteCrossrefLink" href="#target_note_LCL331_180_2" title="Click to highlight in text"><sup class="lineRef">2</sup><span class="italic">est,</span> added by Clark; V omits.</a></li><script type="text/javascript">document.getElementById('note_LCL331_180_2').style.display = "none";</script></ul></section></notes></section>