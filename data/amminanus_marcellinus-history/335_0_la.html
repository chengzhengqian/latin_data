<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2">
<h3><span class="bold">7.</span> <span class="italic">Constantius A. Antiochiae tum agens, per Gaudentium notarium Africam in sua potestate retinet, ac Euphrate transito Edessam se exercitumque confert.</span></h3>
<p>1. Rigore itaque instantium negotiorum anceps Constantius, quid capesseret ambigebat, diu multumque
anxius, utrum Iulianum peteret et longinqua, an Parthos repelleret, iam transituros (ut minabantur) Euphratem, haerensque tandem cum ducibus communicato saepe consilio, in id flexus est, ut finito propiore bello vel certe mollito, nullo post terga relicto quem formidaret, Illyriis percursis et Italia (ut rebatur), Iulianum inter exordia ipsa coeptorum tamquam praedam venaticiam<a class="footnoteLink" href="#note_LCL315_122_1" id="target_note_LCL315_122_1"><sup>1</sup></a> caperet. Hoc enim ad leniendum suorum metum subinde praedicabat.</p>
<p>2. Tamen ne intepesceret, aut omisisse belli videretur aliud latus, adventus sui terrorem ubique dispergens, veritusque ne Africa absente eo perrumperetur, ad omnes casus principibus opportuna, velut finibus Orientis egressurus,<a class="footnoteLink" href="#note_LCL315_122_2" id="target_note_LCL315_122_2"><sup>2</sup></a> per mare notarium misit Gaudentium, quem exploratorem actuum Iuliani per Gallias aliquamdiu fuisse praestrinximus.</p>
<p>3. Hunc enim obsequio celeri cuncta consideratione gemina efficere posse sperabat, quod adversam partem metueret offensam et properaret,<a class="footnoteLink" href="#note_LCL315_122_3" id="target_note_LCL315_122_3"><sup>3</sup></a> nanctus hanc






</p></section><notes><section class="footnotes"><ul><li class="note" id="note_LCL315_122_1"><a class="footnoteCrossrefLink" href="#target_note_LCL315_122_1" title="Click to highlight in text"><sup class="lineRef">1</sup><span class="italic">praedam venaticiam,</span> transposui, c.c.</a></li><script type="text/javascript">document.getElementById('note_LCL315_122_1').style.display = "none";</script><li class="note" id="note_LCL315_122_2"><a class="footnoteCrossrefLink" href="#target_note_LCL315_122_2" title="Click to highlight in text"><sup class="lineRef">2</sup><span class="italic">egressurus,</span> Pet.; <span class="italic">egressus,</span> V.</a></li><script type="text/javascript">document.getElementById('note_LCL315_122_2').style.display = "none";</script><li class="note" id="note_LCL315_122_3"><a class="footnoteCrossrefLink" href="#target_note_LCL315_122_3" title="Click to highlight in text"><sup class="lineRef">3</sup><span class="italic">properaret,</span> Bent.; <span class="italic">properabat,</span> V.</a></li><script type="text/javascript">document.getElementById('note_LCL315_122_3').style.display = "none";</script></ul></section></notes></section>