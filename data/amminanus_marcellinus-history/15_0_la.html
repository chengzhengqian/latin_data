<section class="div1 language" lang="la"><header><hgroup><h1>Constantius et Gallus</h1></hgroup></header><section class="div2"><p class="noindent">

suae dispendium existimans factum aut cogitatum, insontium caedibus fecit victoriam luctuosam.</p>
<p>3. Siquis enim militarium vel honoratorum aut nobilis inter suos, rumore tenus esset insimulatus fovisse partes hostiles, iniecto onere catenarum, in modum beluae trahebatur, et inimico urgente vel nullo, quasi sufficiente hoc solo, quod nominatus esset aut delatus aut postulatus, capite vel multatione bonorum, aut insulari solitudine damnabatur.</p>
<p>4. Accedebant enim eius asperitati, ubi imminuta esse<a class="footnoteLink" href="#note_LCL300_30_1" id="target_note_LCL300_30_1"><sup>1</sup></a> amplitudo imperii dicebatur, et iracundiae suspicionumque vanitati,<a class="footnoteLink" href="#note_LCL300_30_2" id="target_note_LCL300_30_2"><sup>2</sup></a> proximorum cruentae blanditiae, exaggerantium incidentia, et dolere impendio simulantium, si principis petitur<a class="footnoteLink" href="#note_LCL300_30_3" id="target_note_LCL300_30_3"><sup>3</sup></a> vita, a cuius salute velut filo pendere statum orbis terrarum fictis vocibus exclamabant.</p>
<p>5. Ideoque fertur neminem aliquando ob haec vel similia poenae addictum, oblato de more elogio, revocari iussisse, quod inexorabiles quoque principes factitarunt. Et exitiale hoc vitium, quod in aliis non numquam intepescit, in illo aetatis progressu effervescebat, obstinatum eius propositum accendente adulatorum cohorte.</p>
</section><notes><section class="footnotes"><ul><li class="note" id="note_LCL300_30_1"><a class="footnoteCrossrefLink" href="#target_note_LCL300_30_1" title="Click to highlight in text"><sup class="lineRef">1</sup><span class="italic">inminuta esse</span>, Traube; <span class="italic">inminuta uel laesa</span>, Val.; <span class="italic">inminutae</span> (lac. 5 letters), V.</a></li><script type="text/javascript">document.getElementById('note_LCL300_30_1').style.display = "none";</script><li class="note" id="note_LCL300_30_2"><a class="footnoteCrossrefLink" href="#target_note_LCL300_30_2" title="Click to highlight in text"><sup class="lineRef">2</sup><span class="italic">suspicionumque vanitati</span>, Heraeus; <span class="italic">suspicionum quantitati</span>, V.</a></li><script type="text/javascript">document.getElementById('note_LCL300_30_2').style.display = "none";</script><li class="note" id="note_LCL300_30_3"><a class="footnoteCrossrefLink" href="#target_note_LCL300_30_3" title="Click to highlight in text"><sup class="lineRef">3</sup><span class="italic">petitur</span>, Nov√°k; <span class="italic">periclitetur</span>, Gardt.; <span class="italic">per</span>[<span class="italic">di</span>]<span class="italic">tur</span>, V.</a></li><script type="text/javascript">document.getElementById('note_LCL300_30_3').style.display = "none";</script></ul></section></notes></section>