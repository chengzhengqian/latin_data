<section class="div1 language" lang="la"><header><hgroup><h1>Valentinianus</h1></hgroup></header><section class="div2"><p class="noindent">

sufflati, moderatorem quaeritabant diu exploratum et gravem.</p>
<p>4. Et rumore tenus obscuris paucorum susurris, nomen praestringebatur Aequitii, scholae primae Scutariorum, etiam tum tribuni, qui cum potiorum auctoritate displicuisset ut asper et subagrestis, translata est suffragatio levis in Ianuarium Ioviani adfinem curantem summitatem necessitatum castrensium
per Illyricum.</p>
<p>5. Quo itidem spreto, quia procul agebat,<a class="footnoteLink" href="#note_LCL315_568_1" id="target_note_LCL315_568_1"><sup>1</sup></a> ut aptus ad id quod quaerebatur atque conveniens, Valentinianus, nulla discordante sententia, numinis adspiratione caelestis electus est, agens scholam Scutariorum secundam, relictusque
apud Ancyram, postea secuturus, ut ordinatum est. Et quia nullo renitente hoc e re publica videbatur,
missi sunt<a class="footnoteLink" href="#note_LCL315_568_2" id="target_note_LCL315_568_2"><sup>2</sup></a> qui eum venire ocius admonerent, diebusque<a class="footnoteLink" href="#note_LCL315_568_3" id="target_note_LCL315_568_3"><sup>3</sup></a> decem nullus imperii tenuit gubernacula, quod tunc evenisse, extis Romae inspectis, haruspex edixerat Marcus.</p>
<p>6. Inter haec tamen, nequid novaretur contrarium placitis, neve armatorum mobilitas, saepe versabilis,
ad praesentium quendam inclinaret arbitrium, attente providebat Aequitius, et cum eo Leo, adhuc sub Dagalaifo magistro equitum rationes numerorum militarium tractans, exitialis postea magister officiorum,
exercitus universi iudicium, quantum





</p></section><notes><section class="footnotes"><ul><li class="note" id="note_LCL315_568_1"><a class="footnoteCrossrefLink" href="#target_note_LCL315_568_1" title="Click to highlight in text"><sup class="lineRef">1</sup><span class="italic">agebat</span>, Kellerbauer, C. F. W. M.; <span class="italic">iacebat</span>, V.</a></li><script type="text/javascript">document.getElementById('note_LCL315_568_1').style.display = "none";</script><li class="note" id="note_LCL315_568_2"><a class="footnoteCrossrefLink" href="#target_note_LCL315_568_2" title="Click to highlight in text"><sup class="lineRef">2</sup><span class="italic">missi sunt</span>, GÃ¼nther, Pet.; <span class="italic">missis</span>, V.</a></li><script type="text/javascript">document.getElementById('note_LCL315_568_2').style.display = "none";</script><li class="note" id="note_LCL315_568_3"><a class="footnoteCrossrefLink" href="#target_note_LCL315_568_3" title="Click to highlight in text"><sup class="lineRef">3</sup><span class="italic">diebusque</span>, V, rest. by Pet.; <span class="italic">diebus</span>, NAG.</a></li><script type="text/javascript">document.getElementById('note_LCL315_568_3').style.display = "none";</script></ul></section></notes></section>