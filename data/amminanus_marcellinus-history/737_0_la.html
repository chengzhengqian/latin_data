<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

integro<a class="footnoteLink" href="#note_LCL331_272_1" id="target_note_LCL331_272_1"><sup>1</sup></a> corpore, cum magno visentium gaudio urbi illatum est ante dictae.</p>
<p>43. Post haec Isaflensium gentem, quae obstitit, superatam dux nobilis incommodis multis (ut aequitas poscebat) afflixit. Ibi Evasium potentem municipem, Florumque eius filium, et quosdam alios per secretiora consilia temeratorem quietis iuvisse confutatos aperte, flammis absumpsit.</p>
<p>44. Exindeque pergens interius, nationem Iubalenam spiritu aggressus ingenti, ubi natum Nubelem patrem didicerat Firmi, repulsus altitudine montium et flexuosis angustiis, stetit. Et quamlibet facto in hostem impetu pluribusque peremptis aperuerit viam, formidans tamen sublimia collium ad insidiandum aptissima, ducens suos incolumes, revertit ad Audiense castellum: ubi Iesalensium gens fera semet dedidit<a class="footnoteLink" href="#note_LCL331_272_2" id="target_note_LCL331_272_2"><sup>2</sup></a> voluntaria, auxilia praestare spondens et commeatus.</p>
<p>45. His et eius modi gloriosis actibus exsultans amplissimus ductor, ipsum otii turbatorem petebat valido virium nisu, ideoque prope munimentum nomine Medianum diu consistens, per multas prudentesque sententiarum vias eundem sibi prodi posse sperabat.</p>
<p>46. Haecque cogitationibus anxiis, altioreque prospiciens cura, rursus ad Isaflenses hostem comperit revertisse; quos nihil moratus, ut antea, agminibus adoritur incitatis. Cui rex Igmazen nomine spectatus per eos tractus opibusque insignis, progressus obviam confidenter: “Cuius loci es tu”


</p></section><notes><section class="footnotes"><ul><li class="note" id="note_LCL331_272_1"><a class="footnoteCrossrefLink" href="#target_note_LCL331_272_1" title="Click to highlight in text"><sup class="lineRef">1</sup><span class="italic">integro corpore</span>, Her.; <span class="italic">incorpore</span>, V.</a></li><script type="text/javascript">document.getElementById('note_LCL331_272_1').style.display = "none";</script><li class="note" id="note_LCL331_272_2"><a class="footnoteCrossrefLink" href="#target_note_LCL331_272_2" title="Click to highlight in text"><sup class="lineRef">2</sup><span class="italic">dedidit</span>,
Bentley; <span class="italic">dedit</span>, V.</a></li><script type="text/javascript">document.getElementById('note_LCL331_272_2').style.display = "none";</script></ul></section></notes></section>