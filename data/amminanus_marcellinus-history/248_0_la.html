<section class="div1 language" lang="la"><header><hgroup><h1>XVIII</h1></hgroup></header><section class="div2"><p class="noindent">

vivendi cupiditate, suris vel suffraginibus relinquebantur exsectis.</p>
<p>3. Has miserabiles turmas Galli milites contuentes, rationabili quidem sed intempestivo motu, conferendae cum hostibus manus copiam sibi dari poscebant, mortem tribunis vetantibus, primisque ordinibus minitantes, si deinceps prohiberent.</p>
<p>4. Utque dentatae<a class="footnoteLink" href="#note_LCL300_496_1" id="target_note_LCL300_496_1"><sup>1</sup></a> in caveis bestiae, taetro paedore acerbius efferatae, evadendi spe repagulis versabilibus illiduntur, ita gladiis portas caedebant, quas supra diximus obseratas, admodum anxii, ne urbe excisa ipsi quoque sine ullo specioso facinore deleantur, aut exuta periculis, nihil egisse operae pretium pro magnanimitate Gallica memorentur, licet antea saepe egressi, structoresque aggerum confossis<a class="footnoteLink" href="#note_LCL300_496_2" id="target_note_LCL300_496_2"><sup>2</sup></a> quibusdam impedire conati, paria pertulerunt.</p>
<p>5. Inopes nos consilii, et quid opponi deberet saevientibus ambigentes, id potissimum aegre eisdem assentientibus, tandem elegimus, ut quoniam ultra ferri non poterant, paulisper morati, custodias aggredi permitterentur hostiles, quae non procul erant a coniectu locatae telorum, ut eis perruptis, pergerent prorsus. Apparebat enim eos (si impetrassent) strages maximas edituros.</p>
<p>6. Quae dum parantur, per varia certaminum genera defensabantur acriter muri, laboribus et vigiliis, et




</p></section><notes><section class="footnotes"><ul><li class="note" id="note_LCL300_496_1"><a class="footnoteCrossrefLink" href="#target_note_LCL300_496_1" title="Click to highlight in text"><sup class="lineRef">1</sup><span class="italic">dentatae</span>, G; <span class="italic">tentate</span>, V (<span class="italic">tentatae</span>, def. Val.); <span class="italic">ut retentatae</span>, Bentley.</a></li><script type="text/javascript">document.getElementById('note_LCL300_496_1').style.display = "none";</script><li class="note" id="note_LCL300_496_2"><a class="footnoteCrossrefLink" href="#target_note_LCL300_496_2" title="Click to highlight in text"><sup class="lineRef">2</sup><span class="italic">confossis</span>, Lind.; <span class="italic">confusis</span>, VG.</a></li><script type="text/javascript">document.getElementById('note_LCL300_496_2').style.display = "none";</script></ul></section></notes></section>