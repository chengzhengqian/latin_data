<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

flosculos Tullianos appellans, et ad extollendam eius vanitiem, sidera quoque, si iussisset, exhiberi posse promittens.</p>
<p>12. Igitur et Theodorus a Constantinopoli, quam ex negotio familiari petierat, rapi celeri iubetur effectu, et dum ille reducitur, ex praeiudiciis variis, quae diebus exercebantur et noctibus, plures a disiunctissimis regionibus trahebantur, dignitatibus et nobilitate conspicui.</p>
<p>13. Cumque nec carceres publici, iam distenti, inclusorum<a class="footnoteLink" href="#note_LCL331_194_1" id="target_note_LCL331_194_1"><sup>1</sup></a> catervas, nec privata domicilia sustinerent, constipatione vaporata confertas, quoniam vinculis maxima pars eorum attinebatur, et suam et proximi cuiusque vicem omnes horrebant.</p>
<p>14. Advenit aliquando tamen ipse quo-que Theodorus, praemortuus et atratus, quo in devia territorii parte abscondito, paratis omnibus quae indagines futurae poscebant, internarum cladum litui iam sonabant.</p>
<p>15. Et quia fallere non minus videtur, qui gesta praeterit sciens, quam ille, qui numquam facta confingit,<a class="footnoteLink" href="#note_LCL331_194_2" id="target_note_LCL331_194_2"><sup>2</sup></a> non abnuimus (neque enim ambigitur) salutem Valentis, et antea saepius per occultas coitiones, et tunc in extrema demersam, ferrumque ad iugulum eius prope adactum a militaribus, fato reflectente depulsum, quem lacrimosis in Thracia discriminibus





</p></section><notes><section class="footnotes"><ul><li class="note" id="note_LCL331_194_1"><a class="footnoteCrossrefLink" href="#target_note_LCL331_194_1" title="Click to highlight in text"><sup class="lineRef">1</sup><span class="italic">inclusorum iam</span>, V, <span class="italic">iam</span> deleted by Pet., Novák.</a></li><script type="text/javascript">document.getElementById('note_LCL331_194_1').style.display = "none";</script><li class="note" id="note_LCL331_194_2"><a class="footnoteCrossrefLink" href="#target_note_LCL331_194_2" title="Click to highlight in text"><sup class="lineRef">2</sup><span class="italic">confingit</span>, Novák, c.c.; <span class="italic">fingit</span>, V.</a></li><script type="text/javascript">document.getElementById('note_LCL331_194_2').style.display = "none";</script></ul></section></notes></section>