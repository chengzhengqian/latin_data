<section class="div1 language" lang="la"><header><hgroup><h1>Valentinianus et Valens</h1></hgroup></header><section class="div2"><p class="noindent">

amplius mille<a class="footnoteLink" href="#note_LCL331_10_1" id="target_note_LCL331_10_1"><sup>1</sup></a> ducentis amitteret, ducentis tantummodo
vulneratis.</p>
<p>8. Noctis itaque adventu proelio iam dirempto, refectisque viribus fessis, prope confinia lucis ductor egregius, in agminis quadrati figuram producto exercitu, cum comperisset occultantibus
tenebris barbaros lapsos, securus insidiarum per aperta camporum sequebatur et mollia, calcando semineces et constrictos, quos, vulneribus frigorum asperitate contractis, dolorum absumpserat magnitudo.</p>
<p>9. Exin progressus ulterius, revertens ubi nullum reppererat, didicit regem hostilium agminum
cum paucis captum, ab Ascariis (quos ipse per iter aliud ad diripienda tentoria miserat Alamannica)
suffixum patibulo. Ideoque iratus, in tribunum
animadvertere statuit, ausum hoc inconsulta potestate superiore fecisse, eumque damnasset, ni militari impetu commissum facinus atrox documentis
evidentibus constitisset.</p>
<p>10. Ei<a class="footnoteLink" href="#note_LCL331_10_2" id="target_note_LCL331_10_2"><sup>2</sup></a> post haec redeunti Parisios post claritudinem
recte gestorum, imperator laetus occurrit, brevique<a class="footnoteLink" href="#note_LCL331_10_3" id="target_note_LCL331_10_3"><sup>3</sup></a> postea consulem designavit, illo videlicet ad gaudii cumulum accedente, quod eisdem diebus Procopii susceperat caput, a Valente transmissum.</p>
</section><notes><section class="footnotes"><ul><li class="note" id="note_LCL331_10_1"><a class="footnoteCrossrefLink" href="#target_note_LCL331_10_1" title="Click to highlight in text"><sup class="lineRef">1</sup><span class="italic">mille,</span> W<sup>2</sup>, Val.; EAG omit; <span class="italic">ille,</span> V.</a></li><script type="text/javascript">document.getElementById('note_LCL331_10_1').style.display = "none";</script><li class="note" id="note_LCL331_10_2"><a class="footnoteCrossrefLink" href="#target_note_LCL331_10_2" title="Click to highlight in text"><sup class="lineRef">2</sup><span class="italic">ei,</span> Clark; <span class="italic">et,</span> V, del. Pet.</a></li><script type="text/javascript">document.getElementById('note_LCL331_10_2').style.display = "none";</script><li class="note" id="note_LCL331_10_3"><a class="footnoteCrossrefLink" href="#target_note_LCL331_10_3" title="Click to highlight in text"><sup class="lineRef">3</sup><span class="italic">breuique,</span> Pet.; <span class="italic">eumque,</span> E<sup>2</sup>AG,
Nov√°k; <span class="italic">aeuique,</span> V.</a></li><script type="text/javascript">document.getElementById('note_LCL331_10_3').style.display = "none";</script></ul></section></notes></section>