<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

advertens, quod “salutaris vigor<a class="footnoteLink" href="#note_LCL331_262_1" id="target_note_LCL331_262_1"><sup>1</sup></a> vincit inanem speciem clementiae.”</p>
<p>25. Exin profectus, fundum nomine Gaionatis, muro circumdatum valido, receptaculum Maurorum tutissimum, arietibus admotis evertit, et caesis omnibus incolis, moenibusque complanatis, ad Tingitanum castellum progressus, per Ancorarium montem, Mazicas in unum collectos invasit, iam tela reciprocantes, volitantia grandinis ritu.</p>
<p>26. Et cum esset utrimque discursum, agmina viribus<a class="footnoteLink" href="#note_LCL331_262_2" id="target_note_LCL331_262_2"><sup>2</sup></a> armisque incitata nostrorum non perferentes Mazices licet bellicosum genus et durum, diversis stragibus implicati, foedo diffluxere terrore, ruentesque in fugam, caesi sunt absque his qui reperta copia discedendi supplici prece veniam (quam dari tempus flagitaverat) impetrarunt.</p>
<p>27. Suggen eorum ductore<a class="footnoteLink" href="#note_LCL331_262_3" id="target_note_LCL331_262_3"><sup>3</sup></a> . . . Romano successerat, in Sitifensem Mauritaniam ire disposito, ad agitanda praesidia, ne provincia pervaderetur, ipse praeteritis elatior casibus, gentem petit Musonum, quam conscientia rapinarum et caedum actibus congregaverat Firmi, ut sperabatur maiora mox adepturi.</p>
<p>28. Progressusque aliquantum, iuxta Addense municipium comperit, dissonas cultu et sermonum varietate, nationes plurimas unum spirantibus animis, immanium exordia concitare bellorum,






</p></section><notes><section class="footnotes"><ul><li class="note" id="note_LCL331_262_1"><a class="footnoteCrossrefLink" href="#target_note_LCL331_262_1" title="Click to highlight in text"><sup class="lineRef">1</sup><span class="italic">uigor</span>, V; <span class="italic">rigor</span>, E<sup>3</sup>AG; <span class="italic">seueritas</span>, W<sup>2</sup>, Cic.</a></li><script type="text/javascript">document.getElementById('note_LCL331_262_1').style.display = "none";</script><li class="note" id="note_LCL331_262_2"><a class="footnoteCrossrefLink" href="#target_note_LCL331_262_2" title="Click to highlight in text"><sup class="lineRef">2</sup><span class="italic">uiribus,</span> Clark (cf. xxiii. <span class="bold">2</span>, 17; xviii. <span class="bold">4</span>, 1); <span class="italic">uiris</span>, V.</a></li><script type="text/javascript">document.getElementById('note_LCL331_262_2').style.display = "none";</script><li class="note" id="note_LCL331_262_3"><a class="footnoteCrossrefLink" href="#target_note_LCL331_262_3" title="Click to highlight in text"><sup class="lineRef">3</sup><span class="italic">ductore</span>, followed by lac. of 3 lines, V.</a></li><script type="text/javascript">document.getElementById('note_LCL331_262_3').style.display = "none";</script></ul></section></notes></section>