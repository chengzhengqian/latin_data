<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2">
<p>15. Nemo post haec finita reticuit, sed militares omnes horrendo fragore scuta genibus illidentes (quod est prosperitatis indicium plenum; nam contra cum hastis clipei feriuntur, irae documentum est et doloris)<a class="footnoteLink" href="#note_LCL300_172_1" id="target_note_LCL300_172_1"><sup>1</sup></a> immane quo quantoque gaudio praeter paucos Augusti probavere iudicium, Caesaremque admiratione digna suscipiebant, imperatorii muricis fulgore flagrantem.</p>
<p>16. Cuius oculos cum venustate terribilis, vultumque excitatius gratum, diu multumque contuentes, qui futurus sit colligebant velut scrutatis veteribus libris, quorum lectio per corporum signa pandit animorum interna. Eumque ut potiori reverentia servaretur, nec supra modum laudabant, nec infra quam decebat, atque ideo censorum voces sunt aestimatae, non militum.</p>
<p>17. Susceptus denique ad consessum vehiculi, receptusque in regiam, hunc versum ex Homerico carmine susurrabat:</p>
<blockquote><p>
<span class="line">ἔλλαβε πορφύρεος θάνατος καὶ μοῖρα κραταιή.</span><span class="linebreak"></span>
<span class="line">Haec diem octavum iduum Novembrium gesta sunt, cum Arbetionem consulem annus haberet et Lollianum.</span><span class="linebreak"></span>
</p></blockquote>
<p>18. Deinde diebus paucis Helena virgine, Constanti sorore, eidem Caesari iugali foedere




</p></section><notes><section class="footnotes"><ul><li class="note" id="note_LCL300_172_1"><a class="footnoteCrossrefLink" href="#target_note_LCL300_172_1" title="Click to highlight in text"><sup class="lineRef">1</sup>Damsté regards <span class="italic">nam contra . . . doloris</span> as a gloss and incorrect, citing xx. 5, 8; xxi. 5, 9. Cf. Pighi, <span class="italic">Nov. Stud. Amm.</span> p. 62.</a></li><script type="text/javascript">document.getElementById('note_LCL300_172_1').style.display = "none";</script></ul></section></notes></section>