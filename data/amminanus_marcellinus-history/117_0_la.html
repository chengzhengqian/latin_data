<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

periculosam fraudem illexit; suasit consarcinatis mendaciis laesae maiestatis arcessere maritum insontem, et fingere quod velamen purpureum, a Diocletiani sepulcro furatus, quibusdam consciis occultabat.</p>
<p>5. Hisque ad multorum exitium ita formatis, ipse spe potiorum ad imperatoris pervolat castra, excitaturus calumnias consuetas. Reque comperta, iubetur Mavortius, tunc praefectus praetorio, vir sublimis constantiae, crimen acri inquisitione spectare, iuncto ad audiendi societatem Ursulo (largitionum comite) severitatis itidem non improbandae.</p>
<p>6. Exaggerato itaque negotio ad arbitrium temporum, cum nihil post tormenta multorum inveniretur, iudicesque haererent ambigui, tandem veritas respiravit oppressa, et in abrupto necessitatis mulier Rufinum totius machinae confitetur auctorem, nec adulterii foeditate suppressa; statimque legibus contemplatis, illi amore recti concordes et iusti,<a class="footnoteLink" href="#note_LCL300_234_1" id="target_note_LCL300_234_1"><sup>1</sup></a> ambos sententia damnavere letali.</p>
<p>7. Quo cognito Constantius fremens, et tamquam vindicem salutis suae lugens exstinctum, missis equitibus citis, Ursulum redire ad comitatum minaciter iussit. Qui cum eo venisset adireque principem vellet, ab aulicis arcebatur, ne defendendae



</p></section><notes><section class="footnotes"><ul><li class="note" id="note_LCL300_234_1"><a class="footnoteCrossrefLink" href="#target_note_LCL300_234_1" title="Click to highlight in text"><sup class="lineRef">1</sup><span class="italic">contemplatis</span>, Val.; <span class="italic">illi amore recti</span>, Nov√°k (<span class="italic">iudices idem</span>, scripseram); <span class="italic">concordes et iusti</span>, Eyssen.; <span class="italic">contem</span> (lac. 24 letters) <span class="italic">ordes.</span> V.</a></li><script type="text/javascript">document.getElementById('note_LCL300_234_1').style.display = "none";</script></ul></section></notes></section>