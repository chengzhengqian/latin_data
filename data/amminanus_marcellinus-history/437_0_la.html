<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

ignorantibus circumscripte monstrare; et ballistae figura docebitur prima.</p>
<p>2. Ferrum inter axiculos duos firmum compaginatur et vastum in modum regulae maioris extentum, cuius ex volumine tereti, quod in medio pars polita componit, quadratus eminet stilus extentius, recto canalis angusti meatu cavatus, et hac multiplici chorda nervorum tortilium illigatus:
eique cochleae duae ligneae coniunguntur artissime,<a class="footnoteLink" href="#note_LCL315_326_1" id="target_note_LCL315_326_1"><sup>1</sup></a> quarum prope unam assistit artifex contemplabilis,
et subtiliter apponit in temonis cavamine,
sagittam ligneam spiculo maiore conglutinatam,
hocque facto, hinc inde validi iuvenes versant agiliter rotabilem flexum.</p>
<p>3. Cum ad extremitatem nervorum acumen venerit summum, percita interno pulsu a ballista ex oculis avolat, interdum nimio ardore
scintillans, et evenit saepius ut antequam telum cernatur, dolor letale vulnus agnoscat.</p>
<p>4. Scorpionis autem (quem appellant nunc Onagrum) huius modi forma est. Dolantur axes duo quernei vel ilicei, curvanturque mediocriter, ut prominere videantur in gibbas, hique in modum serratoriae machinae conectuntur ex utroque latere patentius perforati, quos inter per cavernas funes colligantur robusti, compagem (ne dissiliat) continentes.</p>
<p>5. Ab hac medietate restium ligneus stilus exsurgens obliquius,<a class="footnoteLink" href="#note_LCL315_326_2" id="target_note_LCL315_326_2"><sup>2</sup></a> et in modum iugalis temonis





</p></section><notes><section class="footnotes"><ul><li class="note" id="note_LCL315_326_1"><a class="footnoteCrossrefLink" href="#target_note_LCL315_326_1" title="Click to highlight in text"><sup class="lineRef">1</sup><span class="italic">artissime,</span> Momm., Pet. in index; <span class="italic">aptissime,</span> V.</a></li><script type="text/javascript">document.getElementById('note_LCL315_326_1').style.display = "none";</script><li class="note" id="note_LCL315_326_2"><a class="footnoteCrossrefLink" href="#target_note_LCL315_326_2" title="Click to highlight in text"><sup class="lineRef">2</sup><span class="italic">obliquius,</span> Bent.; <span class="italic">obliquus,</span> V.</a></li><script type="text/javascript">document.getElementById('note_LCL315_326_2').style.display = "none";</script></ul></section></notes></section>