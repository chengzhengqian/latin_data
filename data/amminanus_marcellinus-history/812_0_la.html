<section class="div1 language" lang="la"><header><hgroup><h1>Valens Gratianus Valentinianus II</h1></hgroup></header><section class="div2"><p class="noindent">

aliquorum audacia peribat inulta, multique<a class="footnoteLink" href="#note_LCL331_422_1" id="target_note_LCL331_422_1"><sup>1</sup></a> sagittis et rotatis per fundas lapidibus interibant.</p>
<p>4. Tunc Fritigernus frustra cum tot cladibus colluctari homines ignaros obsidendi contemplans, relicta ibi manu sufficiente, abire negotio imperfecto suasit, pacem sibi esse cum parietibus memorans, suadensque ut populandas opimas regiones et uberes, absque discrimine ullo, vacuas praesidiis etiamtum adorerentur.</p>
<p>5. Laudato regis consilio, quem cogitatorum norant fore socium efficacem, per Thraciarum latus omne dispersi caute gradiebantur, dediticiis vel captivis vicos uberes ostendentibus, eos praecipue, ubi alimentorum reperiri satias dicebatur, eo maxime adiumento, praeter genuinam erecti fiduciam, quod confluebat ad eos in dies ex eadem gente multitudo, dudum<a class="footnoteLink" href="#note_LCL331_422_2" id="target_note_LCL331_422_2"><sup>2</sup></a> a mercatoribus venundati, adiectis plurimis quos primo transgressu necati inedia vino exili vel panis frustis mutavere vilissimis.</p>
<p>6. Quibus accessere sequendarum auri venarum periti non pauci, vectigalium perferre posse non sufficientes sarcinas graves, susceptique libenti consensione cunctorum, magno usui eisdem<a class="footnoteLink" href="#note_LCL331_422_3" id="target_note_LCL331_422_3"><sup>3</sup></a> fuere ignota peragrantibus loca, conditoria frugum occulta, et latebras hominum et receptacula secretiora monstrando.</p>
<p>7. Nec quicquam nisi inaccessum et devium





</p></section><notes><section class="footnotes"><ul><li class="note" id="note_LCL331_422_1"><a class="footnoteCrossrefLink" href="#target_note_LCL331_422_1" title="Click to highlight in text"><sup class="lineRef">1</sup><span class="italic">inulta multique,</span> Lind.; <span class="italic">inuitam multisque,</span> V.</a></li><script type="text/javascript">document.getElementById('note_LCL331_422_1').style.display = "none";</script><li class="note" id="note_LCL331_422_2"><a class="footnoteCrossrefLink" href="#target_note_LCL331_422_2" title="Click to highlight in text"><sup class="lineRef">2</sup>lac. after <span class="italic">multitudo,</span> Her. and Clark; <span class="italic">dudum,</span> Lind.; <span class="italic">dum,</span> V.</a></li><script type="text/javascript">document.getElementById('note_LCL331_422_2').style.display = "none";</script><li class="note" id="note_LCL331_422_3"><a class="footnoteCrossrefLink" href="#target_note_LCL331_422_3" title="Click to highlight in text"><sup class="lineRef">3</sup><span class="italic">isdem,</span> Her.; <span class="italic">idem,</span> V.</a></li><script type="text/javascript">document.getElementById('note_LCL331_422_3').style.display = "none";</script></ul></section></notes></section>