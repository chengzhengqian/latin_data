<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

minimis causis, malorum congeries excitabat, Marci illius dissimilis principis verecundi, qui cum ad imperiale culmen in Syria Cassius surrexisset, epistularum
fascem ab eo ad conscios missum, perlatore capto sibi oblatum, ilico signatum exuri praecepit, agens adhuc in Illyrico, ne insidiatoribus cognitis, invitus quosdam habere posset offensos</p>
<p>12. Utque recte sentientes quidam arbitrabantur, virtutis erat potius indicium magnum,<a class="footnoteLink" href="#note_LCL315_180_1" id="target_note_LCL315_180_1"><sup>1</sup></a> imperio eundem Constantium
sine cruore cessisse, quam vindicasse tam inclementer.</p>
<p>13. Ut Tullius quoque docet, crudelitatis
increpans Caesarem, in quadam ad Nepotem epistula: “Neque enim quicquam aliud est felicitas”
inquit “nisi honestarum rerum prosperitas. Vel ut alio modo definiam: felicitas est fortuna adiutrix consiliorum bonorum, quibus qui non utitur,
felix esse nullo pacto potest. Ergo in perditis impiisque consiliis, quibus Caesar usus est, nulla potuit esse felicitas. Feliciorque meo iudicio Camillus
exsulans quam temporibus eisdem Manlius, etiam si (id quod cupierat) regnare potuisset.”</p>
<p>14. Id Ephesius quoque Heraclitus asserens monet, ab inertibus et ignavis, eventus variante fortuna, superatos aliquotiens viros fuisse praestantes;illud





</p></section><notes><section class="footnotes"><ul><li class="note" id="note_LCL315_180_1"><a class="footnoteCrossrefLink" href="#target_note_LCL315_180_1" title="Click to highlight in text"><sup class="lineRef">1</sup><span class="italic">magnum,</span> Clark; <span class="italic">magnae,</span> BG; <span class="italic">Magnenti,</span> Momm.; <span class="italic">magni,</span> V.</a></li><script type="text/javascript">document.getElementById('note_LCL315_180_1').style.display = "none";</script></ul></section></notes></section>