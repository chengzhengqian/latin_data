<section class="div1 language" lang="la"><header><hgroup><h1>Constantius et Gallus</h1></hgroup></header><section class="div2">
<p>statuam non haberet, “Malo” inquit “ambigere bonos, quam ob rem id non meruerim, quam (quod est gravius) cur impetraverim mussitare.”</p>
<p>9. Alii summum decus in carruchis solito altioribus, et ambitioso vestium cultu ponentes, sudant sub ponderibus lacernarum, quas in collis insertas iugulis<a class="footnoteLink" href="#note_LCL300_40_1" id="target_note_LCL300_40_1"><sup>1</sup></a> ipsis annectunt, nimia subtegminum tenuitate perflabilis, exceptantes eas manu utraque et vexantes<a class="footnoteLink" href="#note_LCL300_40_2" id="target_note_LCL300_40_2"><sup>2</sup></a> crebris agitationibus, maximeque sinistra, ut longiores fimbriae tunicaeque perspicue luceant, varietate liciorum effigiatae in species animalium multiformes.</p>
<p>10. Alii nullo quaerente, vultus severitate assimulata, patrimonia sua in immensum extollunt, cultorum (ut putant) feracium multiplicantes annuos fructus, quae a primo ad ultimum solem se abunde iactitant possidere, ignorantes profecto maiores suos per quos ita magnitudo Romana porrigitur, non divitiis eluxisse, sed per bella saevissima, nec opibus nec victu nec indumentorum vilitate gregariis militibus discrepantes, opposita cuncta superasse virtute.</p>
<p>11. Hac<a class="footnoteLink" href="#note_LCL300_40_3" id="target_note_LCL300_40_3"><sup>3</sup></a> ex causa collaticia stipe Valerius humatur ille Publicola, et subsidiis amicorum mariti, inops cum liberis uxor alitur Reguli, et



</p></section><notes><section class="footnotes"><ul><li class="note" id="note_LCL300_40_1"><a class="footnoteCrossrefLink" href="#target_note_LCL300_40_1" title="Click to highlight in text"><sup class="lineRef">1</sup><span class="italic">insertas iugulis</span>, W<sup>2</sup>, Gronov; <span class="italic">inserta singulis</span>, V.</a></li><script type="text/javascript">document.getElementById('note_LCL300_40_1').style.display = "none";</script><li class="note" id="note_LCL300_40_2"><a class="footnoteCrossrefLink" href="#target_note_LCL300_40_2" title="Click to highlight in text"><sup class="lineRef">2</sup><span class="italic">exceptantes eas</span> (<span class="italic">expendentes eas</span>, Val.) <span class="italic">manu utraque et vexantes</span>, Novák; <span class="italic">explicantes eas</span>, Bentley, Traube; <span class="italic">per pia uilis expectantes</span>, V<sup>2</sup> in lac. 24 letters.</a></li><script type="text/javascript">document.getElementById('note_LCL300_40_2').style.display = "none";</script><li class="note" id="note_LCL300_40_3"><a class="footnoteCrossrefLink" href="#target_note_LCL300_40_3" title="Click to highlight in text"><sup class="lineRef">3</sup><span class="italic">hac</span>, Eyssen.; <span class="italic">hic</span>, V.</a></li><script type="text/javascript">document.getElementById('note_LCL300_40_3').style.display = "none";</script></ul></section></notes></section>