<section class="div1 language" lang="la"><header><hgroup><h1>Valens Gratianus Valentinianus II</h1></hgroup></header><section class="div2"><p class="noindent">

suis disseminantes.</p>
<p>3. Quae res aspernanter a nostris inter initia ipsa accepta est, hanc ob causam, quod illis tractibus non nisi peracta aut sopita audiri procul agentibus consueverant bella.</p>
<p>4. Verum pubescente<a class="footnoteLink" href="#note_LCL331_402_1" id="target_note_LCL331_402_1"><sup>1</sup></a> fide gestorum, cui robur adventus gentilium addiderat legatorum, precibus et obtestatione petentium, citra flumen suscipi plebem extorrem: negotium laetitiae fuit potius quam timori, eruditis adulatoribus in maius fortunam principis extollentibus, quae<a class="footnoteLink" href="#note_LCL331_402_2" id="target_note_LCL331_402_2"><sup>2</sup></a> ex ultimis terris tot tirocinia trahens, ei nec opinanti offerret, ut collatis in unum suis et alienigenis viribus, invictum haberet exercitum, et pro militari supplemento, quod provinciatim annuum pendebatur, thesauris accederet auri cumulus magnus.</p>
<p>5. Hacque spe mittuntur diversi, qui cum vehiculis plebem transferant truculentam. Et navabatur opera diligens, nequi Romanam rem eversurus relinqueretur, vel quassatus morbo letali. Proinde permissu imperatoris transeundi Danubium copiam, colendique adepti Thraciae partes, transfretabantur in dies et noctes, navibus ratibusque et cavatis arborum alveis agminatim impositi, atque per amnem longe omnium difficillimum, imbriumque crebritate tunc auctum, ob densitatem nimiam contra ictus aquarum nitentes quidam, et natare conati, hausti sunt plures.</p>
</section><notes><section class="footnotes"><ul><li class="note" id="note_LCL331_402_1"><a class="footnoteCrossrefLink" href="#target_note_LCL331_402_1" title="Click to highlight in text"><sup class="lineRef">1</sup><span class="italic">pubescente iam,</span> EA; <span class="italic">p. ueraci,</span> Günther; <span class="italic">p. rapide,</span> Pet., deleted by Novák; <span class="italic">pubiscenter ad,</span> V.</a></li><script type="text/javascript">document.getElementById('note_LCL331_402_1').style.display = "none";</script><li class="note" id="note_LCL331_402_2"><a class="footnoteCrossrefLink" href="#target_note_LCL331_402_2" title="Click to highlight in text"><sup class="lineRef">2</sup><span class="italic">quae,</span> Bent., Pet.; <span class="italic">quod,</span> EA; <span class="italic">que,</span> V.</a></li><script type="text/javascript">document.getElementById('note_LCL331_402_2').style.display = "none";</script></ul></section></notes></section>