<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

lege agi ocius<a class="footnoteLink" href="#note_LCL315_208_1" id="target_note_LCL315_208_1"><sup>1</sup></a> dixerat, ut solebat, statimque admonitus
iuris dictionem eo die ad alterum pertinere, ut errato obnoxium, decem libris auri semet ipse multavit.<a class="footnoteLink" href="#note_LCL315_208_2" id="target_note_LCL315_208_2"><sup>2</sup></a></p>
<p>3. Frequentabat inter haec curiam agendo diversa, quae divisiones multiplices ingerebant. Et cum die quodam ei causas ibi spectanti, venisse nuntiatus esset ex Asia philosophus Maximus, exsiluit indecore: et qui esset oblitus, effuso cursu a vestibulo longe progressus, exosculatum susceptumque reverenter, secum induxit per ostentationem intempestivam, nimius captator inanis gloriae visus, praeclarique illius dicti immemor Tulliani, quo tales notando ita relatum:</p>
<p>4. “Ipsi illi philosophi etiam in his libris, quos de contemnenda gloria scribunt, nomen suum inscribunt, ut in eo ipso, quo praedicationem nobilitatemque despiciunt, praedicari de se ac se nominari velint.”</p>
<p>5. Haud multo deinceps, duo agentes in rebus, ex his qui proiecti sunt, eum adiere fidentius, promittentes
latebras monstrare Florentii, si eis gradus militiae
redderetur, quos incessens delatoresque appellans
addebat non esse imperatorium, obliquis flecti






</p></section><notes><section class="footnotes"><ul><li class="note" id="note_LCL315_208_1"><a class="footnoteCrossrefLink" href="#target_note_LCL315_208_1" title="Click to highlight in text"><sup class="lineRef">1</sup><span class="italic">ocius,</span> Novák; <span class="italic">ductus,</span> V.</a></li><script type="text/javascript">document.getElementById('note_LCL315_208_1').style.display = "none";</script><li class="note" id="note_LCL315_208_2"><a class="footnoteCrossrefLink" href="#target_note_LCL315_208_2" title="Click to highlight in text"><sup class="lineRef">2</sup><span class="italic">decem . . . multavit,</span>
Val. in 2nd ed.; <span class="italic">decem bris aurorem et ipse mutavit,</span> V.</a></li><script type="text/javascript">document.getElementById('note_LCL315_208_2').style.display = "none";</script></ul></section></notes></section>