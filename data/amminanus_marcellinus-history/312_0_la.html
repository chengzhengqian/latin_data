<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

mentes, ad usque deditionis remedia paene prolapsas, ni resumptis viribus opponenda minaci machinae praeparassent.</p>
<p>12. Nec temeritas post haec cessaverat nec consilium; namque dum instrueretur
aries vetustus et dissolutus, ut facile veheretur, omni arte omnique virium nisu, et oppugnatorum<a class="footnoteLink" href="#note_LCL315_76_1" id="target_note_LCL315_76_1"><sup>1</sup></a> vineae<a class="footnoteLink" href="#note_LCL315_76_2" id="target_note_LCL315_76_2"><sup>2</sup></a> firmitudine summa defensabatur,
tormenta nihilo minus et lapidum crebritas atque fundarum ex utraque parte plurimos consumebant, et aggerum moles incrementis celeribus
consurgebant, acriorque in dies aduiescebat obsidio, multis nostrorum idcirco cadentibus, quod decernentes sub imperatoris conspectu, spe<a class="footnoteLink" href="#note_LCL315_76_3" id="target_note_LCL315_76_3"><sup>3</sup></a> praemiorum,
ut possint facile qui essent agnosci, nudantes galeis capita, sagittariorum hostilium peritia fundebantur.</p>
<p>13. Proin dies et noctes intentae vigiliis cautiores stantes utrubique faciebant. Et Persae aggerum altitudine iam in sublime porrecta, machinaeque
ingentis horrore perculsi, quam minores quoque sequebantur, omnes exurere vi maxima nitebantur, et assidue malleolos atque incendiaria tela torquentes, laborabant in cassum, ea re quod umectis coriis et centonibus erant opertae materiae plures, aliae unctae alumine diligenter, ut ignis in eas laberetur innoxius.</p>
<p>14. Verum has admoventes fortitudine magna, Romani licet difficile defensabant,





</p></section><notes><section class="footnotes"><ul><li class="note" id="note_LCL315_76_1"><a class="footnoteCrossrefLink" href="#target_note_LCL315_76_1" title="Click to highlight in text"><sup class="lineRef">1</sup><span class="italic">oppugnatorum,</span> Val.; <span class="italic">oppugnaturum,</span> V.</a></li><script type="text/javascript">document.getElementById('note_LCL315_76_1').style.display = "none";</script><li class="note" id="note_LCL315_76_2"><a class="footnoteCrossrefLink" href="#target_note_LCL315_76_2" title="Click to highlight in text"><sup class="lineRef">2</sup><span class="italic">uineae</span> Her.; <span class="italic">ui et,</span> G; <span class="italic">ueniet,</span> V.</a></li><script type="text/javascript">document.getElementById('note_LCL315_76_2').style.display = "none";</script><li class="note" id="note_LCL315_76_3"><a class="footnoteCrossrefLink" href="#target_note_LCL315_76_3" title="Click to highlight in text"><sup class="lineRef">3</sup><span class="italic">spe,</span> added by G; V omits.</a></li><script type="text/javascript">document.getElementById('note_LCL315_76_3').style.display = "none";</script></ul></section></notes></section>