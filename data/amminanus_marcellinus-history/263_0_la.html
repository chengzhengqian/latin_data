<section class="div1 language" lang="la"><header><hgroup><h1>XVIII</h1></hgroup></header><section class="div2"><p class="noindent">

omnium opibus, se fore sperantibus tutos, ad usque proscriptiones miserorumque suspendia pervenerunt.</p>
<p>4. Rem igitur emendaturus urgentem, profectus cum instrumentis ambitiosis, imperator (ut dictum est) Valeriam venit, partem quondam Pannoniae, sed ad honorem Valeriae Diocletiani filiae et institutam et ita cognominatam, sub pellibusque exercitu diffuso per Histri fluminis margines, barbaros observabat ante adventum suum amicitiae velamento, Pannonias furtim vastandas, invadere hiemis durissimo cogitantes, cum nec dum solutae vernis caloribus nives amnem undique pervium faciunt, nostrique pruinis subdivales moras difficile tolerabunt.</p>
<p>5. Confestim itaque missis ad Limigantes duobus tribunis cum interpretibus singulis, explorabat modestius percunctando, quam ob rem relictis laribus post pacem et foedera petentibus attributa,<a class="footnoteLink" href="#note_LCL300_526_1" id="target_note_LCL300_526_1"><sup>1</sup></a> ita palarentur per<a class="footnoteLink" href="#note_LCL300_526_2" id="target_note_LCL300_526_2"><sup>2</sup></a> varia, limitesque contra interdicta pulsarent.</p>
<p>6. Qui vana quaedam causantes et irrita, pavore adigente mentiri, principem exorabant in veniam, obsecrantes ut simultate abolita, transmisso flumine ad eum venire permitterentur, docturi quae sustinerent incommoda, paratique intra spatia orbis Romani (si id placuerit) terras




</p></section><notes><section class="footnotes"><ul><li class="note" id="note_LCL300_526_1"><a class="footnoteCrossrefLink" href="#target_note_LCL300_526_1" title="Click to highlight in text"><sup class="lineRef">1</sup><span class="italic">adtributa</span>, Eyssen.; <span class="italic">adtributis</span>, V.</a></li><script type="text/javascript">document.getElementById('note_LCL300_526_1').style.display = "none";</script><li class="note" id="note_LCL300_526_2"><a class="footnoteCrossrefLink" href="#target_note_LCL300_526_2" title="Click to highlight in text"><sup class="lineRef">2</sup><span class="italic">per</span>, added by C. F. W. MÃ¼ller, Cornelissen; V omits.</a></li><script type="text/javascript">document.getElementById('note_LCL300_526_2').style.display = "none";</script></ul></section></notes></section>