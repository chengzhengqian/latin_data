<section class="div1 language" lang="la"><header><hgroup><h1>Valens Gratianus Valentinianus II</h1></hgroup></header><section class="div2"><p class="noindent">

orienti acclines,<a class="footnoteLink" href="#note_LCL331_390_1" id="target_note_LCL331_390_1"><sup>1</sup></a> diffusi per populosas gentes et amplas, Asiaticos vergentes in tractus, quas dilatari ad usque Gangen accepi, fluvium intersecantem terras Indorum, mareque inundantem australe.</p>
<p>17. Hi bipertiti<a class="footnoteLink" href="#note_LCL331_390_2" id="target_note_LCL331_390_2"><sup>2</sup></a> per utramque mundi plagam Halani, quorum gentes varias nunc recensere non refert, licet dirempti spatiis longis, per pagos (ut Nomades) vagantur immensos, aevi tamen progressu,
ad unum concessere vocabulum, et summatim
omnes Halani cognominantur, ob<a class="footnoteLink" href="#note_LCL331_390_3" id="target_note_LCL331_390_3"><sup>3</sup></a> mores et modum efferatum vivendi,<a class="footnoteLink" href="#note_LCL331_390_4" id="target_note_LCL331_390_4"><sup>4</sup></a> eandemque armaturam.<a class="footnoteLink" href="#note_LCL331_390_5" id="target_note_LCL331_390_5"><sup>5</sup></a></p>
<p>18. Nec enim ulla sunt illis vel<a class="footnoteLink" href="#note_LCL331_390_6" id="target_note_LCL331_390_6"><sup>6</sup></a> tuguria, aut versandi
vomeris cura, sed carne et copia victitant lactis, plaustris supersidentes, quae operimentis curvatis corticum per solitudines conferunt sine fine distentas. Cumque ad graminea venerint, in orbiculatam figuram locatis sarracis,<a class="footnoteLink" href="#note_LCL331_390_7" id="target_note_LCL331_390_7"><sup>7</sup></a> ferino ritu vescuntur, absumptisque pabulis velut carpentis civitates impositas vehunt, maresque supra cum feminis coeunt, et nascuntur in his et educantur infantes, et habitacula sunt haec illis perpetua, et quocumque ierint, illic genuinum existimant larem.</p>
<p>19. Armenta prae se agentes, cum gregibus pascunt, maximeque equini pecoris est eis sollicitior cura. Ibi campi semper herbescunt, intersitis pomiferis locis: atque ideo transeuntes quolibet,







</p></section><notes><section class="footnotes"><ul><li class="note" id="note_LCL331_390_1"><a class="footnoteCrossrefLink" href="#target_note_LCL331_390_1" title="Click to highlight in text"><sup class="lineRef">1</sup><span class="italic">acclines,</span> Lind.; <span class="italic">adcliues,</span> EA; <span class="italic">declines,</span> V.</a></li><script type="text/javascript">document.getElementById('note_LCL331_390_1').style.display = "none";</script><li class="note" id="note_LCL331_390_2"><a class="footnoteCrossrefLink" href="#target_note_LCL331_390_2" title="Click to highlight in text"><sup class="lineRef">2</sup><span class="italic">hi bipertiti,</span> Her.; <span class="italic">bipertiti,</span> Gardt.; <span class="italic">ibi pertiti,</span> V.</a></li><script type="text/javascript">document.getElementById('note_LCL331_390_2').style.display = "none";</script><li class="note" id="note_LCL331_390_3"><a class="footnoteCrossrefLink" href="#target_note_LCL331_390_3" title="Click to highlight in text"><sup class="lineRef">3</sup><span class="italic">ob,</span> added by Val.; V omits.</a></li><script type="text/javascript">document.getElementById('note_LCL331_390_3').style.display = "none";</script><li class="note" id="note_LCL331_390_4"><a class="footnoteCrossrefLink" href="#target_note_LCL331_390_4" title="Click to highlight in text"><sup class="lineRef">4</sup><span class="italic">modum efferatum uiuendi,</span>
Gardt.; <span class="italic">media et efferatam uiuendis,</span> V.</a></li><script type="text/javascript">document.getElementById('note_LCL331_390_4').style.display = "none";</script><li class="note" id="note_LCL331_390_5"><a class="footnoteCrossrefLink" href="#target_note_LCL331_390_5" title="Click to highlight in text"><sup class="lineRef">5</sup><span class="italic">eandemque armaturam,</span> Gardt.; <span class="italic">similem et armaturam,</span> Val.; lac. indic. by Wagner, Eyssen.; <span class="italic">etiam inmatarum,</span> V.</a></li><script type="text/javascript">document.getElementById('note_LCL331_390_5').style.display = "none";</script><li class="note" id="note_LCL331_390_6"><a class="footnoteCrossrefLink" href="#target_note_LCL331_390_6" title="Click to highlight in text"><sup class="lineRef">6</sup><span class="italic">illis uel,</span> Her. (cf. <span class="bold">2,</span> 4); <span class="italic">illisce,</span> WA; <span class="italic">illis celtu gurria,</span> V.</a></li><script type="text/javascript">document.getElementById('note_LCL331_390_6').style.display = "none";</script><li class="note" id="note_LCL331_390_7"><a class="footnoteCrossrefLink" href="#target_note_LCL331_390_7" title="Click to highlight in text"><sup class="lineRef">7</sup><span class="italic">sarracis,</span> Lind.; <span class="italic">sarraclis,</span> V.</a></li><script type="text/javascript">document.getElementById('note_LCL331_390_7').style.display = "none";</script></ul></section></notes></section>