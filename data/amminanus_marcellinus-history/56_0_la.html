<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

ambitus terrae totius, quae nobis videtur immensa, ad<a class="footnoteLink" href="#note_LCL300_112_1" id="target_note_LCL300_112_1"><sup>1</sup></a> magnitudinem universitatis instar brevis optinet puncti.</p>
<h3>2. <span class="italic">Ursicinus, magister equitum per orientem, Julianus, Galli Caesaris frater, et Gorgonius, praepositus Caesariani cubiculi, accusantur maiestatis.</span></h3>
<p>1. Iamque post miserandam<a class="footnoteLink" href="#note_LCL300_112_2" id="target_note_LCL300_112_2"><sup>2</sup></a> deleti Caesaris cladem, sonante periculorum iudicialium tuba, in crimen laesae maiestatis arcessebatur Ursicinus, adulescente magis magisque contra eius salutem livore, omnibus bonis infesto.</p>
<p>2. Hac enim superabatur difficultate, quod ad suscipiendas defensiones aequas et probabiles, imperatoris aures occlusae, patebant<a class="footnoteLink" href="#note_LCL300_112_3" id="target_note_LCL300_112_3"><sup>3</sup></a> susurris insidiantium clandestinis, qui Constantii nomine per orientis tractus omnes abolito, ante dictum ducem domi forisque desiderari, ut formidolosum Persicae genti, fingebant.</p>
<p>3. Sed contra accidentia vir magnanimus stabat immobilis, ne se proiceret abiectius cavens, parum tuto loco innocentiam stare medullitus gemens, hocque uno tristior quod amici ante haec frequentes ad potiores desciverant, ut ad successores officiorum, more poscente, solent transire lictores.</p>
<p>4. Impugnabat autem eum per fictae benignitatis illecebras, collegam et virum fortem propalam saepe appellans Arbitio, ad innectendas letales insidias vitae simplici perquam</p>
</section><notes><section class="footnotes"><ul><li class="note" id="note_LCL300_112_1"><a class="footnoteCrossrefLink" href="#target_note_LCL300_112_1" title="Click to highlight in text"><sup class="lineRef">1</sup><span class="italic">ad</span>, added by G; V omits.</a></li><script type="text/javascript">document.getElementById('note_LCL300_112_1').style.display = "none";</script><li class="note" id="note_LCL300_112_2"><a class="footnoteCrossrefLink" href="#target_note_LCL300_112_2" title="Click to highlight in text"><sup class="lineRef">2</sup><span class="italic">miserandam</span>, E; <span class="italic">petiserandam</span>, V; <span class="italic">detestandam</span>, Traube.</a></li><script type="text/javascript">document.getElementById('note_LCL300_112_2').style.display = "none";</script><li class="note" id="note_LCL300_112_3"><a class="footnoteCrossrefLink" href="#target_note_LCL300_112_3" title="Click to highlight in text"><sup class="lineRef">3</sup><span class="italic">occlusae</span>, W<sup>2</sup>AG; <span class="italic">patebant</span>, BG; <span class="italic">occluserat ebant</span>, V.</a></li><script type="text/javascript">document.getElementById('note_LCL300_112_3').style.display = "none";</script></ul></section></notes></section>