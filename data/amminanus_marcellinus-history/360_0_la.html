<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

vitaeque anno quadragesimo quarto<a class="footnoteLink" href="#note_LCL315_172_1" id="target_note_LCL315_172_1"><sup>1</sup></a> et mensibus paucis.</p>
<p>4. Post quae, supremis cum gemitu conclamatis, excitisque lamentis et luctu, deliberabant locum obtinentes in aula regia primum, quid agerent quidve moliri deberent: paucisque occulte super eligendo imperatore temptatis, incitante (ut ferebatur)
Eusebio, quem noxarum conscientia stimulabat,
cum novandis rebus imminens obsisteret Iulianus, mittuntur ad eum Theolaifus et Aligildus tunc comites, mortem indicantes propinqui, et oraturi, ut mora omni depulsa, ad obtinendum obtemperare sibi paratum, tenderet Orientem.</p>
<p>5. Fama tamen rumorque loquebatur incertus, Constantium voluntatem ordinasse postremam, in qua Iulianum (ut praediximus) scripsit heredem, et his quos diligebat, fidei commissa detulit et legata.</p>
<p>6. Uxorem autem praegnantem reliquit, unde edita postuma eiusque nomine appellata, cum adolevisset, matrimonii iure copulata est Gratiano.</p>
<h3><span class="bold">16.</span> <span class="italic">Constantii A. virtutes, et vitia.</span></h3>
<p>1. Bonorum igitur vitiorumque eius differentia vere servata, praecipua prima conveniet expediri.





</p></section><notes><section class="footnotes"><ul><li class="note" id="note_LCL315_172_1"><a class="footnoteCrossrefLink" href="#target_note_LCL315_172_1" title="Click to highlight in text"><sup class="lineRef">1</sup><span class="italic">quarto</span> added by Val.; V omits.</a></li><script type="text/javascript">document.getElementById('note_LCL315_172_1').style.display = "none";</script></ul></section></notes></section>