<section class="div1 language" lang="la"><header><hgroup><h1>Valens Gratianus Valentinianus II</h1></hgroup></header><section class="div2"><p class="noindent">

laudes clamoribus stridebant inconditis, interque varios sermonis dissoni strepitus, leviora proelia temptabantur.</p>
<p>12. Iamque verrutis et missilibus<a class="footnoteLink" href="#note_LCL331_432_1" id="target_note_LCL331_432_1"><sup>1</sup></a> aliis, utrimque semet eminus lacessentes, ad conferendas coiere minaciter manus, et scutis in testudinum
formam coagmentatis, pes cum pede collatus est. Barbarique ut reparabiles semper et celeres, ingentes clavas in nostros conicientes ambustas, mucronesque acrius resistentium pectoribus illidentes, sinistrum cornu perrumpunt: quod inclinatum subsidialis robustissimus globus, e propinquo latere fortiter excitus, haerente iam morte cervicibus sustentavit.</p>
<p>13. Fervente igitur densis caedibus proelio, in confertos quisque promptior ruens, ritu grandinis undique volitantibus telis oppetebat et gladiis; et sequebantur equites hinc inde fugientium occipitia lacertis ingentibus<a class="footnoteLink" href="#note_LCL331_432_2" id="target_note_LCL331_432_2"><sup>2</sup></a> praecidentes et terga, itidemque altrinsecus pedites, lapsorum timore impeditorum secando suffragines.</p>
<p>14. Et cum omnia caesorum corporibus opplerentur, iacebant inter eos quidam semianimes, spem vitae inaniter usurpando, alii glande fundis excussa, vel harundinibus armatis ferro confixi, quorundam capita per medium frontis et verticis mucrone distincta, in utrumque humerum magno cum horrore pendebant.</p>
<p>15. Et pertinaci concertatione nondum lassatae, aequo Marte partes semet altrinsecus afflictabant, nec de rigore genuino quidquam<a class="footnoteLink" href="#note_LCL331_432_3" id="target_note_LCL331_432_3"><sup>3</sup></a> remittebant, dum vires animorum






</p></section><notes><section class="footnotes"><ul><li class="note" id="note_LCL331_432_1"><a class="footnoteCrossrefLink" href="#target_note_LCL331_432_1" title="Click to highlight in text"><sup class="lineRef">1</sup><span class="italic">missilibus,</span> Gardt.; <span class="italic">similibus,</span> V.</a></li><script type="text/javascript">document.getElementById('note_LCL331_432_1').style.display = "none";</script><li class="note" id="note_LCL331_432_2"><a class="footnoteCrossrefLink" href="#target_note_LCL331_432_2" title="Click to highlight in text"><sup class="lineRef">2</sup><span class="italic">ingentibus,</span> V; <span class="italic">uigentibus,</span> Gardt.</a></li><script type="text/javascript">document.getElementById('note_LCL331_432_2').style.display = "none";</script><li class="note" id="note_LCL331_432_3"><a class="footnoteCrossrefLink" href="#target_note_LCL331_432_3" title="Click to highlight in text"><sup class="lineRef">3</sup><span class="italic">quidquam,</span> GÃ¼nther (cf. xvi. <span class="bold">12,</span> 18); <span class="italic">quisquam,</span> V.</a></li><script type="text/javascript">document.getElementById('note_LCL331_432_3').style.display = "none";</script></ul></section></notes></section>