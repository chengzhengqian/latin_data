<section class="div1 language" lang="la"><header><hgroup><h1>XVIII</h1></hgroup></header><section class="div2"><p class="noindent">

suadente, ut Ursicino procul amoto, despectoque duce novello,<a class="footnoteLink" href="#note_LCL300_436_1" id="target_note_LCL300_436_1"><sup>1</sup></a> posthabitis civitatum perniciosis obsidiis, perrumperetur Euphrates, ireturque prorsus, ut occupari possint provinciae, fama celeritate praeventa, omnibus ante bellis (nisi temporibus Gallieni,) intactae, paceque longissima locupletes, cuius rei prosperante deo ductorem commodissimum fore spondebat.</p>
<p>4. Laudato firmatoque concordi omnium voluntate consilio, conversisque universis ad ea quae erant citius congerenda, commeatus milites arma ceteraque instrumenta, quae poscebat procinctus adventans, perpetua hieme parabantur.</p>
<p>5. Nos interea paulisper cis Taurum morati, ex imperio ad partes Italiae festinantes, prope flumen venimus Hebrum, ex Odrysarum montibus decurrentem, ibique principis scripta suscepimus, iubentia omni causatione posthabita, reverti Mesopotamiam, sine apparitione ulla expeditionem curaturi periculosam, ad alium omni potestate translata.</p>
<p>6. Quod ideo per molestos formatores imperii struebatur, ut si Persae frustra habiti redissent ad sua,



</p></section><notes><section class="footnotes"><ul><li class="note" id="note_LCL300_436_1"><a class="footnoteCrossrefLink" href="#target_note_LCL300_436_1" title="Click to highlight in text"><sup class="lineRef">1</sup><span class="italic">duce novello</span>, transposui c.c.; <span class="italic">n.d.</span>, V.</a></li><script type="text/javascript">document.getElementById('note_LCL300_436_1').style.display = "none";</script></ul></section></notes></section>