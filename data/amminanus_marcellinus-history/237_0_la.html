<section class="div1 language" lang="la"><header><hgroup><h1>XVIII</h1></hgroup></header><section class="div2"><p class="noindent">

cum iam noctis esset initium, per acervos caesorum et scaturigines sanguinis aegre defensum caligine tenebrarum extrahitur corpus, ut apud Troiam quondam super comite Thessali ducis exanimi socii<a class="footnoteLink" href="#note_LCL300_474_1" id="target_note_LCL300_474_1"><sup>1</sup></a> Marte acerrimo conflixerunt.</p>
<p>10. Quo funere regia maesta, et optimatibus universis cum parente subita clade perculsis, indicto iustitio, iuvenis nobilitate commendabilis et dilectus ritu nationis propriae lugebatur. Itaque ut armari solebat elatus, in amplo quodam suggestu locatur et celso, circaque eum lectuli decem sternuntur, figmenta vehentes hominum mortuorum, ita curate pollincta, ut imagines essent corporibus similes iam sepultis, ac per dierum spatium septem, viri quidem omnes per contubernia et manipulos epulis indulgebant, saltando, et cantando tristia quaedam genera naeniarum, regium iuvenem lamentantes. 11. Feminae vero miserabili planctu, in primaevo flore succisam spem gentis solitis fletibus conclamabant, ut lacrimare cultrices Veneris saepe spectantur, in sollemnibus Adonidis sacris, quod simulacrum aliquod esse frugum adultarum religiones mysticae docent.</p>
<h3>2. <span class="italic">Amida circumsidetur, et intra biduum bis oppugnatur a Persis.</span></h3>
<p>1. Post incensum corpus ossaque in argenteam urnam collecta,<a class="footnoteLink" href="#note_LCL300_474_2" id="target_note_LCL300_474_2"><sup>2</sup></a> quae ad gentem humo mandanda




</p></section><notes><section class="footnotes"><ul><li class="note" id="note_LCL300_474_1"><a class="footnoteCrossrefLink" href="#target_note_LCL300_474_1" title="Click to highlight in text"><sup class="lineRef">1</sup><span class="italic">exanimi socii Marte</span>, Pet.; <span class="italic">exanimes aciem arte</span>, V.</a></li><script type="text/javascript">document.getElementById('note_LCL300_474_1').style.display = "none";</script><li class="note" id="note_LCL300_474_2"><a class="footnoteCrossrefLink" href="#target_note_LCL300_474_2" title="Click to highlight in text"><sup class="lineRef">2</sup><span class="italic">conlecta</span>, C. F. W. MÃ¼ller; <span class="italic">coniecta</span>, Val.; <span class="italic">contecta</span>, V.</a></li><script type="text/javascript">document.getElementById('note_LCL300_474_2').style.display = "none";</script></ul></section></notes></section>