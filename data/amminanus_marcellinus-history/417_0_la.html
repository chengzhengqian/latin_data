<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

moderatius, aliquotiens iactae sementes in loco praepinguis<a class="footnoteLink" href="#note_LCL315_286_1" id="target_note_LCL315_286_1"><sup>1</sup></a>
cespitis cum augmento fere septuagesimo renascuntur:
solusque fluminum auras nullas exspirat.<a class="footnoteLink" href="#note_LCL315_286_2" id="target_note_LCL315_286_2"><sup>2</sup></a></p>
<p>14. Exuberat Aegyptus etiam pecudibus multis, inter quas terrestres sunt et aquatiles, aliaeque humi et in humoribus vivunt, unde ἀμφίβιοι nominantur.
Et in aridis quidem capreoli vescuntur et bubali et spinturnicia omni deformitate ridicula, aliaque monstra quae enumerare<a class="footnoteLink" href="#note_LCL315_286_3" id="target_note_LCL315_286_3"><sup>3</sup></a> non refert.</p>
<p>15. Inter aquatiles autem bestias, crocodilus ubique
per eos tractus abundat, exitiale quadrupes malum,
assuetum elementis ambobus, lingua carens, maxillam
superiorem commovens solum, ordine dentium pectinato, perniciosis morsibus quicquid contigerit pertinaciter petens, per ova edens fetus anserinis similia.</p>
<p>16. Utque armatus est unguibus, si haberet etiam pollices, ad evertendas quoque naves sufficeret viribus magnis: ad cubitorum enim longitudinem octodecim<a class="footnoteLink" href="#note_LCL315_286_4" id="target_note_LCL315_286_4"><sup>4</sup></a> interdum extentus, noctibus quiescens per undas, diebus humi vaporatur<a class="footnoteLink" href="#note_LCL315_286_5" id="target_note_LCL315_286_5"><sup>5</sup></a> confidentia cutis, quam ita validam gerit, ut eius terga cataphracta vix tormentorum ictibus perforentur.</p>
<p>17. Et saevientes
semper eaedem ferae (quasi pacto foedere quodam castrensi), per septem caerimoniosos dies mitescunt, ab omni saevitia desciscentes, quibus





</p></section><notes><section class="footnotes"><ul><li class="note" id="note_LCL315_286_1"><a class="footnoteCrossrefLink" href="#target_note_LCL315_286_1" title="Click to highlight in text"><sup class="lineRef">1</sup><span class="italic">loco prae-,</span> Her.; <span class="italic">loquore pinguis,</span> V.</a></li><script type="text/javascript">document.getElementById('note_LCL315_286_1').style.display = "none";</script><li class="note" id="note_LCL315_286_2"><a class="footnoteCrossrefLink" href="#target_note_LCL315_286_2" title="Click to highlight in text"><sup class="lineRef">2</sup><span class="italic">exspirat,</span>
Her.; <span class="italic">inspirat,</span> V.</a></li><script type="text/javascript">document.getElementById('note_LCL315_286_2').style.display = "none";</script><li class="note" id="note_LCL315_286_3"><a class="footnoteCrossrefLink" href="#target_note_LCL315_286_3" title="Click to highlight in text"><sup class="lineRef">3</sup><span class="italic">enumerare,</span> C. F. W. M.; <span class="italic">dinumerare,</span>
Novák; <span class="italic">nunc d.,</span> Her.; <span class="italic">numerare,</span> V, Heilm.</a></li><script type="text/javascript">document.getElementById('note_LCL315_286_3').style.display = "none";</script><li class="note" id="note_LCL315_286_4"><a class="footnoteCrossrefLink" href="#target_note_LCL315_286_4" title="Click to highlight in text"><sup class="lineRef">4</sup>xviii. A; <span class="italic">decem,</span> V<sup>2</sup> (from <span class="italic">ecbecem,</span> V), WBG; <span class="italic">sedecim,</span> suggested by Clark.</a></li><script type="text/javascript">document.getElementById('note_LCL315_286_4').style.display = "none";</script><li class="note" id="note_LCL315_286_5"><a class="footnoteCrossrefLink" href="#target_note_LCL315_286_5" title="Click to highlight in text"><sup class="lineRef">5</sup><span class="italic">vaporatur,</span> Erfurdt, Haupt,
Novák; <span class="italic">versatur,</span> Val.; <span class="italic">veperatur,</span> V<sup>2</sup> (from <span class="italic">vituperatur,</span> V.)</a></li><script type="text/javascript">document.getElementById('note_LCL315_286_5').style.display = "none";</script></ul></section></notes></section>