<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

sederatque tandem mutatis prae timore saepe sententiis, ut quaesitis magna industria cautis rei ministris, obstricto religionum consecratione colloquio, Bracchiati sollicitarentur atque Cornuti, fluxioris fidei et<a class="footnoteLink" href="#note_LCL300_152_1" id="target_note_LCL300_152_1"><sup>1</sup></a> ubertate mercedis ad momentum omne versabiles.</p>
<p>31. Firmato itaque negotio per sequestres quosdam gregarios, obscuritate ipsa ad id patrandum idoneos, praemiorum exspectatione accensus solis ortu iam rutilo, subitus armatorum globus erupit, atque ut solet in dubiis rebus, audentior caesis custodibus, regia penetrata, Silvanum<a class="footnoteLink" href="#note_LCL300_152_2" id="target_note_LCL300_152_2"><sup>2</sup></a> extractum aedicula, quo exanimatus confugerat, ad conventiculum ritus Christiani tendentem, densis gladiorum ictibus trucidarunt.</p>
<p>32. Ita dux haut exsilium meritorum hoc genere oppetit mortis, metu calumniarum, quibus factione iniquorum irretitus est absens, ut tueri possit salutem, ad praesidia progressus extrema.</p>
<p>33. Licet enim ob tempestivam illam cum armaturis proditionem ante Mursense proelium obligatum gratia retineret Constantium, ut dubium tamen et mutabilem verebatur, licet patris quoque Boniti praetenderet fortia facta, Franci quidem sed pro Constantini partibus in bello civili acriter contra Licinianos saepe versati.</p>
<p>34. Evenerat autem




</p></section><notes><section class="footnotes"><ul><li class="note" id="note_LCL300_152_1"><a class="footnoteCrossrefLink" href="#target_note_LCL300_152_1" title="Click to highlight in text"><sup class="lineRef">1</sup><span class="italic">fidei et</span>, G in lac. of 22 letters; two letters are erased at the end.</a></li><script type="text/javascript">document.getElementById('note_LCL300_152_1').style.display = "none";</script><li class="note" id="note_LCL300_152_2"><a class="footnoteCrossrefLink" href="#target_note_LCL300_152_2" title="Click to highlight in text"><sup class="lineRef">2</sup><span class="italic">Siluanum</span>, W<sup>2</sup>G; <span class="italic">signorum</span>, Mommsen (<span class="italic">signiorium</span>, B); <span class="italic">signarum</span>, V.</a></li><script type="text/javascript">document.getElementById('note_LCL300_152_2').style.display = "none";</script></ul></section></notes></section>