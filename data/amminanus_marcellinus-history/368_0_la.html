<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

enim cautum ducebat, coniecturis credere forsitan in contrarium erupturis.</p>
<h3><span class="bold">2.</span> <span class="italic">Iulianus cognita morte Constantii transcurrit Thracias, et Constantinopolim pacatam intrat, totumque imperium Rom. citra pugnam recipit.</span></h3>
<p>1. Inter quae tam suspensa advenere subito missi ad eum legati Theolaifus atque Aligildus, defunctum Constantium nuntiantes, addentesque quod eum voce suprema successorem suae fecerit potestatis.</p>
<p>2. Qua re cognita post exemptos periculorum aestus et bellicarum sollicitudinum turbas, in immensum elatus, iamque vaticiniis credens, et celeritatem negotiis suis aliquotiens profuisse expertus, edixit iter in Thracias, motisque propere signis, emensa declivitate
Succorum Philippopolim petit, Eumolpiada veterem, alacri gradu sequentibus quos duxerat cunctis.</p>
<p>3. Advertebant enim imperium, quod ereptum ibant cum ultimorum metu discriminum, praeter spem ordinario iure concessum. Utque solet fama novitates augere, properabat exinde sublimior, uti<a class="footnoteLink" href="#note_LCL315_188_1" id="target_note_LCL315_188_1"><sup>1</sup></a> quodam Triptolemi curru, quem ob rapidos circumgressus, aeriis serpentibus et pinnigeris fabulosa





</p></section><notes><section class="footnotes"><ul><li class="note" id="note_LCL315_188_1"><a class="footnoteCrossrefLink" href="#target_note_LCL315_188_1" title="Click to highlight in text"><sup class="lineRef">1</sup><span class="italic">uti,</span> Clark; <span class="italic">ut,</span> G; <span class="italic">velut quo,</span> Nov√°k; <span class="italic">um quondam,</span> V.</a></li><script type="text/javascript">document.getElementById('note_LCL315_188_1').style.display = "none";</script></ul></section></notes></section>