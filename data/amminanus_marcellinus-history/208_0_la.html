<section class="div1 language" lang="la"><header><hgroup><h1>XVIII</h1></hgroup></header><section class="div2"><p class="noindent">

vero, qui suam locaturus securitatem in tuto, et legationis nomine precator venerat, pro Urio et Ursicino et Vestralpo regibus pacem itidem obsecrans, interim responderi non poterat, ne (ut sunt fluxioris fidei barbari) post abitum recreati nostrorum, parum acquiescerent per alios impetratis.</p>
<p>19. Sed cum ipsi quoque missis legatis, post messes incensas et habitacula, captosque plures et interfectos, ita supplicarent tamquam ipsi<a class="footnoteLink" href="#note_LCL300_416_1" id="target_note_LCL300_416_1"><sup>1</sup></a> haec deliquissent in nostros, pacem condicionum similitudine meruerunt. Inter quas id festinatum<a class="footnoteLink" href="#note_LCL300_416_2" id="target_note_LCL300_416_2"><sup>2</sup></a> est maxime, ut captivos restituerent omnes, quos rapuerant excursibus crebris.</p>
<h3>3. <span class="italic">Barbationi magistro peditum et uxori eius cur capita abscissa sint iussu Constantii Aug.</span></h3>
<p>1. Haec dum in Galliis caelestis corrigit cura, in comitatu Augusti turbo novarum exoritur rerum, a primordiis levibus ad luctus et lamenta progressus. In domo Barbationis, pedestris militiae tunc rectoris, examen apes fecere<a class="footnoteLink" href="#note_LCL300_416_3" id="target_note_LCL300_416_3"><sup>3</sup></a> perspicuum. Superque hoc ei prodigiorum gnaros sollicite consulenti, discrimen magnum portendi responsum est, coniectura videlicet tali, quod hae volucres post compositas sedes,




</p></section><notes><section class="footnotes"><ul><li class="note" id="note_LCL300_416_1"><a class="footnoteCrossrefLink" href="#target_note_LCL300_416_1" title="Click to highlight in text"><sup class="lineRef">1</sup><span class="italic">ipsi</span>, V; <span class="italic">non ipsi</span>, Mommsen.</a></li><script type="text/javascript">document.getElementById('note_LCL300_416_1').style.display = "none";</script><li class="note" id="note_LCL300_416_2"><a class="footnoteCrossrefLink" href="#target_note_LCL300_416_2" title="Click to highlight in text"><sup class="lineRef">2</sup><span class="italic">festinatum</span>, V; <span class="italic">destinatum</span>, Cornelissen.</a></li><script type="text/javascript">document.getElementById('note_LCL300_416_2').style.display = "none";</script><li class="note" id="note_LCL300_416_3"><a class="footnoteCrossrefLink" href="#target_note_LCL300_416_3" title="Click to highlight in text"><sup class="lineRef">3</sup><span class="italic">fecere</span>, G; <span class="italic">texere</span>, A, Mommsen; <span class="italic">struxere</span>, Pet; <span class="italic">pestexere</span>, V (<span class="italic">ex</span> above the line, <span class="italic">ere</span> added by V<sup>2</sup>).</a></li><script type="text/javascript">document.getElementById('note_LCL300_416_3').style.display = "none";</script></ul></section></notes></section>