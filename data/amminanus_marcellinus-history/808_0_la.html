<section class="div1 language" lang="la"><header><hgroup><h1>Valens Gratianus Valentinianus II</h1></hgroup></header><section class="div2"><p class="noindent">

globos irrupere nostrorum incauti,<a class="footnoteLink" href="#note_LCL331_414_1" id="target_note_LCL331_414_1"><sup>1</sup></a> et parmas oppositis<a class="footnoteLink" href="#note_LCL331_414_2" id="target_note_LCL331_414_2"><sup>2</sup></a> corporibus illidendo, obvios hastis perforabant et gladiis, furoreque urgente cruento, et tribuni et pleraque pars armatorum periere, signis ereptis, praeter ducem infaustum, qui ad id solum intentus,<a class="footnoteLink" href="#note_LCL331_414_3" id="target_note_LCL331_414_3"><sup>3</sup></a> ut confligentibus aliis, proriperet ipse semet in fugam, urbem cursu concito petit. Post quae hostes armis induti Romanis. nullo vetante per varia grassabantur.</p>
<p>10. Et quoniam ad has partes post multiplices ventum est actus, id lecturos (siqui erunt unquam), obtestamur, nequis a nobis scrupulose gesta vel numerum exigat peremptorum, qui comprehendi nullo genere potuit. Sufficiet enim, veritate nullo velata mendacio, ipsas rerum digerere summitates: cum explicandae rerum memoriae ubique debeatur integritas fida.</p>
<p>11. Negant antiquitatum ignari, tantis malorum tenebris offusam aliquando fuisse rem publicam, sed falluntur malorum recentium stupore confixi. Namque si superiores vel recens praeteritae revolvantur aetates, tales tamque tristes rerum motus saepe contigisse monstrabunt.</p>
<p>12. Inundarunt Italiam ex abditis oceani partibus Teutones






</p></section><notes><section class="footnotes"><ul><li class="note" id="note_LCL331_414_1"><a class="footnoteCrossrefLink" href="#target_note_LCL331_414_1" title="Click to highlight in text"><sup class="lineRef">1</sup><span class="italic">incauti,</span> V, restored by Pet.; <span class="italic">incautos,</span> A.</a></li><script type="text/javascript">document.getElementById('note_LCL331_414_1').style.display = "none";</script><li class="note" id="note_LCL331_414_2"><a class="footnoteCrossrefLink" href="#target_note_LCL331_414_2" title="Click to highlight in text"><sup class="lineRef">2</sup><span class="italic">oppositis,</span> Pet.; <span class="italic">suppositis,</span> WA; <span class="italic">parmasu positis,</span> V.</a></li><script type="text/javascript">document.getElementById('note_LCL331_414_2').style.display = "none";</script><li class="note" id="note_LCL331_414_3"><a class="footnoteCrossrefLink" href="#target_note_LCL331_414_3" title="Click to highlight in text"><sup class="lineRef">3</sup><span class="italic">intentus,</span> Bent., Gardt.; <span class="italic">inuentus,</span> V.</a></li><script type="text/javascript">document.getElementById('note_LCL331_414_3').style.display = "none";</script></ul></section></notes></section>