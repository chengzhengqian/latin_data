<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

cum accusatore mulierem adesse iusserunt, ne aut absolverent veneficam, aut ultrix necessitudinum puniretur. Ita numquam tardum existimatur, quod est omnium ultimum.</p>
<p>20. Post commissa iniquitatibus variis ante dicta, et impressas foede corporibus liberis, quae supervixerant, notas, inconivus<a class="footnoteLink" href="#note_LCL331_228_1" id="target_note_LCL331_228_1"><sup>1</sup></a> Iustitiae oculus, arbiter et vindex perpetuus rerum vigilavit attente. Namque caesorum ultimae dirae, perpetuum numen ratione querellarum iustissima commoventes, Bellonae accenderant faces, ut fides oraculi firmaretur, quod nihil impune praedixerat perpetrari.</p>
<p>21. Dum haec quae supra digesta sunt Antiochiae Parthico fragore cessante, per intestinas dilatantur aerumnas, coetus furiarum horrificus, post convolutos<a class="footnoteLink" href="#note_LCL331_228_2" id="target_note_LCL331_228_2"><sup>2</sup></a> multiplices casus, ab eadem urbe digressus, cervicibus Asiae totius insedit hoc modo.</p>
<p>22. Festinus quidam Tridentinus ultimi sanguinis et ignoti, in nexum germanitatis a Maximino dilectus, ut sodalis et contogatus, decernentibus fatis, ad orientem transgressus est, ibique administrata Syria magisterioque memoriae peracto, bona lenitudinis et reverentiae reliquit exempla, unde regere





</p></section><notes><section class="footnotes"><ul><li class="note" id="note_LCL331_228_1"><a class="footnoteCrossrefLink" href="#target_note_LCL331_228_1" title="Click to highlight in text"><sup class="lineRef">1</sup><span class="italic">inconiuus</span>, Eyssen.; <span class="italic">inconniuens</span>, AG; <span class="italic">inconuiuus</span>, V.</a></li><script type="text/javascript">document.getElementById('note_LCL331_228_1').style.display = "none";</script><li class="note" id="note_LCL331_228_2"><a class="footnoteCrossrefLink" href="#target_note_LCL331_228_2" title="Click to highlight in text"><sup class="lineRef">2</sup><span class="italic">conuolutos</span>, Pet. (cf. xiv. <span class="bold">11</span>, 26); <span class="italic">inconuolutos</span>, V.</a></li><script type="text/javascript">document.getElementById('note_LCL331_228_2').style.display = "none";</script></ul></section></notes></section>