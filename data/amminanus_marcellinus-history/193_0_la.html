<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

exercitus ira ferre non potuit, eosque imperatori (ut dictum est) acriter imminentes, desinente in angustum fronte (quem habitum caput porci simplicitas militaris appellat,) impetu disiecit ardenti, et dextra pedites catervas peditum obtruncabant, equites laeva equitum se turmis agilibus infuderunt.</p>
<p>10. Cohors praetoria ex adverso Augustum cautius stipans, resistentium pectora moxque terga fugientium incidebat, et cadentes insuperabili contumacia barbari non tam mortem<a class="footnoteLink" href="#note_LCL300_386_1" id="target_note_LCL300_386_1"><sup>1</sup></a> dolere, quam nostrorum laetitiam, horrendo stridore monstrabant, et iacentes absque mortuis plurimi, succisis poplitibus ideoque adempto fugiendi subsidio, alii dexteris amputatis, non nulli ferro quidem intacti, sed superruentium collisi ponderibus, cruciatus alto silentio perferebant.</p>
<p>11. Nec eorum quisquam inter diversa supplicia veniam petit aut ferrum proiecit, aut exoravit celerem mortem, sed arma iugiter retinentes, licet afflicti, minus criminis aestimabant, alienis viribus potius quam conscientiae suae iudicio vinci; mussantesque audiebantur interdum, fortunae non meriti fuisse quod evenit. Ita in semihorae curriculo discrimine proeliorum emenso, tot procubuere subito barbari, ut pugnam fuisse sola victoria declararet.</p>
</section><notes><section class="footnotes"><ul><li class="note" id="note_LCL300_386_1"><a class="footnoteCrossrefLink" href="#target_note_LCL300_386_1" title="Click to highlight in text"><sup class="lineRef">1</sup><span class="italic">suam mortem</span>, C. F. W. MÃ¼ller; <span class="italic">mortem</span>, V.</a></li><script type="text/javascript">document.getElementById('note_LCL300_386_1').style.display = "none";</script></ul></section></notes></section>