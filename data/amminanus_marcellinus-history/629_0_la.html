<section class="div1 language" lang="la"><header><hgroup><h1>Valantinianus Valens Gratianus</h1></hgroup></header><section class="div2"><p class="noindent">

monitu rediere plerique, incentivo perciti,<a class="footnoteLink" href="#note_LCL331_56_1" id="target_note_LCL331_56_1"><sup>1</sup></a> relevatusque<a class="footnoteLink" href="#note_LCL331_56_2" id="target_note_LCL331_56_2"><sup>2</sup></a>
anxiis curis, Civilem nomine recturum Britannias pro praefectis, ad se poposcerat mitti, virum acrioris ingenii, sed iusti tenacem et recti, itidemque Dulcitium, ducem scientia rei militaris insignem.</p>
<h3><span class="bold">9.</span> <span class="italic">Mauricae gentes Africam populantur. Isaurorum latrocinia Valens compescit. De Praetextati praefectura urbana.</span></h3>
<p>1. Haec in Britanniis agebantur. Africam vero, iam inde ab exordio Valentiniani imperii, exurebat barbarica rabies, per procursus audentiores, et crebris caedibus et rapinis intenta. Quam rem militaris augebat socordia, et aliena invadendi cupiditas, maximeque Romani nomine comitis.</p>
<p>2. Qui venturi<a class="footnoteLink" href="#note_LCL331_56_3" id="target_note_LCL331_56_3"><sup>3</sup></a>
providus transferendaeque in alios invidiae artifex, saevitia morum multis erat exosus, hac praecipue causa, quod superare hostes in vastandis provinciis festinabat, affinitate Remigii tunc magistri officiorum confisus, quo prava et contraria referente, princeps (ut prae se ferebat ipse) cautissimus, lacrimosa
dispendia diutius ignoravit Afrorum.</p>
<p>3. Gestorum autem per eas regiones seriem plenam, et Ruricii praesidis legatorumque mortem, et cetera luctuosa, cum adegerit ratio, diligentius explicabo.</p>
</section><notes><section class="footnotes"><ul><li class="note" id="note_LCL331_56_1"><a class="footnoteCrossrefLink" href="#target_note_LCL331_56_1" title="Click to highlight in text"><sup class="lineRef">1</sup><span class="italic">perciti,</span> Momm.; <span class="italic">percitus,</span> W<sup>2</sup>G; <span class="italic">percitur,</span> V.</a></li><script type="text/javascript">document.getElementById('note_LCL331_56_1').style.display = "none";</script><li class="note" id="note_LCL331_56_2"><a class="footnoteCrossrefLink" href="#target_note_LCL331_56_2" title="Click to highlight in text"><sup class="lineRef">2</sup><span class="italic">releuatusque,</span>
Her.; <span class="italic">deiectusque,</span> Pet.; <span class="italic">ei et usque,</span> V.</a></li><script type="text/javascript">document.getElementById('note_LCL331_56_2').style.display = "none";</script><li class="note" id="note_LCL331_56_3"><a class="footnoteCrossrefLink" href="#target_note_LCL331_56_3" title="Click to highlight in text"><sup class="lineRef">3</sup><span class="italic">uenturi,</span> EAG; <span class="italic">uenturi exitii,</span> sugg. by Clark, c.c.; <span class="italic">uentura,</span> V.</a></li><script type="text/javascript">document.getElementById('note_LCL331_56_3').style.display = "none";</script></ul></section></notes></section>