<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

obtinentes circulos proprios, salvaque ratione altitudinis
interiectae, iunctim locati, ut scienter et decore Ptolemaeus exponit, ad dimensiones venerint, quas<a class="footnoteLink" href="#note_LCL315_10_1" id="target_note_LCL315_10_1"><sup>1</sup></a> ἀναβιβάζοντας et καταβιβάζοντας ἐκλειπτικοὺς συνδέσμους (coagmenta videlicet defectiva.) Graeco dictitamus<a class="footnoteLink" href="#note_LCL315_10_2" id="target_note_LCL315_10_2"><sup>2</sup></a> sermone. Et si contigua eisdem iuncturis praestrinxerint spatia, dilutior erit defectus.</p>
<p>5. Si vero articulis ipsis inhaeserint, qui coactius ascensus vinciunt et descensus, offunditur densioribus tenebris caelum, ut crassato aere ne proxima quidem et apposita cernere queamus.</p>
<p>6. Sol autem geminus ita videri existimatur, si erecta<a class="footnoteLink" href="#note_LCL315_10_3" id="target_note_LCL315_10_3"><sup>3</sup></a> solito celsius nubes, aeternorumque ignium propinquitate collucens, orbis alterius claritudinem tamquam e speculo puriore formaverit.</p>
<p>7. Nunc veniamus ad lunam. Apertum et evidentem ita demum sustinet luna defectum, cum pleno lumine rotundata, solique contraria, ab eius orbe centum octoginta partibus (id est signo septimo) disparatur. Et quamquam hoc per omne plenilunium
semper eveniat, non semper deficit tamen.</p>
<p>8. Sed quoniam circa terrenam mobilitatem locata, et a caelo totius pulchritudinis extima, non numquam
ferienti se subserit lanci, obiectu metae noctis






</p></section><notes><section class="footnotes"><ul><li class="note" id="note_LCL315_10_1"><a class="footnoteCrossrefLink" href="#target_note_LCL315_10_1" title="Click to highlight in text"><sup class="lineRef">1</sup><span class="italic">quas,</span> Novák; <span class="italic">quos,</span> V.</a></li><script type="text/javascript">document.getElementById('note_LCL315_10_1').style.display = "none";</script><li class="note" id="note_LCL315_10_2"><a class="footnoteCrossrefLink" href="#target_note_LCL315_10_2" title="Click to highlight in text"><sup class="lineRef">2</sup><span class="italic">dictitamus,</span> Clark, c.c.; <span class="italic">dictitant,</span> G; <span class="italic">dictitata,</span> V.</a></li><script type="text/javascript">document.getElementById('note_LCL315_10_2').style.display = "none";</script><li class="note" id="note_LCL315_10_3"><a class="footnoteCrossrefLink" href="#target_note_LCL315_10_3" title="Click to highlight in text"><sup class="lineRef">3</sup><span class="italic">erecta,</span> V; <span class="italic">euecta,</span> Gardt.</a></li><script type="text/javascript">document.getElementById('note_LCL315_10_3').style.display = "none";</script></ul></section></notes></section>