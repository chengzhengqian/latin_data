<section class="div1 language" lang="la"><header><hgroup><h1>Valens Gratianus Valentinianus II</h1></hgroup></header><section class="div2"><p class="noindent">

cruoris facie omnia conturbante, et quocumque se inflexerant oculi, acervis caesorum aggestis, exanimata cadavera sine parsimonia calcabantur.</p>
<p>7. Solque sublimior, decurso Leone, ad domicilium caelestis Virginis transiens, Romanos magis attenuatos
inedia, sitique confectos, etiam armorum gravantibus sarcinis exurebat. Ad ultimum incumbente barbarorum pondere acies inclinatae nostrorum,
quod solum postremis malis habuere subsidium,
incondite qua quisque poterat, vertuntur in pedes.</p>
<p>8. Dumque omnes dispersi per ignotos tramites cedunt, imperator diris pavoribus circumsaeptus, paulatimque insiliens funerum moles, ad lancearios confugit et mattiarios: qui dum multitudo tolerabatur
hostilis, fixis corporibus steterant inconcussi. Eoque viso Traianus exclamat spem omnem absumptam,
ni desertus ab armigeris princeps saltem adventicio tegeretur auxilio.</p>
<p>9. Hocque audito, Victor nomine comes, Batavos in subsidiis locatos haut procul, ad imperatoris praesidium raptim cogere properans, cum invenire neminem posset, gradiens retro discessit. Parique modo Richomeres periculo semet exemit et Saturninus.</p>
<p>10. Sequebantur itaque furore ex oculis lucente barbari nostros, iam linquente venarum calore torpentes: quorum aliqui percussoribus cadebant incertis,
non nulli ponderibus solis urgentium obruti,


</p></section><notes></notes></section>