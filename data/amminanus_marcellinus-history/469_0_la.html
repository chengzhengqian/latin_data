<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

gentes alii fluvii Indo miscentur, amittentes nomina magnitudine potioris. Civitates autem etiam hic sunt inclytae<a class="footnoteLink" href="#note_LCL315_390_1" id="target_note_LCL315_390_1"><sup>1</sup></a> praeter insulas, sed Ratira<a class="footnoteLink" href="#note_LCL315_390_2" id="target_note_LCL315_390_2"><sup>2</sup></a> et Gynaecon limen meliores residuis aestimantur.</p>
<p>74. Ne igitur orae maritimae spatia alluentia Persidos<a class="footnoteLink" href="#note_LCL315_390_3" id="target_note_LCL315_390_3"><sup>3</sup></a> extremitates per minutias demonstrantes, a proposito longius aberremus, id sufficiet dici, quod mare praetentum a Caspiis montibus per borium latus ad usque memoratas angustias, novem milium stadiorum, australe vero ab ostiis Nili fluminis ad usque principia Carmanorum, quattuordecim milium stadiorum numero definitur.</p>
<p>75. Per has nationes dissonas et multiplices, hominum quoque diversitates sunt ut locorum. Sed ut<a class="footnoteLink" href="#note_LCL315_390_4" id="target_note_LCL315_390_4"><sup>4</sup></a> generaliter corpora describamus, et mores,<a class="footnoteLink" href="#note_LCL315_390_5" id="target_note_LCL315_390_5"><sup>5</sup></a> graciles paene sunt omnes, subnigri vel livido colore pallentes, caprinis oculis torvi, et superciliis in semiorbium speciem curvatis iunctisque, non indecoribus
barbis, capillisque promissis hirsuti, omnes tamen promisce vel inter epulas festosque dies gladiis cincti cernuntur. Quem Graecorum veterum morem abiecisse primos Athenienses, Thucydides
est auctor amplissimus.</p>
<p>76. Effusius plerique soluti in venerem, aegreque contenti multitudine pelicum, puerilium stuprorum expertes, pro opibus





</p></section><notes><section class="footnotes"><ul><li class="note" id="note_LCL315_390_1"><a class="footnoteCrossrefLink" href="#target_note_LCL315_390_1" title="Click to highlight in text"><sup class="lineRef">1</sup><span class="italic">inclutae,</span> GÃ¼nther; <span class="italic">inter civitates,</span> G; <span class="italic">incivitate</span> (third <span class="italic">i</span> del. V<sup>3</sup>), V.</a></li><script type="text/javascript">document.getElementById('note_LCL315_390_1').style.display = "none";</script><li class="note" id="note_LCL315_390_2"><a class="footnoteCrossrefLink" href="#target_note_LCL315_390_2" title="Click to highlight in text"><sup class="lineRef">2</sup><span class="italic">sed Ratira,</span> Schneider; <span class="italic">Sedratyra,</span> BG, V.</a></li><script type="text/javascript">document.getElementById('note_LCL315_390_2').style.display = "none";</script><li class="note" id="note_LCL315_390_3"><a class="footnoteCrossrefLink" href="#target_note_LCL315_390_3" title="Click to highlight in text"><sup class="lineRef">3</sup><span class="italic">Persidos,</span> Clark; <span class="italic">Persidis,</span> EBG; <span class="italic">persidus,</span> V.</a></li><script type="text/javascript">document.getElementById('note_LCL315_390_3').style.display = "none";</script><li class="note" id="note_LCL315_390_4"><a class="footnoteCrossrefLink" href="#target_note_LCL315_390_4" title="Click to highlight in text"><sup class="lineRef">4</sup><span class="italic">ut,</span> BG; <span class="italic">ne,</span> V; lac. after <span class="italic">ne</span> indic. Pet.</a></li><script type="text/javascript">document.getElementById('note_LCL315_390_4').style.display = "none";</script><li class="note" id="note_LCL315_390_5"><a class="footnoteCrossrefLink" href="#target_note_LCL315_390_5" title="Click to highlight in text"><sup class="lineRef">5</sup><span class="italic">et mores,</span> BG; <span class="italic">primores,</span> Gardt.; <span class="italic">ut priores,</span>
Momm.; <span class="italic">et priores,</span> V.</a></li><script type="text/javascript">document.getElementById('note_LCL315_390_5').style.display = "none";</script></ul></section></notes></section>