<section class="div1 language" lang="la"><header><hgroup><h1>XVIII</h1></hgroup></header><section class="div2">
<h3>6. <span class="italic">Ursicinus magister militum ex Oriente evocatus, cum iam venisset in Thraciam, remittitur in Mesopotamiam; quo reversus, per Marcellinum Saporis adventum explorat.</span></h3>
<p>1. Sub eisdem fere diebus, Sabinianus adepta repentina potestate sufflatus, et Ciliciae fines ingressus, decessori suo principis litteras dedit, hortantis ut ad comitatum dignitate afficiendus superiore citius properaret, eo necessitatum articulo, quo etiam si apud Thulen moraretur Ursicinus, acciri eum magnitudo rerum ratione probabili flagitabat, utpote disciplinae veteris et longo usu bellandi artis Persicae scientissimum.</p>
<p>2. Quo rumore provinciis percitis, ordines civitatum et populi, decretis et acclamationibus densis, iniecta manu detinebant paene publicum defensorem, memores quod relictus ad sui tutelam, cum inerti et umbratili milite, nihil amiserat per decennium; simul metuentes saluti, quod tempore dubio, remoto illo advenisse hominem compererant inertissimum.</p>
<p>3. Credimus (neque enim dubium est) per aerios tramites Famam praepetem volitare, cuius indicio haec gesta pandente, consiliorum apud Persas summa preponebatur<a class="footnoteLink" href="#note_LCL300_434_1" id="target_note_LCL300_434_1"><sup>1</sup></a>; et multis ultro citroque deliberatis, placuit Antonino



</p></section><notes><section class="footnotes"><ul><li class="note" id="note_LCL300_434_1"><a class="footnoteCrossrefLink" href="#target_note_LCL300_434_1" title="Click to highlight in text"><sup class="lineRef">1</sup><span class="italic">proponebatur</span>, Lind.; <span class="italic">praeponebatur</span>, V.</a></li><script type="text/javascript">document.getElementById('note_LCL300_434_1').style.display = "none";</script></ul></section></notes></section>