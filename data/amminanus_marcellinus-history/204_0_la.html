<section class="div1 language" lang="la"><header><hgroup><h1>XVIII</h1></hgroup></header><section class="div2"><p class="noindent">

Bonna Antennacum et Vingo, ubi laeto quodam eventu, etiam Florentius praefectus apparuit subito, partem militum ducens, et commeatuum perferens copiam, sufficientem usibus longis.</p>
<p>5. Post haec impetrata, restabat adigente necessitatum articulo, receptarum urbium moenia reparari, nullo etiam tum interturbante; idque<a class="footnoteLink" href="#note_LCL300_408_1" id="target_note_LCL300_408_1"><sup>1</sup></a> claris indiciis apparet, ea tempestate utilitati publicae metu barbaros oboedisse, rectoris amore Romanos.</p>
<p>6. Reges ex pacto superioris anni aedificiis habilia multa suis misere carpentis, et auxiliarii milites semper munia spernentes huius modi, ad obsequendi sedulitatem Iuliani blanditiis deflexi, quinquagenarias longioresque materias vexere cervicibus ingravate, et fabricandi ministeriis opem maximam contulerunt.</p>
<p>7. Quae dum diligenti maturantur effectu, Hariobaudes exploratis omnibus rediit, docuitque comperta. Post cuius adventum incitatis viribus omnes venere Mogontiacum, ubi Florentio et Lupicino (Severi successore) destinate certantibus, per pontem illic constitutum transiri debere, renitebatur firmissime Caesar, asserens pacatorum terras non debere calcari, ne (ut saepe contigit) per incivilitatem<a class="footnoteLink" href="#note_LCL300_408_2" id="target_note_LCL300_408_2"><sup>2</sup></a> militis<a class="footnoteLink" href="#note_LCL300_408_3" id="target_note_LCL300_408_3"><sup>3</sup></a> occurrentia vastitantis, abrupte foedera frangerentur.</p>
<p>8. Alamanni tamen omnes quos petebat exercitus, confine periculum cogitantes, Suomarium regem







</p></section><notes><section class="footnotes"><ul><li class="note" id="note_LCL300_408_1"><a class="footnoteCrossrefLink" href="#target_note_LCL300_408_1" title="Click to highlight in text"><sup class="lineRef">1</sup><span class="italic">idque</span>, G; <span class="italic">et que</span>, V; <span class="italic">consociato labore cunctorum mox est perfectum; unde</span>, Nov√°k between <span class="italic">idque</span> and <span class="italic">claris.</span></a></li><script type="text/javascript">document.getElementById('note_LCL300_408_1').style.display = "none";</script><li class="note" id="note_LCL300_408_2"><a class="footnoteCrossrefLink" href="#target_note_LCL300_408_2" title="Click to highlight in text"><sup class="lineRef">2</sup><span class="italic">indiuitatem</span>, V (emended by a later hand).</a></li><script type="text/javascript">document.getElementById('note_LCL300_408_2').style.display = "none";</script><li class="note" id="note_LCL300_408_3"><a class="footnoteCrossrefLink" href="#target_note_LCL300_408_3" title="Click to highlight in text"><sup class="lineRef">3</sup><span class="italic">militis</span>, G; <span class="italic">militio</span>, V.</a></li><script type="text/javascript">document.getElementById('note_LCL300_408_3').style.display = "none";</script></ul></section></notes></section>