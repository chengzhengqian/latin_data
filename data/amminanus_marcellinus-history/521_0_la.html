<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

propius laetior, vi vulneris interiit, et qui animam intrepidus amittebat, iacturam clipei formidavit.</p>
<p>9. Sed cum vires parum sufficerent voluntati, sanguinisque
profluvio vexaretur, mansit immobilis, ideo spe deinceps vivendi absumpta, quod percunctando,
Phrygiam appellari locum ubi ceciderat comperit. Hic enim obiturum se praescripta audierat
sorte.</p>
<p>10. Sed<a class="footnoteLink" href="#note_LCL315_494_1" id="target_note_LCL315_494_1"><sup>1</sup></a> reducto ad tentoria principe, incredibile dictu est, quo quantoque<a class="footnoteLink" href="#note_LCL315_494_2" id="target_note_LCL315_494_2"><sup>2</sup></a> ardore, miles ad vindictam ira et dolore ferventior involabat, hastis ad scuta concrepans, etiam mori (si tulisset fors) obstinatus. Et quamvis offundebatur oculis altitudo pulveris et aestus calescens officeret alacritati
membrorum, tamen velut exauctoratus, amisso ductore, sine<a class="footnoteLink" href="#note_LCL315_494_3" id="target_note_LCL315_494_3"><sup>3</sup></a> parsimonia ruebat in ferrum.</p>
<p>11. Contra animosius Persae sagittarum volantium crebritate, conspectum sui rapiebant oppositis, quos elephanti tardius praecedentes, magnitudine corporum, cristarumque<a class="footnoteLink" href="#note_LCL315_494_4" id="target_note_LCL315_494_4"><sup>4</sup></a> horrore, pavorem iumentis incutiebant et viris.</p>
<p>Concursus itaque armatorum,
et cadentium gemitus, equorum flatus et tinnitus ferri procul audiebatur, quamdiu satietate vulnerum partibus fessis, nox diremit certamina iam tenebrosa.</p>
<p>13. Quinquaginta tum Persarum optimates
et satrapae cum plebe maxima ceciderunt, inter has turbas Merena et Nohodare potissimis






</p></section><notes><section class="footnotes"><ul><li class="note" id="note_LCL315_494_1"><a class="footnoteCrossrefLink" href="#target_note_LCL315_494_1" title="Click to highlight in text"><sup class="lineRef">1</sup><span class="italic">sed,</span> added by Clark; V omits.</a></li><script type="text/javascript">document.getElementById('note_LCL315_494_1').style.display = "none";</script><li class="note" id="note_LCL315_494_2"><a class="footnoteCrossrefLink" href="#target_note_LCL315_494_2" title="Click to highlight in text"><sup class="lineRef">2</sup><span class="italic">quo quantoque,</span>
Gardt.; <span class="italic">quo</span> omitted by V.</a></li><script type="text/javascript">document.getElementById('note_LCL315_494_2').style.display = "none";</script><li class="note" id="note_LCL315_494_3"><a class="footnoteCrossrefLink" href="#target_note_LCL315_494_3" title="Click to highlight in text"><sup class="lineRef">3</sup><span class="italic">sine,</span> V; <span class="italic">sine sui,</span> Gardt.</a></li><script type="text/javascript">document.getElementById('note_LCL315_494_3').style.display = "none";</script><li class="note" id="note_LCL315_494_4"><a class="footnoteCrossrefLink" href="#target_note_LCL315_494_4" title="Click to highlight in text"><sup class="lineRef">4</sup><span class="italic">cristarumque,</span> V; <span class="italic">stridorumque,</span> Haupt; <span class="italic">crustarumque,</span> Her.; cf. xix. <span class="bold">2</span>, 3.</a></li><script type="text/javascript">document.getElementById('note_LCL315_494_4').style.display = "none";</script></ul></section></notes></section>