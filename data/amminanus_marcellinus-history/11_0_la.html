<section class="div1 language" lang="la"><header><hgroup><h1>Constantius et Gallus</h1></hgroup></header><section class="div2"><p class="noindent">

et dolorem, proximos iam gestu terrebat. Sed eum in certamen alacriter consurgentem, revocavere ductores, rati intempestivum anceps subire certamen, cum haut longe muri distarent, quorum tutela securitas poterat in solido locari cunctorum.</p>
<p>18. Hac ita persuasione reducti intra moenia bellatores, obseratis undique portarum aditibus, propugnaculis insistebant et pinnis, congesta undique saxa telaque habentes in promptu, ut si quis se proripuisset citerius,<a class="footnoteLink" href="#note_LCL300_22_1" id="target_note_LCL300_22_1"><sup>1</sup></a> multitudine missilium sterneretur et lapidum.</p>
<p>19. Illud tamen clausos vehementer angebat, quod captis navigiis, quae frumenta vehebant per flumen, Isauri quidem alimentorum copiis affluebant, ipsi vero solitarum rerum cibo iam consumendo, inediae propinquantis aerumnas exitialis horrebant.</p>
<p>20. Haec ubi latius fama vulgasset, missaeque relationes assiduae Gallum Caesarem permovissent, quoniam magister equitum longius ea tempestate disintebatur, iussus comes Orientis Nebridius, contractis undique militaribus copiis, ad eximendam periculo civitatem amplam et opportunam, studio properabat ingenti. Quo cognito abscessere latrones, nulla re amplius memorabili gesta, dispersique (ut solent,) avia montium petiere celsorum.</p>
</section><notes><section class="footnotes"><ul><li class="note" id="note_LCL300_22_1"><a class="footnoteCrossrefLink" href="#target_note_LCL300_22_1" title="Click to highlight in text"><sup class="lineRef">1</sup><span class="italic">proripuisset</span>, EBG; <span class="italic">p. citerius</span>, Gronov, Fletcher; <span class="italic">p. interius</span>, Val.; <span class="italic">proripuisse</span> (lac. 3 letters) <span class="italic">terius</span>, V.</a></li><script type="text/javascript">document.getElementById('note_LCL300_22_1').style.display = "none";</script></ul></section></notes></section>