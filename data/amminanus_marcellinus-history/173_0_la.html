<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

motus terrae nihil dicitur caute, ne alio deo pro alio nominato, cum qui eorum terram concutiat, sit in abstruso, piacula committantur.</p>
<p>11. Accidunt autem, (ut opiniones aestimant inter quas Aristoteles aestuat et laborat), aut in cavernis minutis terrarum, quas Graece σύριγγας appellamus, impulsu crebriore aquis undabundis; aut certe (ut Anaxagoras affirmat,) ventorum vi subeuntium ima terrarum; qui cum soliditatibus concrustatis inciderint, eruptiones nullas reperientes, eas partes soli convibrant, quas subrepserint tumidi.<a class="footnoteLink" href="#note_LCL300_346_1" id="target_note_LCL300_346_1"><sup>1</sup></a> Unde plerumque observatur, terra tremente, ventorum apud nos spiramina nulla sentiri, quod in ultimis eius secessibus occupantur.</p>
<p>12. Anaximander ait, arescentem nimia aestuum siccitate, aut post madores imbrium terram rimas pandere grandiores, quas penetrat supernus aer violentus et nimius, ac per eas vehementi spiritu quassatam, cieri propriis sedibus. Qua de causa terrores huius modi, vaporatis temporibus, aut nimia aquarum caelestium superfusione, contingunt. Ideoque Neptunum, umentis substantiae potestatem, Ennosigaeon et Sisichthona poetae veteres et theologi nuncuparunt.</p>
</section><notes><section class="footnotes"><ul><li class="note" id="note_LCL300_346_1"><a class="footnoteCrossrefLink" href="#target_note_LCL300_346_1" title="Click to highlight in text"><sup class="lineRef">1</sup><span class="italic">tumidi</span>, suggested by Gardt.; <span class="italic">umidi</span>, V; Cornelissen deleted as dittography.</a></li><script type="text/javascript">document.getElementById('note_LCL300_346_1').style.display = "none";</script></ul></section></notes></section>