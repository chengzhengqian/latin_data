<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

Tyana, stagno effluens fons cernitur, qui magnitudine aquarum inflatus, seseque resorbens, numquam extra margines intumescit.</p>
<p>20. Intra hunc circuitum Adiabena est, Assyria priscis temporibus vocitata, longaque assuetudine ad hoc translata vocabulum, ea re quod inter Onam et Tigridem sita, navigeros fluvios, adiri vado numquam potuit: transire enim διαβαίνειν dicimus
Graeci. Et veteres quidem hoc arbitrantur.</p>
<p>21. Nos autem dicimus quod in his terris amnes sunt duo perpetui, quos ipsi<a class="footnoteLink" href="#note_LCL315_360_1" id="target_note_LCL315_360_1"><sup>1</sup></a> transivimus, Diabas et Adiabas, iunctis<a class="footnoteLink" href="#note_LCL315_360_2" id="target_note_LCL315_360_2"><sup>2</sup></a> navalibus pontibus, ideoque intellegi Adiabenam cognominatam ut a fluminibus maximis Aegyptos, Homero auctore, et India et Euphratensis ante hoc Commagena, itidemque Hiberia ex Hibero (nunc Hispania) et a Baeti amne insigni provincia Baetica.</p>
<p>22. In hac Adiabena, Ninus est civitas, quae olim Persidis regna possederat, nomen Nini potentissimi quondam regis, Samiramidis mariti, declarans, et Ecbatana et Arbela et Gaugamela, ubi Dareum Alexander post discrimina varia proeliorum, incitato
Marte prostravit.</p>
</section><notes><section class="footnotes"><ul><li class="note" id="note_LCL315_360_1"><a class="footnoteCrossrefLink" href="#target_note_LCL315_360_1" title="Click to highlight in text"><sup class="lineRef">1</sup><span class="italic">ipsi,</span> Eyssen., <span class="italic">sie,</span> V (deleted as dittogr. by Novák).</a></li><script type="text/javascript">document.getElementById('note_LCL315_360_1').style.display = "none";</script><li class="note" id="note_LCL315_360_2"><a class="footnoteCrossrefLink" href="#target_note_LCL315_360_2" title="Click to highlight in text"><sup class="lineRef">2</sup><span class="italic">iunctis,</span> Gardt.; <span class="italic">iuncti,</span> V.</a></li><script type="text/javascript">document.getElementById('note_LCL315_360_2').style.display = "none";</script></ul></section></notes></section>