<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2">
<h3>9. <span class="italic">De origine Gallorum; et unde dicti Celtae ac Galatae; deque eorum doctoribus.</span></h3>
<p>1. Proinde quoniam—ut Mantuanus vates praedixit excelsus—“maius opus moveo”<a class="footnoteLink" href="#note_LCL300_176_1" id="target_note_LCL300_176_1"><sup>1</sup></a> maiorque mihi rerum nascitur ordo, Galliarum tractus et situm ostendere puto nunc tempestivum, ne inter procinctus ardentes, proeliorumque varios casus, ignota quibusdam expediens imitari videar desides nauticos, attrita lintea cum rudentibus, quae licuit parari securius, inter fluctus resarcire coactos et tempestates.</p>
<p>2. Ambigentes super origine prima Gallorum, scriptores veteres notitiam reliquere negotii semiplenam, sed postea Timagenes, et diligentia Graecus et lingua, haec quae diu sunt ignorata collegit ex multiplicibus libris. Cuius fidem secuti, obscuritate dimota, eadem distincte docebimus et aperte.</p>
<p>3. Aborigines primos in his regionibus quidam visos esse firmarunt, Celtas nomine regis amabilis et matris eius vocabulo Galatas dictos—ita enim Gallos sermo Graecus appellat—alii Dorienses antiquiorem secutos Herculem oceani locos inhabitasse confines.</p>
<p>4. Drysidae memorant re vera fuisse</p>
</section><notes><section class="footnotes"><ul><li class="note" id="note_LCL300_176_1"><a class="footnoteCrossrefLink" href="#target_note_LCL300_176_1" title="Click to highlight in text"><sup class="lineRef">1</sup>So the text of Ammianus; see note on translation.</a></li><script type="text/javascript">document.getElementById('note_LCL300_176_1').style.display = "none";</script></ul></section></notes></section>