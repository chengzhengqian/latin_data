<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

incessebat ut timidum, sed ille stabilis et erectus, immissis apparitoribus, correptos aliquos vexatosque tormentis, nec strepente ullo nec obsistente, insulari poena multavit.</p>
<p>3. Diebusque paucis secutis cum itidem plebs excita calore quo consuevit, vini causando inopiam, ad Septemzodium convenisset, celebrem locum, ubi operis ambitiosi Nymphaeum Marcus condidit imperator, illuc de industria pergens praefectus, ab omni toga apparitioneque rogabatur enixius, ne in multitudinem se arrogantem immitteret et minacem, ex commotione pristina saevientem; difficilis ad pavorem, recta tetendit, adeo ut eum obsequentium pars<a class="footnoteLink" href="#note_LCL300_160_1" id="target_note_LCL300_160_1"><sup>1</sup></a> desereret, licet in periculum festinantem abruptum.</p>
<p>4. Insidens itaque vehiculo, cum speciosa fiducia contuebatur acribus oculis tumultuantium undique cuneorum, veluti serpentium vultus, perpessusque multa dici probrosa, agnitum quendam inter alios eminentem vasti corporis rutilique capilli, interrogavit, an ipse esset Petrus Valuomeres (ut audierat) cognomento; eumque cum esse sonu respondisset obiurgatorio, ut seditiosorum antesignanum olim sibi compertum, reclamantibus multis, post<a class="footnoteLink" href="#note_LCL300_160_2" id="target_note_LCL300_160_2"><sup>2</sup></a> terga manibus vinctis, suspendi praecepit.</p>
<p>5. Quo viso sublimi, tribuliumque adiumentum nequicquam implorante, vulgus





</p></section><notes><section class="footnotes"><ul><li class="note" id="note_LCL300_160_1"><a class="footnoteCrossrefLink" href="#target_note_LCL300_160_1" title="Click to highlight in text"><sup class="lineRef">1</sup><span class="italic">obsequentium pars</span>, G; <span class="italic">obsequens praefecturae apparitio</span>, Seeck; <span class="italic">obsequen</span> (lac. of 12 letters), V.</a></li><script type="text/javascript">document.getElementById('note_LCL300_160_1').style.display = "none";</script><li class="note" id="note_LCL300_160_2"><a class="footnoteCrossrefLink" href="#target_note_LCL300_160_2" title="Click to highlight in text"><sup class="lineRef">2</sup><span class="italic">pos</span>, V.</a></li><script type="text/javascript">document.getElementById('note_LCL300_160_2').style.display = "none";</script></ul></section></notes></section>