<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

Nec enim dubium, favore numinis summi praesente, cuius perenni suffragio damnantur ingrati, ferrum impie praeparatum ad eorum interitum esse vertendum,
qui non lacessiti, sed aucti beneficiis pluribus, ad insontium pericula surrexerunt.</p>
<p>15. Ut enim mea mens augurat<a class="footnoteLink" href="#note_LCL315_164_1" id="target_note_LCL315_164_1"><sup>1</sup></a> Iustitiaque rectis consiliis adfutura
promittit, spondeo quod, si ventum fuerit comminus, ita pavore torpescent, ut nec oculorum vestrorum vibratae lucis ardorem, nec barritus sonum perferant primum.”</p>
<p>16. Omnes post haec dicta in sententiam ducti<a class="footnoteLink" href="#note_LCL315_164_2" id="target_note_LCL315_164_2"><sup>2</sup></a> suam hastasque vibrantes irati, post multa quae benivole responderant, petebant duci se protinus in rebellem. Qua gratia in laetitiam imperator versus ex metu, contione mox absoluta, Arbitionem ante alios faustum ad intestina bella sedanda, ex ante actis iam sciens, iter suum praeire cum Lanceariis
et Mattiariis, et catervis expeditorum praecepit,
et cum Laetis itidem Gomoarium, venturis in Succorum angustiis<a class="footnoteLink" href="#note_LCL315_164_3" id="target_note_LCL315_164_3"><sup>3</sup></a> opponendum, ea re aliis antelatum,
quod ut contemptus in Galliis erat Iuliano infestus.</p>
</section><notes><section class="footnotes"><ul><li class="note" id="note_LCL315_164_1"><a class="footnoteCrossrefLink" href="#target_note_LCL315_164_1" title="Click to highlight in text"><sup class="lineRef">1</sup><span class="italic">inaugurat,</span> Eyssen.; <span class="italic">iam augurat,</span> Günther, Pet.; <span class="italic">mensam auguratio stitia que</span> (<span class="italic">quae,</span> V<sup>2</sup>), V.</a></li><script type="text/javascript">document.getElementById('note_LCL315_164_1').style.display = "none";</script><li class="note" id="note_LCL315_164_2"><a class="footnoteCrossrefLink" href="#target_note_LCL315_164_2" title="Click to highlight in text"><sup class="lineRef">2</sup><span class="italic">ducti,</span> Clark; <span class="italic">tracti,</span> Bent.; <span class="italic">ibant,</span> Haupt; <span class="italic">flexerat,</span> Novák; no lac. in V.</a></li><script type="text/javascript">document.getElementById('note_LCL315_164_2').style.display = "none";</script><li class="note" id="note_LCL315_164_3"><a class="footnoteCrossrefLink" href="#target_note_LCL315_164_3" title="Click to highlight in text"><sup class="lineRef">3</sup><span class="italic">angustiis,</span> EB; <span class="italic">angustias,</span> G; <span class="italic">angustus,</span> V.</a></li><script type="text/javascript">document.getElementById('note_LCL315_164_3').style.display = "none";</script></ul></section></notes></section>