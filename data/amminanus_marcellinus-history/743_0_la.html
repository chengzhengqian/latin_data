<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

turgens ut filius, nullis affatibus delenitis his quos numquam temptatae cupiditatis figmenta regionum suarum faciebant extorres, opus paulo ante inchoatum aggreditur, admissa copia refragandi<a class="footnoteLink" href="#note_LCL331_284_1" id="target_note_LCL331_284_1"><sup>1</sup></a> suspensum.</p>
<p>5. Denique Gabinium regem, nequid novaretur modeste poscentem, ut assensurus humanitate simulata cum aliis ad convivium corrogavit, quem digredientem post epulas, hospitalis officii sanctitate nefarie violata, trucidari securum fecit.</p>
<p>6. Cuius rei tam atrocis disseminatus rumor ilico per diversa et Quados et gentes circumsitas efferavit, regisque flentes interitum, in unum coactas<a class="footnoteLink" href="#note_LCL331_284_2" id="target_note_LCL331_284_2"><sup>2</sup></a> misere vastatorias manus, quae Danubium transgressae, cum nihil exspectaretur hostile, occupatam circa messem agrestem, adortae sunt plebem, maioreque parte truncata, quicquid superfuit, domum cum multitudine varii pecoris abduxerunt.</p>
<p>7. Evenisset profecto tunc inexpiabile scelus, numerandum inter probresas rei Romanae iacturas; paulo enim afuit, quin filia caperetur Constanti, cibum sumens in publica villa, quam appellant Pristensem,<a class="footnoteLink" href="#note_LCL331_284_3" id="target_note_LCL331_284_3"><sup>3</sup></a> cum duceretur Gratiano nuptura, ni favore propitii numinis, praesens Messalla, provinciae rector, eam iudiciali carpento impositam, ad Sirmium vicensimo sexto lapide disparatam, cursu reduxisset effuso.</p>
</section><notes><section class="footnotes"><ul><li class="note" id="note_LCL331_284_1"><a class="footnoteCrossrefLink" href="#target_note_LCL331_284_1" title="Click to highlight in text"><sup class="lineRef">1</sup><span class="italic">refragandi</span>, Pet.; <span class="italic">rogandi</span>, G; <span class="italic">fragandi</span>, V.</a></li><script type="text/javascript">document.getElementById('note_LCL331_284_1').style.display = "none";</script><li class="note" id="note_LCL331_284_2"><a class="footnoteCrossrefLink" href="#target_note_LCL331_284_2" title="Click to highlight in text"><sup class="lineRef">2</sup><span class="italic">coactas</span>, Pet.; <span class="italic">coactae,</span> V.</a></li><script type="text/javascript">document.getElementById('note_LCL331_284_2').style.display = "none";</script><li class="note" id="note_LCL331_284_3"><a class="footnoteCrossrefLink" href="#target_note_LCL331_284_3" title="Click to highlight in text"><sup class="lineRef">3</sup><span class="italic">Pristensem</span>, Her.; <span class="italic">pistrensem</span>, V.</a></li><script type="text/javascript">document.getElementById('note_LCL331_284_3').style.display = "none";</script></ul></section></notes></section>