<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

resistentesque sine ulla parsimonia contruncabant.</p>
<p>7. His malis perculsus, rex cum multiplices legiones,<a class="footnoteLink" href="#note_LCL300_362_1" id="target_note_LCL300_362_1"><sup>1</sup></a> vicorumque reliquias cerneret exustorum, ultimas fortunarum iacturas adesse iam contemplatus, oravit ipse quoque veniam, facturum se imperanda iurandi exsecratione promisit.<a class="footnoteLink" href="#note_LCL300_362_2" id="target_note_LCL300_362_2"><sup>2</sup></a> Captivos<a class="footnoteLink" href="#note_LCL300_362_3" id="target_note_LCL300_362_3"><sup>3</sup></a> restituere universos—id enim cura agebatur impensiore—iussus fidem non praestitit.<a class="footnoteLink" href="#note_LCL300_362_4" id="target_note_LCL300_362_4"><sup>4</sup></a> Detentisque plurimis reddidit paucos.</p>
<p>8. Quo cognito ad indignationem iustam Iulianus erectus, cum munerandus venisset ex more, quattuor comites eius, quorum ope et fide maxime nitebatur, non ante absolvit, dum omnes rediere captivi.</p>
<p>9. Ad colloquium tandem accitus a Caesare, trementibus oculis adorato, victorisque superatus aspectu, condicione difficili premebatur, hac scilicet ut quoniam consentaneum erat, post tot secundos eventus, civitates quoque reparari, vi barbarorum excisas, carpenta et materias ex opibus suis suorumque praeberet; et haec pollicitus imprecatusque (si perfidum quicquam egisset,) luenda sibi cruore supplicia, ad propria remeare permissus est. Annonam enim transferre, ita ut Suomarius, ea re compelli non potuit, quod ad internicionem regione eius vastata, nihil inveniri poterat quod daretur.</p>
<p>10. Ita reges illi tumentes quondam immaniter, rapinisque ditescere assueti nostrorum, Romanae




</p></section><notes><section class="footnotes"><ul><li class="note" id="note_LCL300_362_1"><a class="footnoteCrossrefLink" href="#target_note_LCL300_362_1" title="Click to highlight in text"><sup class="lineRef">1</sup><span class="italic">legiones</span>, Hadr. Val.; <span class="italic">regiones</span>, V; <span class="italic">regionum direptiones</span>, Her.</a></li><script type="text/javascript">document.getElementById('note_LCL300_362_1').style.display = "none";</script><li class="note" id="note_LCL300_362_2"><a class="footnoteCrossrefLink" href="#target_note_LCL300_362_2" title="Click to highlight in text"><sup class="lineRef">2</sup><span class="italic">promisit</span>, tr. after <span class="italic">exsecratione</span>, Novák; after <span class="italic">universos</span>, V.</a></li><script type="text/javascript">document.getElementById('note_LCL300_362_2').style.display = "none";</script><li class="note" id="note_LCL300_362_3"><a class="footnoteCrossrefLink" href="#target_note_LCL300_362_3" title="Click to highlight in text"><sup class="lineRef">3</sup><span class="italic">captivos</span>, scripsi; <span class="italic">captivosque</span> added by Haupt; lac. after <span class="italic">exsecratione</span>, Her., Clark.</a></li><script type="text/javascript">document.getElementById('note_LCL300_362_3').style.display = "none";</script><li class="note" id="note_LCL300_362_4"><a class="footnoteCrossrefLink" href="#target_note_LCL300_362_4" title="Click to highlight in text"><sup class="lineRef">4</sup><span class="italic">iussus . . . praestitit</span>, added by Novák; lac. indicated by Clark, Her.</a></li><script type="text/javascript">document.getElementById('note_LCL300_362_4').style.display = "none";</script></ul></section></notes></section>