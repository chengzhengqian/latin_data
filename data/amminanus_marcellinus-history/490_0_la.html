<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

principem gladiis petiere districtis, sed occurrit ictibus erectum altius<a class="footnoteLink" href="#note_LCL315_432_1" id="target_note_LCL315_432_1"><sup>1</sup></a> scutum, quo contectus magna elataque fiducia unius lateri ferrum infixit, alterum stipatores multiplicatis ictibus occiderunt. Residuis e quibus vulnerati sunt aliqui, disiectis in fugam, spoliatisque ambobus, reducens incolumes socios, cum exuviis remeavit ad castra, omnium laetitia
magna susceptus.</p>
<p>5. Sustulit in hoste prostrato
aureum colli monile Torquatus, fudit confidentissimum
Gallum alitis propugnatione Valerius, postea cognomento Corvinus, hacque gloria posteritati
sunt commendati; non invidemus: accedat hoc quoque monumentis veteribus facinus pulchrum.</p>
<p>6. Constratis postridie pontibus, exercituque travecto,
et metatis alibi salubrius castris, vallo duplici circumductis, quoniam (ut diximus) timebantur solitudines planae, oppidi suscepit obsidium, periculosum
fore existimans, si gradiens prorsus, a tergo relinqueret quos timeret.</p>
<p>7. Haec dum magno molimine comparantur, Surena hostium dux iumenta adortus, quae in lucis palmaribus vescebantur, a cohortibus nostris repulsoriis<a class="footnoteLink" href="#note_LCL315_432_2" id="target_note_LCL315_432_2"><sup>2</sup></a>
cum paucorum exitio habitus frustra discessit.</p>
<p>8. Et duarum incolae civitatum, quas amnes amplexi faciunt insulas, parva sui fiducia





</p></section><notes><section class="footnotes"><ul><li class="note" id="note_LCL315_432_1"><a class="footnoteCrossrefLink" href="#target_note_LCL315_432_1" title="Click to highlight in text"><sup class="lineRef">1</sup><span class="italic">Altius,</span> E; <span class="italic">elatius,</span> suggested by Clark; <span class="italic">magna elataque,</span> W<sup>2</sup>G; <span class="italic">magnae lataque,</span> V.</a></li><script type="text/javascript">document.getElementById('note_LCL315_432_1').style.display = "none";</script><li class="note" id="note_LCL315_432_2"><a class="footnoteCrossrefLink" href="#target_note_LCL315_432_2" title="Click to highlight in text"><sup class="lineRef">2</sup><span class="italic">repulsus ocius,</span>
Corn.; <span class="italic">repulsoriis,</span> V.</a></li><script type="text/javascript">document.getElementById('note_LCL315_432_2').style.display = "none";</script></ul></section></notes></section>