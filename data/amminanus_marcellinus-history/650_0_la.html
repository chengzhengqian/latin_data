<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

quisque discriminis cernens imaginem, tortorem et vincula somniabat, et deversoria tenebrarum.</p>
<p>17. Eodem tempore etiam Hymetii praeclarae indolis viri, negotium est actitatum, cuius hunc fuisse novimus textum. Cum Africam pro consule regeret, Carthaginiensibus victus inopia iam lassatis, ex horreis Romano populo destinatis, frumentum venumdedit,<a class="footnoteLink" href="#note_LCL331_98_1" id="target_note_LCL331_98_1"><sup>1</sup></a> pauloque postea, cum provenisset segetum copia, integre sine ulla restituit mora.</p>
<p>18. Verum quoniam denis modiis singulis solidis indigentibus
venundatis, emerat ipse tricenos, interpretii
compendium ad principis aerarium misit. Ideoque Valentinianus, per nundinationem suspicatus
parum quam oportuerat missum, euni bonorum parte multavit.</p>
<p>19. Ad cuius cladem exaggerandam, id quoque eisdem diebus acciderat, non minus exitiale. Amantius haruspex, ea tempestate prae ceteris notus, occultiore indicio proditus, quod ob prava quaedam implenda, ad sacrificandum ab codem esset adscitus Hymetio, inductusque in iudicium, quamquam
incurvus sub eculeo staret, pertinaci negabat instantia.</p>
<p>20. Quo infitiante, secretioribus chartis ab eius domo prolatis, commonitorium repertum est, manu scriptum Hymetii, petentis ut obsecrato ritu sacrorum sollemnium numine,<a class="footnoteLink" href="#note_LCL331_98_2" id="target_note_LCL331_98_2"><sup>2</sup></a> erga se imperatores
 





</p></section><notes><section class="footnotes"><ul><li class="note" id="note_LCL331_98_1"><a class="footnoteCrossrefLink" href="#target_note_LCL331_98_1" title="Click to highlight in text"><sup class="lineRef">1</sup><span class="italic">uenumdedit,</span> Her. and Clark, c.c.; <span class="italic">dedit,</span> V.</a></li><script type="text/javascript">document.getElementById('note_LCL331_98_1').style.display = "none";</script><li class="note" id="note_LCL331_98_2"><a class="footnoteCrossrefLink" href="#target_note_LCL331_98_2" title="Click to highlight in text"><sup class="lineRef">2</sup><span class="italic">obsecrato . . . numine,</span> Her.; <span class="italic">obsecrata ritu sacrorum,</span> G; <span class="italic">obsecratoribus agrorum . . . numina,</span> V.</a></li><script type="text/javascript">document.getElementById('note_LCL331_98_2').style.display = "none";</script></ul></section></notes></section>