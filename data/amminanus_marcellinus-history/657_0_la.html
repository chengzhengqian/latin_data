<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2">
<p>41. Post haec praegresso Leone, acceptoque successore,
ad principis comitatum Maximinus accitus, auctusque praefectura praetoriana, nihilo lenior fuit, etiam longius nocens, ut basilisci serpentes.</p>
<p>42. In id tempus aut non multo prius, scopae florere sunt visae, quibus nobilitatis curia mundabatur, idque portendebat, extollendos quosdam despicatissimae sortis ad gradus potestatum excelsos.</p>
<p>43. Et quamlibet tempestivum est ad ordinem redire coeptorum, tamen nihil impedituri temporum cursus, immorabimur paucis, quae per iniquitatem curantium vicariam praefecturam in urbe, contra quam oportuerat, gesta sunt, quia ad nutum Maximini et voluntatem eisdem ministris velut apparitoribus gerebantur.</p>
<p>44. Post hunc venit Ursicinus ad mitiora propensior, qui quoniam cautus esse voluit et civilis, rettulerat Esaiam cum aliis, ob commissum adulterium in Rufinam detentis, Marcellum
maritum eius ex agente in rebus reum imminutae maiestatis deferre conari:<a class="footnoteLink" href="#note_LCL331_112_1" id="target_note_LCL331_112_1"><sup>1</sup></a> ideoque ut cunctator contemptus, et ad haec fortiter exsequenda parum conveniens,<a class="footnoteLink" href="#note_LCL331_112_2" id="target_note_LCL331_112_2"><sup>2</sup></a> e vicaria potestate<a class="footnoteLink" href="#note_LCL331_112_3" id="target_note_LCL331_112_3"><sup>3</sup></a> discessit.</p>
<p>45. Huic successit Hemonensis Simplicius, Maximini







</p></section><notes><section class="footnotes"><ul><li class="note" id="note_LCL331_112_1"><a class="footnoteCrossrefLink" href="#target_note_LCL331_112_1" title="Click to highlight in text"><sup class="lineRef">1</sup><span class="italic">conari,</span> Momm.; <span class="italic">conatos,</span> Günther; <span class="italic">conatis,</span> V.</a></li><script type="text/javascript">document.getElementById('note_LCL331_112_1').style.display = "none";</script><li class="note" id="note_LCL331_112_2"><a class="footnoteCrossrefLink" href="#target_note_LCL331_112_2" title="Click to highlight in text"><sup class="lineRef">2</sup><span class="italic">conueniensque,</span>
V; <span class="italic">aptus conueniensque,</span> Novák.</a></li><script type="text/javascript">document.getElementById('note_LCL331_112_2').style.display = "none";</script><li class="note" id="note_LCL331_112_3"><a class="footnoteCrossrefLink" href="#target_note_LCL331_112_3" title="Click to highlight in text"><sup class="lineRef">3</sup><span class="italic">e uicaria potestate,</span> G; <span class="italic">efficere testate,</span> V; <span class="italic">quae efficeret exacte,</span> Pet.; <span class="italic">quae efficere</span> (lac.) <span class="italic">abrogata potestate,</span> Her.</a></li><script type="text/javascript">document.getElementById('note_LCL331_112_3').style.display = "none";</script></ul></section></notes></section>