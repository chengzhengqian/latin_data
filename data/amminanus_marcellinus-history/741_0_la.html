<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2">
<p>55. Quod dolenter ferens Igmazen, ereptamque sibi gloriam gemens, quia non contigerat ad castra Romana vivum ducere perduellem, interposita fide publica per Masillam, ipse camelo necati cadaver impositum ferens, cum tentoria exercitus adventaret, ad Subicarense castellum locata, in iumentum transtulit sarcinale, et Theodosio obtulit exultanti.</p>
<p>56. Qui convocatis armatis simul atque plebeiis,<a class="footnoteLink" href="#note_LCL331_280_1" id="target_note_LCL331_280_1"><sup>1</sup></a> interrogatisque an agnoscerent vultum, cum eiusdem esse sine ulla didicisset ambage, ibi paulisper moratus, Sitifim triumphanti similis redit, aetatum ordinumque omnium celebrabili favore susceptus.</p>
<h3><span class="bold">6</span>. <span class="italic">Quadi, nefaria Gabinii regis sui caede incitati, Pannonias et Valeriam igni et ferro cum Sarmatis vastant, et legiones duas paene totas delent. De Claudii praefectura urbana.</span></h3>
<p>1. Dum hoc pulvere per Mauritaniam dux ante dictus anhelat et Africam, Quadorum natio mota est diu inexcita<a class="footnoteLink" href="#note_LCL331_280_2" id="target_note_LCL331_280_2"><sup>2</sup></a> repentino, parum nunc formidanda, sed immensum quantum antehac bellatrix et potens, ut indicant properata quondam raptim proclivia,




</p></section><notes><section class="footnotes"><ul><li class="note" id="note_LCL331_280_1"><a class="footnoteCrossrefLink" href="#target_note_LCL331_280_1" title="Click to highlight in text"><sup class="lineRef">1</sup><span class="italic">plebeiis</span>, G (<span class="italic">plebeis</span>, Nov√°k); <span class="italic">plebe,</span> EA; <span class="italic">plebis</span>, V.</a></li><script type="text/javascript">document.getElementById('note_LCL331_280_1').style.display = "none";</script><li class="note" id="note_LCL331_280_2"><a class="footnoteCrossrefLink" href="#target_note_LCL331_280_2" title="Click to highlight in text"><sup class="lineRef">2</sup><span class="italic">diu inexcita</span>, Her. (<span class="italic">diu</span> from <span class="italic">tiu</span>; cf. note 1, p. 282); <span class="italic">excita</span>, E<sup>2</sup>A; <span class="italic">inexcita</span>, V.</a></li><script type="text/javascript">document.getElementById('note_LCL331_280_2').style.display = "none";</script></ul></section></notes></section>