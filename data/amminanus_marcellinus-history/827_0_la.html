<section class="div1 language" lang="la"><header><hgroup><h1>Valens Gratianus Valentinianus II</h1></hgroup></header><section class="div2"><p class="noindent">

colorumque micantia claritudine, iaculatione ponderum
densa confringebantur.</p>
<p>15. Exinde diu<a class="footnoteLink" href="#note_LCL331_452_1" id="target_note_LCL331_452_1"><sup>1</sup></a> reputante Gratiano cum optimatibus, perniciosum apparebat et irritum, contra asperitates aggerum prominentium intempestiva contendere pertinacia, multis (ut in tali negotio), variatis sententiis, otioso milite circumvallari placuit barbaros, inedia fatigatos, quia locorum iniquitate defenderentur.<a class="footnoteLink" href="#note_LCL331_452_2" id="target_note_LCL331_452_2"><sup>2</sup></a></p>
<p>16. Verum cum obstinatione simili renitentes Germani, peritique regionum, petissent alios montes, his quos ante insederant, altiores: conversus illuc cum exercitu imperator, eadem qua antea fortitudine, semitas ducentes ad ardua quaeritabat.</p>
<p>17. Quem Lentienses intentum iugulis suis omni perseverandi studio contemplantes, post deditionem, quam impetravere supplici prece, oblata (ut praeceptum est) iuventute valida nostris tirociniis permiscenda, ad genitales terras innoxii ire permissi sunt.</p>
<p>18. Hanc victoriam, opportunam et fructuosam, quae gentes bebetavit occiduas, sempiterni numinis nutu, Gratianus incredibile dictu est, quo quantoque<a class="footnoteLink" href="#note_LCL331_452_3" id="target_note_LCL331_452_3"><sup>3</sup></a> vigore exserta celeritate aliorsum properans expedivit: praeclarae indolis adulescens, facundus et moderatus et bellicosus et clernens, ad aemulationem lectorum progrediens principum, dum etiam tum





</p></section><notes><section class="footnotes"><ul><li class="note" id="note_LCL331_452_1"><a class="footnoteCrossrefLink" href="#target_note_LCL331_452_1" title="Click to highlight in text"><sup class="lineRef">1</sup><span class="italic">exinde diu,</span> Her.; <span class="italic">deinde diu,</span> Novák; <span class="italic">inde</span> (<span class="italic">enim, etiam</span>) MSS.</a></li><script type="text/javascript">document.getElementById('note_LCL331_452_1').style.display = "none";</script><li class="note" id="note_LCL331_452_2"><a class="footnoteCrossrefLink" href="#target_note_LCL331_452_2" title="Click to highlight in text"><sup class="lineRef">2</sup><span class="italic">defenderentur,</span> E, Clark; <span class="italic">defendebantur,</span> Lind.; <span class="italic">defenditur</span> and <span class="italic">defunditus,</span> MSS.</a></li><script type="text/javascript">document.getElementById('note_LCL331_452_2').style.display = "none";</script><li class="note" id="note_LCL331_452_3"><a class="footnoteCrossrefLink" href="#target_note_LCL331_452_3" title="Click to highlight in text"><sup class="lineRef">3</sup><span class="italic">quo quantoque,</span> Her.; <span class="italic">q.q. cum,</span> N<sup>2</sup> Val.; <span class="italic">quanto cum,</span> Novák; <span class="italic">quantique cum</span> (om. <span class="italic">quo</span>), V.</a></li><script type="text/javascript">document.getElementById('note_LCL331_452_3').style.display = "none";</script></ul></section></notes></section>