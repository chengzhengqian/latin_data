<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

quicquid humana mens concipere potest, ita prisci quoque scriptitarunt Aegyptii, sed singulae litterae singulis nominibus serviebant et verbis; non numquam significabant integros sensus.</p>
<p>11. Cuius rei scientiam<a class="footnoteLink" href="#note_LCL300_322_1" id="target_note_LCL300_322_1"><sup>1</sup></a> his interim duobus exemplis monstrari sufficiet:<a class="footnoteLink" href="#note_LCL300_322_2" id="target_note_LCL300_322_2"><sup>2</sup></a> per vulturem naturae vocabulum pandunt, quia mares nullos posse inter has alites inveniri, rationes memorant physicae, perque speciem apis mella conficientis, indicant regem, moderatori cum iucunditate aculeos quoque innasci debere his rerum insignibus<a class="footnoteLink" href="#note_LCL300_322_3" id="target_note_LCL300_322_3"><sup>3</sup></a> ostendentes. Et similia plurima.</p>
<p>12. Et quia sufflantes adulatores ex more Constantium id sine modo strepebant, quod cum Octavianus Augustus obeliscos duos ab Heliupolitana civitate transtulisset Aegyptia, quorum unus in Circo Maximo alter in Campo locatus est Martio, hunc recens advectum, difficultate magnitudinis territus, nec contrectare ausus est nec movere, discant qui ignorant, veterem principem translatis aliquibus hunc intactum ideo praeterisse, quod Deo Soli speciali munere dedicatus, fixusque intra ambitiosi templi delubra, quae contingi non poterant, tamquam apex omnium eminebat.</p>
<p>13. Verum Constantinus id parvi ducens, avulsam hanc molem sedibus suis, nihilque committere in religionem





</p></section><notes><section class="footnotes"><ul><li class="note" id="note_LCL300_322_1"><a class="footnoteCrossrefLink" href="#target_note_LCL300_322_1" title="Click to highlight in text"><sup class="lineRef">1</sup><span class="italic">scientiam</span>, Eyssen.; <span class="italic">scientia in</span>, V.</a></li><script type="text/javascript">document.getElementById('note_LCL300_322_1').style.display = "none";</script><li class="note" id="note_LCL300_322_2"><a class="footnoteCrossrefLink" href="#target_note_LCL300_322_2" title="Click to highlight in text"><sup class="lineRef">2</sup><span class="italic">duobus exemplis monstrari sufficiet</span>, Novák (<span class="italic">d.e. expediam</span>, Schneider); lac. indicated by Clark; <span class="italic">exemplum</span> without lac., V.</a></li><script type="text/javascript">document.getElementById('note_LCL300_322_2').style.display = "none";</script><li class="note" id="note_LCL300_322_3"><a class="footnoteCrossrefLink" href="#target_note_LCL300_322_3" title="Click to highlight in text"><sup class="lineRef">3</sup><span class="italic">rerum insignibus</span>, Novák; <span class="italic">signibus</span> (<span class="italic">signis</span>, V<sup>3</sup>), V.</a></li><script type="text/javascript">document.getElementById('note_LCL300_322_3').style.display = "none";</script></ul></section></notes></section>