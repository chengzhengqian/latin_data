<section class="div1 language" lang="la"><header><hgroup><h1>Constantius et Gallus</h1></hgroup></header><section class="div2">
<p>23. Et quoniam apud eos, ut in capite mundi, morborum acerbitates celsius dominantur, ad quos vel sedandos omnis professio medendi torpescit, excogitatum est adminiculum sospitale, nequi amicum perferentem similia videat, additumque est cautioribus<a class="footnoteLink" href="#note_LCL300_50_1" id="target_note_LCL300_50_1"><sup>1</sup></a> paucis remedium aliud satis validum, ut<a class="footnoteLink" href="#note_LCL300_50_2" id="target_note_LCL300_50_2"><sup>2</sup></a> famulos percontatum missos quem ad modum valeant noti hac<a class="footnoteLink" href="#note_LCL300_50_3" id="target_note_LCL300_50_3"><sup>3</sup></a> aegritudine colligati, non ante recipiant domum, quam lavacro purgaverint corpus. Ita etiam alienis oculis visa metuitur Iabes.</p>
<p>24. Sed tamen haec cum ita tutius observentur, quidam vigore artuum imminuto, rogati ad nuptias, ubi aurum dextris manibus cavatis offertur, impigre vel usque Spoletium pergunt. Haec nobilium sunt<a class="footnoteLink" href="#note_LCL300_50_4" id="target_note_LCL300_50_4"><sup>4</sup></a> instituta.</p>
<p>25. Ex turba vero imae sortis et paupertinae, in tabernis aliqui pernoctant vinariis, non nulli sub velabris<a class="footnoteLink" href="#note_LCL300_50_5" id="target_note_LCL300_50_5"><sup>5</sup></a> umbraculorum theatralium latent, quae, Campanam imitatus lasciviam, Catulus in aedilitate sua suspendit omnium primus; aut pugnaciter aleis certant, turpi sono fragosis naribus introrsum reducto spiritu concrepantes; aut quod est studiorum omnium maximum ab ortu lucis ad vesperam sole fatiscunt vel pluviis, per minutias<a class="footnoteLink" href="#note_LCL300_50_6" id="target_note_LCL300_50_6"><sup>6</sup></a> aurigarum








</p></section><notes><section class="footnotes"><ul><li class="note" id="note_LCL300_50_1"><a class="footnoteCrossrefLink" href="#target_note_LCL300_50_1" title="Click to highlight in text"><sup class="lineRef">1</sup><span class="italic">cautioribus</span>, Bentley, <span class="italic">cautionibus</span>, V.</a></li><script type="text/javascript">document.getElementById('note_LCL300_50_1').style.display = "none";</script><li class="note" id="note_LCL300_50_2"><a class="footnoteCrossrefLink" href="#target_note_LCL300_50_2" title="Click to highlight in text"><sup class="lineRef">2</sup><span class="italic">ut</span>, added by Lind.; V omits.</a></li><script type="text/javascript">document.getElementById('note_LCL300_50_2').style.display = "none";</script><li class="note" id="note_LCL300_50_3"><a class="footnoteCrossrefLink" href="#target_note_LCL300_50_3" title="Click to highlight in text"><sup class="lineRef">3</sup><span class="italic">noti hac</span>, G; <span class="italic">non hac</span>, EB; <span class="italic">non haec</span>, V.</a></li><script type="text/javascript">document.getElementById('note_LCL300_50_3').style.display = "none";</script><li class="note" id="note_LCL300_50_4"><a class="footnoteCrossrefLink" href="#target_note_LCL300_50_4" title="Click to highlight in text"><sup class="lineRef">4</sup><span class="italic">sunt</span>, Kiessling; <span class="italic">est</span>, V.</a></li><script type="text/javascript">document.getElementById('note_LCL300_50_4').style.display = "none";</script><li class="note" id="note_LCL300_50_5"><a class="footnoteCrossrefLink" href="#target_note_LCL300_50_5" title="Click to highlight in text"><sup class="lineRef">5</sup><span class="italic">nonnulli sub velabris (nonnulli</span>, G; <span class="italic">uelariis</span>, Gardt.), Her.; 
<img alt="[u-special character]ariis" class="glyph" src="/view/LCL300/figures/LCL300-p50-g1.png"/>
<span class="italic"> non nullis velabris</span>, V.</a></li><script type="text/javascript">document.getElementById('note_LCL300_50_5').style.display = "none";</script><li class="note" id="note_LCL300_50_6"><a class="footnoteCrossrefLink" href="#target_note_LCL300_50_6" title="Click to highlight in text"><sup class="lineRef">6</sup><span class="italic">per minutias</span>, Lind.; <span class="italic">perminuas</span>, V.</a></li><script type="text/javascript">document.getElementById('note_LCL300_50_6').style.display = "none";</script></ul></section></notes></section>