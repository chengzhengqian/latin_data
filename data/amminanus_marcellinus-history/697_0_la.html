<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

animi antistaret, visus est aliis excellere Theodorus, secundum inter notarios adeptus iam gradum. Et erat re vera ita ut opinati sunt. Namque antiquitus claro genere in Galliis natus, et liberaliter educatus a primis pueritiae rudimentis, modestia prudentia humanitate gratia litteris ornatissimus, semper officio locoque, quem retinebat, superior videbatur, altis humilibusque iuxta acceptus. Solusque paene omnium erat, cuius linguam non infrenem, sed dispicientem quae loqueretur, nullius claudebat periculi metus.</p>
<p>9. His addebat idem<a class="footnoteLink" href="#note_LCL331_192_1" id="target_note_LCL331_192_1"><sup>1</sup></a> Fidustius, excarnificatus iam ad interitum, omnia quae prae-dixit, se indicante Theodorum per Euserium didicisse, virum praestabilem<a class="footnoteLink" href="#note_LCL331_192_2" id="target_note_LCL331_192_2"><sup>2</sup></a> scientia litterarum, abundeque honoratum: Asiam quippe paulo ante rexerat pro praefectis.</p>
<p>10. Quo in custodia condito, gestorumque volumine imperatori recitato de more, prodigiosa feritas in modum ardentissimae facis fusius vagabatur, elata turpi adulatione multorum, maximeque omnium praefecti praetorio tunc Modesti.</p>
<p>11. Qui dum formidine successoris agitaretur in dies, obumbratis blanditiarum concinnitatibus, cavillando Valentem, subrusticum hominem, sibi varie commulcebat, horridula eius verba et rudia





</p></section><notes><section class="footnotes"><ul><li class="note" id="note_LCL331_192_1"><a class="footnoteCrossrefLink" href="#target_note_LCL331_192_1" title="Click to highlight in text"><sup class="lineRef">1</sup><span class="italic">idem</span>, V; <span class="italic">fidem</span>, Clark.</a></li><script type="text/javascript">document.getElementById('note_LCL331_192_1').style.display = "none";</script><li class="note" id="note_LCL331_192_2"><a class="footnoteCrossrefLink" href="#target_note_LCL331_192_2" title="Click to highlight in text"><sup class="lineRef">2</sup><span class="italic">praestabilem</span>, Corn.;
<span class="italic">praestabili</span>, V.</a></li><script type="text/javascript">document.getElementById('note_LCL331_192_2').style.display = "none";</script></ul></section></notes></section>