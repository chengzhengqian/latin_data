<section class="div1 language" lang="la"><header><hgroup><h1>Valentinianus Et Valens</h1></hgroup></header><section class="div2">
<h3><span class="bold">7.</span> <span class="italic">Procopius Thracias sine sanguine in suam potestatem redigit, et equites peditesque per Thraciam iter facientes, promissis in verba sua adigit, necnon Iovios et Victores, a Valente adversus se missos, sibi oratione iungit.</span></h3>
<p>1. Igitur cuppediarum vilium mercatores, et qui intra regiam apparebant, aut apparere<a class="footnoteLink" href="#note_LCL315_612_1" id="target_note_LCL315_612_1"><sup>1</sup></a> desierant, quique coetu militarium nexi, ad pacatiora iam vitae discesserant, in insoliti casus ambigua, partim inviti, alii volentes, adsciscebantur, non nulli omnia tutiora praesentibus rati, e civitate occulte dilapsi, imperatoris castra petivere, itineribus festinatis.</p>
<p>2. Hos omnes Sophronias vivacissimo cursu praegressus
(tunc notarius) praefectus postea Constantinopoleos,
Valentem a Caesarea Cappadocum iam profecturum,
ut vaporatis aestibus Ciliciae iam lenitis, ad Antiochiae percurreret sedes, textu narrato gestorum, spe dubia (ut in talibus) percitum et stupentem, avertit Galatiam, res adhuc trepidas arrepturum.</p>
<p>3. Qui dum itineribus properat magnis, attentissima
cura Procopius in dies agitabatur et<a class="footnoteLink" href="#note_LCL315_612_2" id="target_note_LCL315_612_2"><sup>2</sup></a> noctes, subditivos quosdam ostentans, qui astutia confidenti,


</p></section><notes><section class="footnotes"><ul><li class="note" id="note_LCL315_612_1"><a class="footnoteCrossrefLink" href="#target_note_LCL315_612_1" title="Click to highlight in text"><sup class="lineRef">1</sup><span class="italic">apparere</span>, suggested by Gardt.; <span class="italic">parere</span>, V.</a></li><script type="text/javascript">document.getElementById('note_LCL315_612_1').style.display = "none";</script><li class="note" id="note_LCL315_612_2"><a class="footnoteCrossrefLink" href="#target_note_LCL315_612_2" title="Click to highlight in text"><sup class="lineRef">2</sup><span class="italic">agitabatur
et</span>, GÃ¼nther; <span class="italic">agitabat et</span>, Val.; <span class="italic">agitabat noctes</span>, V.</a></li><script type="text/javascript">document.getElementById('note_LCL315_612_2').style.display = "none";</script></ul></section></notes></section>