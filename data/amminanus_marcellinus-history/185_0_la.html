<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

velocibus equis et morigeris, trahentesque singulos, interdum et binos, uti permutatio vires foveat iumentorum, vigorque otio integretur alterno.</p>
<p>4. Aequinoctio itaque temporis verni confecto, imperator coacta militum valida manu, ductu laetioris fortunae profectus, cum ad locum aptissimum pervenisset, flumen Histrum exundantem<a class="footnoteLink" href="#note_LCL300_370_1" id="target_note_LCL300_370_1"><sup>1</sup></a> pruinarum iam resoluta congerie, super navium foros ponte contexto transgressus, populandis barbarorum incubuit terris. Qui itinere festinato praeventi, catervasque bellatoris exercitus iugulis suis imminere cernentes, quem nondum per anni tempus colligi posse rebantur, nec spirare ausi nec stare, sed vitantes exitium insperatum, semet omnes effuderunt in fugam.</p>
<p>5. Stratisque plurimis, quorum gressus vinxerat timor, si<a class="footnoteLink" href="#note_LCL300_370_2" id="target_note_LCL300_370_2"><sup>2</sup></a> quos exemit celeritas morti, inter latebrosas convalles montium occultati, videbant patriam ferro pereuntem, quam vindicassent profecto, si vigore quo discesserant restitissent.</p>
<p>6. Gerebantur haec in ea parte Sarmatiae, quae secundam prospectat Pannoniam, parique fortitudine circa<a class="footnoteLink" href="#note_LCL300_370_3" id="target_note_LCL300_370_3"><sup>3</sup></a> Valeriam opes barbaras urendo rapiendoque occurrentia militaris turbo vastabat.</p>
<p>7. Cuius cladis immensitate permoti, posthabito latendi consilio, Sarmatae petendae specie pacis, agmine tripertito agentes, securius</p>
</section><notes><section class="footnotes"><ul><li class="note" id="note_LCL300_370_1"><a class="footnoteCrossrefLink" href="#target_note_LCL300_370_1" title="Click to highlight in text"><sup class="lineRef">1</sup><span class="italic">exundans</span> (with comma), Nov√°k, c.c.; <span class="italic">exundantem</span>, V.</a></li><script type="text/javascript">document.getElementById('note_LCL300_370_1').style.display = "none";</script><li class="note" id="note_LCL300_370_2"><a class="footnoteCrossrefLink" href="#target_note_LCL300_370_2" title="Click to highlight in text"><sup class="lineRef">2</sup><span class="italic">si</span>, Mommsen; <span class="italic">hi</span>, E<sup>2</sup> A; <span class="italic">ii</span>, BG; <span class="italic">his</span>, V.</a></li><script type="text/javascript">document.getElementById('note_LCL300_370_2').style.display = "none";</script><li class="note" id="note_LCL300_370_3"><a class="footnoteCrossrefLink" href="#target_note_LCL300_370_3" title="Click to highlight in text"><sup class="lineRef">3</sup><span class="italic">circa</span>, W<sup>2</sup> HTE, Val.; <span class="italic">contra</span>, DG; <figure id="fig_LCL300.370.1">
<a class="imageLink" href="/view/LCL300/figures/LCL300-p370-f1.png" target="_blank" title="special character"><img alt="special character" src="/view/LCL300/figures/LCL300-p370-f1.png"/></a>
</figure>, V.</a></li><script type="text/javascript">document.getElementById('note_LCL300_370_3').style.display = "none";</script></ul></section></notes></section>