<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

obruti, cum superesse possent siqui iuvissent, auxiliorum inopia necabantur; alii lignorum exstantium acuminibus fixi pendebant.</p>
<p>6. Uno ictu caesi complures, paulo ante homines tunc promiscae strages cadaverum cernebantur. Quosdam domorum inclinata fastigia intrinsecus servabant<a class="footnoteLink" href="#note_LCL300_344_1" id="target_note_LCL300_344_1"><sup>1</sup></a> intactos, angore et inedia consumendos. Inter quos Aristaenetus affectatam recens dioecensin curans vicaria potestate, quam Constantius ad honorem uxoris Eusebiae, Pietatis cognominarat, animam hoc casu cruciatam diutius exhalavit.</p>
<p>7. Alii subita magnitudine ruinae oppressi, eisdem adhuc molibus conteguntur. Collisis quidam capitibus, vel umeris praesectis aut cruribus, inter vitae mortisque confinia, aliorum adiumenta paria perferentium implorantes, cum obtestatione magna deserebantur.</p>
<p>8. Et superesse potuit aedium sacrarum et privatarum, hominumque pars maior, ni palantes abrupti flammarum ardores per quinque dies et noctes, quicquid consumi poterat exussissent.</p>
<p>9. Adesse tempus existimo, pauca dicere quae de terrae pulsibus coniectura veteres collegerunt. Ad ipsius enim veritatis arcana, non modo haec nostra vulgaris inscitia, sed ne sempiterna quidem lucubrationibus longis nondum exhausta, physicorum iurgia penetrarunt.</p>
<p>10. Unde et in ritualibus et pontificio<a class="footnoteLink" href="#note_LCL300_344_2" id="target_note_LCL300_344_2"><sup>2</sup></a> sacerdotio obtemperantibus libris super auctore




</p></section><notes><section class="footnotes"><ul><li class="note" id="note_LCL300_344_1"><a class="footnoteCrossrefLink" href="#target_note_LCL300_344_1" title="Click to highlight in text"><sup class="lineRef">1</sup><span class="italic">seruabant</span>, N. Bentley, Novák; <span class="italic">serabant</span>, E, Haupt; <span class="italic">sepiebant</span>, R. Unger; <span class="italic">serebant</span>, V.</a></li><script type="text/javascript">document.getElementById('note_LCL300_344_1').style.display = "none";</script><li class="note" id="note_LCL300_344_2"><a class="footnoteCrossrefLink" href="#target_note_LCL300_344_2" title="Click to highlight in text"><sup class="lineRef">2</sup><span class="italic">pontificio . . . dicitur</span>, Novák (lac. suspected by Clark); <span class="italic">pontificiis</span> (without lac.) <span class="italic">obtemperantur optemperantibus observantibus sacerdotiis</span>, V.</a></li><script type="text/javascript">document.getElementById('note_LCL300_344_2').style.display = "none";</script></ul></section></notes></section>