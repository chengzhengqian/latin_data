<section class="div1 language" lang="la"><header><hgroup><h1>XVIII</h1></hgroup></header><section class="div2"><p class="noindent">

dominium Orientis affectare totius. His ob perplexitatem nimiam aegerrime lectis, consilium suscipitur prudens.</p>
<p>20. Erat eo tempore satrapa Corduenae, quae obtemperabat potestati Persarum, Iovinianus nomine appellatus in solo Romano,<a class="footnoteLink" href="#note_LCL300_446_1" id="target_note_LCL300_446_1"><sup>1</sup></a> adulescens nobiscum occulte sentiens ea gratia, quod obsidatus sorte in Syriis detentus, et dulcedine liberalium studiorum illectus, remeare ad nostra ardenti desiderio gestiebat.</p>
<p>21. Ad hunc missus ego cum centurione quodam fidissimo, exploratius noscendi gratia quae gerebantur, per avios montes angustiasque praecipites veni. Visusque et agnitus, comiterque susceptus, causam praesentiae meae uni illi confessus, adiuncto taciturno aliquo locorum perito, mittor ad praecelsas rupes exinde longe distantes, unde nisi oculorum deficeret acies, ad quinquagesimum usque lapidem, quodvis etiam minutissimum apparebat.</p>
<p>22. Ibi morati integrum biduum, cum sol tertius affulsisset, cernebamus terrarum omnes ambitus subiectos, quos ὁρίζοντας appellamus, agminibus oppletos innumeris, et antegressum regem vestis claritudine rutilantem. Quem iuxta laevus incedebat Grumbates, Chionitarum rex nervositate<a class="footnoteLink" href="#note_LCL300_446_2" id="target_note_LCL300_446_2"><sup>2</sup></a>
</p></section><notes><section class="footnotes"><ul><li class="note" id="note_LCL300_446_1"><a class="footnoteCrossrefLink" href="#target_note_LCL300_446_1" title="Click to highlight in text"><sup class="lineRef">1</sup><span class="italic">Romano, adulescens</span>, Mommsen; lac. after <span class="italic">R.</span> Cornelissen, or <span class="italic">educatus</span> for <span class="italic">adulescens.</span></a></li><script type="text/javascript">document.getElementById('note_LCL300_446_1').style.display = "none";</script><li class="note" id="note_LCL300_446_2"><a class="footnoteCrossrefLink" href="#target_note_LCL300_446_2" title="Click to highlight in text"><sup class="lineRef">2</sup><span class="italic">neruositate</span>, Pet.; <span class="italic">uenustate</span>, Her.; <span class="italic">nobilitate</span>, Mommsen; <span class="italic">nobis aetate</span>, V.</a></li><script type="text/javascript">document.getElementById('note_LCL300_446_2').style.display = "none";</script></ul></section></notes></section>