<section class="div1 language" lang="la"><header><hgroup><h1>Valens Gratianus Valentinianus II</h1></hgroup></header><section class="div2"><p class="noindent">

carpenta cernuntur, quae<a class="footnoteLink" href="#note_LCL331_468_1" id="target_note_LCL331_468_1"><sup>1</sup></a> ad speciem rotunditatis
detornatae digesta<a class="footnoteLink" href="#note_LCL331_468_2" id="target_note_LCL331_468_2"><sup>2</sup></a> exploratorum relatione affirmabantur. Atque (ut mos est) ululante barbara plebe ferum et triste, Romani duces aciem instruxere,<a class="footnoteLink" href="#note_LCL331_468_3" id="target_note_LCL331_468_3"><sup>3</sup></a>
et anteposito dextro cornu equitum primo, peditatus pars maxima subsidebat.</p>
<p>12. Cornu autem
equitum laevum, disiectis adhuc per itinera plurimis, summa difficultate conductum, properabat passibus citis. Dumque idem cornu, nullo etiam tum interturbante, extenditur, horrendo fragore, sibilantibus
armis, pulsuque minaci scutorum, territi barbari,
quoniam pars eorum cum Alatheo et Saphrace, procul agens et accita, nondum venerat, oraturos<a class="footnoteLink" href="#note_LCL331_468_4" id="target_note_LCL331_468_4"><sup>4</sup></a> pacem misere legatos.</p>
<p>13. Eorum dum vilitatem despicit imperator, ut firma fierent paciscenda, optimates poscens idoneos mitti, illi de industria cunctabantur,
ut inter fallaces indutias equites sui redirent, quos affore iam sperabant: et miles fervore calefactus
aestivo, siccis faucibus commarceret, relucente amplitudine camporum incendiis, quos lignis nutrimentisque aridis subditis, ut hoc fieret idem, hostes urebant. Cui malo aliud quoque accedebat exitiale, quod homines et iumenta cruciabat inedia gravis.</p>
<p>14. Inter quae Fritigernus, callidus futuri coniector, Martemque pertimescens ancipitem, velut









</p></section><notes><section class="footnotes"><ul><li class="note" id="note_LCL331_468_1"><a class="footnoteCrossrefLink" href="#target_note_LCL331_468_1" title="Click to highlight in text"><sup class="lineRef">1</sup><span class="italic">quae,</span> add. Lind.; rest. by Pet. from <span class="italic">digestaque</span> (V, see note 2).</a></li><script type="text/javascript">document.getElementById('note_LCL331_468_1').style.display = "none";</script><li class="note" id="note_LCL331_468_2"><a class="footnoteCrossrefLink" href="#target_note_LCL331_468_2" title="Click to highlight in text"><sup class="lineRef">2</sup><span class="italic">digesta,</span> Pet.; for V see note 1.</a></li><script type="text/javascript">document.getElementById('note_LCL331_468_2').style.display = "none";</script><li class="note" id="note_LCL331_468_3"><a class="footnoteCrossrefLink" href="#target_note_LCL331_468_3" title="Click to highlight in text"><sup class="lineRef">3</sup><span class="italic">instruxere,</span> Nov√°k; <span class="italic">struxere,</span> EA; <span class="italic">struxire,</span> V.</a></li><script type="text/javascript">document.getElementById('note_LCL331_468_3').style.display = "none";</script><li class="note" id="note_LCL331_468_4"><a class="footnoteCrossrefLink" href="#target_note_LCL331_468_4" title="Click to highlight in text"><sup class="lineRef">4</sup><span class="italic">uenerat oraturos,</span> Val. (<span class="italic">oraturos,</span> W<sup>2</sup>); <span class="italic">foederato raturas,</span> V.</a></li><script type="text/javascript">document.getElementById('note_LCL331_468_4').style.display = "none";</script></ul></section></notes></section>