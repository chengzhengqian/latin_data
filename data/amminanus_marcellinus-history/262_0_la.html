<section class="div1 language" lang="la"><header><hgroup><h1>XVIII</h1></hgroup></header><section class="div2"><p class="noindent">

quae eis anno praeterito utiliter sunt destinata, ne (ut sunt versabiles) aliquid molirentur inicum,<a class="footnoteLink" href="#note_LCL300_524_1" id="target_note_LCL300_524_1"><sup>1</sup></a> regiones confines limitibus occupasse, vagarique licentius genuino more (ni pellerentur,) omnia turbaturos.</p>
<p>2. Quae superbius incitanda prope diem imperator dilato negotio credens, coacta undique multitudine militis ad bella promptissimi, nec dum adulto vere ad procinctum egressus est gemina consideratione alacrior, quod expletus praedarum opimitate exercitus, aestate nuper emensa, similium spe fidenter in effectus animabitur prosperos, quodque Anatolio regente tunc per Illyricum praefecturam, necessaria cuncta, vel ante tempus coacta, sine ullius dispendiis affluebant.</p>
<p>3. Nec enim dispositionibus umquam alterius praefecturae (ut inter omnes constat) ad praesens Arctoae provinciae bonis omnibus floruerunt, correctione titubantium benevola et sollerti, vehiculariae rei iacturis ingentibus, quae clausere domos innumeras, et censuali professione speciosa fiducia relevatae; indemnesque deinde et innoxii earum incolae partium, querellarum sopitis materiis viverent, ni postea exquisitorum detestanda nomina titulorum, per offerentes suscipientesque criminose in maius exaggerata, his propugnare sibi nitentibus potestates, illis attenuatis



</p></section><notes><section class="footnotes"><ul><li class="note" id="note_LCL300_524_1"><a class="footnoteCrossrefLink" href="#target_note_LCL300_524_1" title="Click to highlight in text"><sup class="lineRef">1</sup><span class="italic">inicum</span> Haupt; <span class="italic">incon</span>, V<sup>1</sup>; <span class="italic">incum</span>, V<sup>2</sup>.</a></li><script type="text/javascript">document.getElementById('note_LCL300_524_1').style.display = "none";</script></ul></section></notes></section>