<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2">
<p>iunxit aeternis. Evectus sum longius; sed remeabo tandem ad coepta.</p>
<h3>13. <span class="italic">De Musaniano praefecto praetorio per Orientem.</span></h3>
<p>1. Domitiano crudeli morte consumpto, Musonianus eius sucessor orientem praetoriani regebat potestate praefecti, facundia sermonis utriusque clarus. Unde sublimius quam sperabatur eluxit.</p>
<p>2. Constantinus enim cum limatius superstitionum quaereret sectas, Manichaeorum et similium, nec interpres inveniretur idoneus, hunc sibi commendatum ut sufficientem elegit; quem, officio functum perite, Musonianum voluit appellari, ante Strategium dictitatum, et ex eo percursis honorum gradibus multis, ascendit ad praefecturam, prudens alia tolerabilisque provinciis, et mitis et blandus, sed ex qualibet occasione, maximeque ex controversis litibus (quod nefandum est) et in totum<a class="footnoteLink" href="#note_LCL300_198_1" id="target_note_LCL300_198_1"><sup>1</sup></a> lucrandi aviditate sordescens, ut inter alia multa, evidenter apparuit in quaestionibus agitatis super morte Theophili Syriae consularis, proditione Caesaris Galli, impetu plebis promiscuae discerpti, ubi damnatis pauperibus, quos cum haec agerentur, peregre fuisse constabat, auctores diri facinoris exutis patrimoniis absoluti sunt divites.</p>
</section><notes><section class="footnotes"><ul><li class="note" id="note_LCL300_198_1"><a class="footnoteCrossrefLink" href="#target_note_LCL300_198_1" title="Click to highlight in text"><sup class="lineRef">1</sup><span class="italic">in totum</span>, V; <span class="italic">inlotum</span>, Her.</a></li><script type="text/javascript">document.getElementById('note_LCL300_198_1').style.display = "none";</script></ul></section></notes></section>