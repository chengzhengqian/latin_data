<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

Charax, Apamia, Artacana et Hecatompylos a cuius finibus per Caspai litora ad usque portarum angustias stadia quadraginta numerantur et mille.</p>
<p>44. Feri sunt<a class="footnoteLink" href="#note_LCL315_374_1" id="target_note_LCL315_374_1"><sup>1</sup></a> illic habitatores pagorum omnium atque pugnaces, eosque ita certamina iuvant et bella, ut iudicetur inter alios omnes beatus, qui in proelio profuderit animam. Excedentes enim e vita morte fortuita conviciis insectantur ut degeneres et ignavos.</p>
<p>45. Quibus ab orientali australique plaga Arabes beati conterminant, ideo sic appellati quod frugibus iuxta et fetibus et palmite odorumque suavitate multiplici sunt locupletes, magnaeque eorum partes mare rubrum a latere dextro contingunt, laeva Persico mari collimitant, elementi utriusque potiri bonis omnibus<a class="footnoteLink" href="#note_LCL315_374_2" id="target_note_LCL315_374_2"><sup>2</sup></a> assueti.</p>
<p>46. Ubi et stationes et portus tranquilli sunt plures, et emporia densa, et diversoria regum ambitiosa nimium et decora, aquarumque suapte natura calentium saluberrimi fontes et rivorum fluminumque multitudo perspicua, sospitalisque temperies caeli, ut recte spectantibus nihil eis videatur ad felicitatem deesse supremam.</p>
<p>47. Ac licet abundet urbibus mediterraneis atque maritimis, campisque copiosis et vallibus, has tamen civitates habet eximias: Geapolim et Nascon et




</p></section><notes><section class="footnotes"><ul><li class="note" id="note_LCL315_374_1"><a class="footnoteCrossrefLink" href="#target_note_LCL315_374_1" title="Click to highlight in text"><sup class="lineRef">1</sup><span class="italic">feri sunt,</span> tr. by Her.; <span class="italic">sunt fere,</span> MV (repeating <span class="italic">sunt</span> after <span class="italic">habitatores;</span> del V<sup>2</sup>).</a></li><script type="text/javascript">document.getElementById('note_LCL315_374_1').style.display = "none";</script><li class="note" id="note_LCL315_374_2"><a class="footnoteCrossrefLink" href="#target_note_LCL315_374_2" title="Click to highlight in text"><sup class="lineRef">2</sup><span class="italic">omnibus,</span> frag. M ends with this word.</a></li><script type="text/javascript">document.getElementById('note_LCL315_374_2').style.display = "none";</script></ul></section></notes></section>