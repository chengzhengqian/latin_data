<section class="div1 language" lang="la"><header><hgroup><h1>XVIII</h1></hgroup></header><section class="div2"><p class="noindent">

tresque dies Amidam multitudine circumsedisset armorum, triginta milia perdidit bellatorum, quae paulo postea per Discenen tribunum et notarium numerata sunt, hac discretione facilius, quod nostrorum cadavera mox caesorum fatiscunt ac<a class="footnoteLink" href="#note_LCL300_520_1" id="target_note_LCL300_520_1"><sup>1</sup></a> diffluunt,<a class="footnoteLink" href="#note_LCL300_520_2" id="target_note_LCL300_520_2"><sup>2</sup></a> adeo ut nullius mortui facies post quatriduum agnoscatur, interfectorum vero Persarum inarescunt in modum stipitum corpora, ut nec liquentibus membris, nec sanie perfusa, madescant, quod vita parcior facit, et ubi nascuntur exustae caloribus terrae.</p>
<h3>10. <span class="italic">Plebs Romana inopiam frumenti metuens, seditiones movet.</span></h3>
<p>1. Dum haec per varios turbines in Orientis extimo festinantur, difficultatem adventantis inopiae frumentorum urbs verebatur aeterna, vique minacissimae plebis, famem ultimum malorum omnium exspectantis, subinde Tertullus vexabatur, ea tempestate praefectus, irrationabiliter plane; nec enim per eum steterat quo minus tempore congruo alimenta navibus veherentur, quas maris casus asperiores solitis ventorumque procellae reflantium, delatas in proximos sinus, introire portum Augusti discriminum magnitudine perterrebant.</p>
<p>2. Quocirca idem saepe praefectus seditionibus agitatus,




</p></section><notes><section class="footnotes"><ul><li class="note" id="note_LCL300_520_1"><a class="footnoteCrossrefLink" href="#target_note_LCL300_520_1" title="Click to highlight in text"><sup class="lineRef">1</sup><span class="italic">ac</span>, Kellerbauer; <span class="italic">et</span>, EBG; V, see note 2.</a></li><script type="text/javascript">document.getElementById('note_LCL300_520_1').style.display = "none";</script><li class="note" id="note_LCL300_520_2"><a class="footnoteCrossrefLink" href="#target_note_LCL300_520_2" title="Click to highlight in text"><sup class="lineRef">2</sup><span class="italic">diffluunt</span>, C. F. W. MÃ¼ller; <span class="italic">fatiscunctaede fluunt</span> (<span class="italic">nc</span> from <span class="italic">m</span>, V<sup>2</sup>), V.</a></li><script type="text/javascript">document.getElementById('note_LCL300_520_2').style.display = "none";</script></ul></section></notes></section>