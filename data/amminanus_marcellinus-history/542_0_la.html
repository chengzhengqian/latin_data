<section class="div1 language" lang="la"><header><hgroup><h1>Jolianus</h1></hgroup></header><section class="div2"><p class="noindent">

insignium numerorum tribuni, ex parte vero diversa, Bineses e numero nobilium optimatum, tresque alii satrapae non obscuri.</p>
<p>14. Foederata itaque pace annorum triginta, eaque iuris iurandi religionibus consecrata, reversi itineribus aliis, quoniam loca contigua flumini ut confragosa vitabantur et aspera, potus inopia premebamur et cibi.</p>
<h3><span class="bold">8.</span> <span class="italic">Romani fluvio Tigri transito, post diuturnam et maximam cibariorum inopiam fortiter toleratam, tandem in Mesopotamiam perveniunt. Iovianus A. res Illyrici atque Galliarum utcumque ordinat.</span></h3>
<p>1. Et pax specie humanitatis indulta, in perniciem
est versa multorum, qui fame ad usque spiritum lacerati postremum, ideoque latenter progressi, aut imperitia nandi gurgite fluminis sorbebantur,<a class="footnoteLink" href="#note_LCL315_536_1" id="target_note_LCL315_536_1"><sup>1</sup></a> aut si undarum vi superata venirent ad ripas, rapti a Saracenis vel Persis, quos (ut diximus paulo ante), exturbavere Germani, caedebantur
ut pecora, vel longius amendati sunt venundandi.</p>
<p>2. Ubi vero transeundi amnis aperte signum dedere, bucinae concrepantes, immane quo quantoque
ardore, temere rapiendo momenta periculorum, semet quisque reliquis omnibus anteponens, vitare multa et terribilia festinabat, et pars ratibus<a class="footnoteLink" href="#note_LCL315_536_2" id="target_note_LCL315_536_2"><sup>2</sup></a>
</p></section><notes><section class="footnotes"><ul><li class="note" id="note_LCL315_536_1"><a class="footnoteCrossrefLink" href="#target_note_LCL315_536_1" title="Click to highlight in text"><sup class="lineRef">1</sup><span class="italic">sorbebantur</span>, Nov√°k, c.c. (cf. xviii. <span class="bold">7</span>, 5); <span class="italic">absorbebantur</span>, EAG; <span class="italic">adorbibantur</span>, V.</a></li><script type="text/javascript">document.getElementById('note_LCL315_536_1').style.display = "none";</script><li class="note" id="note_LCL315_536_2"><a class="footnoteCrossrefLink" href="#target_note_LCL315_536_2" title="Click to highlight in text"><sup class="lineRef">2</sup><span class="italic">ratibus</span>, Pet.; <span class="italic">e ratibus</span>, Her.; <span class="italic">pas cratibus</span>, V.</a></li><script type="text/javascript">document.getElementById('note_LCL315_536_2').style.display = "none";</script></ul></section></notes></section>