<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

quo cum poenis non sufficerent membra, vivo exusto, ipse quoque Alypius post multationem bonorum exsulare praeceptus, filium miserabiliter ductum ad mortem casu quodam prospero revocatum excepit.</p>
<h3><span class="bold">2</span>. <span class="italic">Multi in Oriente veneficiorum et aliorum criminum rei delati, damnatique, pars iure, pars inuria iugulantur.</span></h3>
<p>1. Per id omne tempus, Palladius ille, coagulum omnium aerumnarum, quem captum a Fortunatiano docuimus primum, ipsa sortis infimitate ad omnia praeceps, clades alias super alias cumulando, lacrimis universa perfuderat luctuosis.</p>
<p>2. Nanctus enim copiam nominandi, sine fortunarum distantia, quos voluisset, ut artibus interdictis imbutos, ita ut ferarum occulta vestigia doctus observare venator, multos intra casses lugubres includebat, quosdam veneficiorum notitia pollutos, alios ut appetitoribus imminuendae conscios maiestatis.</p>
<p>3. Et ne vel coniugibus maritorum vacaret miserias flere, immittebantur confestim qui signatis domibus inter scrutinia suppellectilis patris<a class="footnoteLink" href="#note_LCL331_214_1" id="target_note_LCL331_214_1"><sup>1</sup></a> addicti, incantamenta




</p></section><notes><section class="footnotes"><ul><li class="note" id="note_LCL331_214_1"><a class="footnoteCrossrefLink" href="#target_note_LCL331_214_1" title="Click to highlight in text"><sup class="lineRef">1</sup><span class="italic">patris</span>, V, restored by Pet.; <span class="italic">poenis</span>, G.</a></li><script type="text/javascript">document.getElementById('note_LCL331_214_1').style.display = "none";</script></ul></section></notes></section>