<section class="div1 language" lang="la"><header><hgroup><h1>Valentinianus</h1></hgroup></header><section class="div2"><p class="noindent">

Hilarinum aurigam convictum atque confessum, vixdum pubescentem filium suum venefico tradidisse,
docendum secretiora quaedam legibus interdicta,
ut nullo conscio adminiculis iuvaretur internis,
capitali animadversione damnavit. Qui laxius retinente carnifice, subito lapsus, confugit ad ritus Christiani sacrarium, abstractusque exinde ilico, abscisa cervice consumptus est.</p>
<p>4. Verum haec similiaque tum etiam ut coercenda, mox cavebantur, et nulli vel admodum pauci, in his versati flagitiis, vigori publico insultarunt, sed tempore secuto longaeva impunitas nutrivit immania, usque eo grassante licentia, ut imitatus Hilarinum quidam senator, servumque suum modo non per syngrapham arcanis piacularibus inducendum, commisisse
doctori malarum artium confutatus, supplicium
redimeret, opima mercede, ut crebrior fama vulgarat.</p>
<p>5. Isque ipse, hoc genere quo iactatum<a class="footnoteLink" href="#note_LCL315_582_1" id="target_note_LCL315_582_1"><sup>1</sup></a> est, absolutus, cum vitae pudere deberet et culpae, non abolendae incubuit maculae, sed tamquam inter multos probrosos, solus vacuus ab omni delicto, equo<a class="footnoteLink" href="#note_LCL315_582_2" id="target_note_LCL315_582_2"><sup>2</sup></a> phalerato insidens, discurrensque
per silices, multa post se nunc usque trahit agmina servulorum, per novum quoddam insigne, curiosius spectari affectans, ut Duillium accepimus veterem, post gloriosa illa navalis rei certamina, id


</p></section><notes><section class="footnotes"><ul><li class="note" id="note_LCL315_582_1"><a class="footnoteCrossrefLink" href="#target_note_LCL315_582_1" title="Click to highlight in text"><sup class="lineRef">1</sup><span class="italic">iactatum</span>, G; <span class="italic">dictum</span>, Pet.; <span class="italic">iactum</span>, V.</a></li><script type="text/javascript">document.getElementById('note_LCL315_582_1').style.display = "none";</script><li class="note" id="note_LCL315_582_2"><a class="footnoteCrossrefLink" href="#target_note_LCL315_582_2" title="Click to highlight in text"><sup class="lineRef">2</sup><span class="italic">equo</span>,
added by EG (after <span class="italic">phalerato</span>, Eb); <span class="italic">iumento</span>, Her.; V omits.</a></li><script type="text/javascript">document.getElementById('note_LCL315_582_2').style.display = "none";</script></ul></section></notes></section>