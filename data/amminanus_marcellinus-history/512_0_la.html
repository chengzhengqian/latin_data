<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

ferreis, et corusci thoraces, longe prospecti, adesse regis copias indicabant.</p>
<p>2. Hocque viso accensum, properantem congredi militem, dirimente fluvio brevi, prohibuit imperator, et non procul a vallo ipso inter excursatores nostros et Persicos, proelio acri conserto, Machameus cecidit, ductor unius agminis nostri. Cui propugnaturus Maurus frater (dux postea Phoenices) cum germani trucidasset interfectorem, obvium quemque perterrens, infirmatus
et ipse umerum telo, pallescentem morte propinqua, Machameum extrahere pugna viribus valuit magnis.</p>
<p>3. Et cum fatiscerent vix toleranda aestuum magnitudine, crebrisque congressibus partes, ad ultimum hostiles turmae gravi sunt repulsa discussae. Hinc recedentibus nobis, longius Saraceni secuti sunt et<a class="footnoteLink" href="#note_LCL315_476_1" id="target_note_LCL315_476_1"><sup>1</sup></a> nostrorum metu peditum repedare compulsi, paulo post innexi Persarum multitudini<a class="footnoteLink" href="#note_LCL315_476_2" id="target_note_LCL315_476_2"><sup>2</sup></a> tutius irruebant, Romana impedimenta rapturi, verum viso imperatore, ad alas subsidiarias reverterunt.</p>
<p>4. Qua ex regione profecti ad Hucumbra nomine villam pervenimus, ubi per biduum omnibus ad usum<a class="footnoteLink" href="#note_LCL315_476_3" id="target_note_LCL315_476_3"><sup>3</sup></a> congruis et<a class="footnoteLink" href="#note_LCL315_476_4" id="target_note_LCL315_476_4"><sup>4</sup></a> satietate quaesita frumenti, ultra spem recreati discessimus, et confestim absque his, quae tempus vehi permisit, reliqua flammis exusta sunt.</p>
</section><notes><section class="footnotes"><ul><li class="note" id="note_LCL315_476_1"><a class="footnoteCrossrefLink" href="#target_note_LCL315_476_1" title="Click to highlight in text"><sup class="lineRef">1</sup><span class="italic">Saraceni secuti sunt et,</span> Clark; <span class="italic">Saraceni nostrorum,</span> G; <span class="italic">Saraceni sunt et nostrorum,</span> V.</a></li><script type="text/javascript">document.getElementById('note_LCL315_476_1').style.display = "none";</script><li class="note" id="note_LCL315_476_2"><a class="footnoteCrossrefLink" href="#target_note_LCL315_476_2" title="Click to highlight in text"><sup class="lineRef">2</sup><span class="italic">multitudini,</span> Momm.;
<span class="italic">multitudine totius,</span> V.</a></li><script type="text/javascript">document.getElementById('note_LCL315_476_2').style.display = "none";</script><li class="note" id="note_LCL315_476_3"><a class="footnoteCrossrefLink" href="#target_note_LCL315_476_3" title="Click to highlight in text"><sup class="lineRef">3</sup><span class="italic">usum,</span> V; <span class="italic">esum,</span> vulgo.</a></li><script type="text/javascript">document.getElementById('note_LCL315_476_3').style.display = "none";</script><li class="note" id="note_LCL315_476_4"><a class="footnoteCrossrefLink" href="#target_note_LCL315_476_4" title="Click to highlight in text"><sup class="lineRef">4</sup><span class="italic">congruis et,</span> BG; <span class="italic">congruis potiti et,</span> Momm.; <span class="italic">congruiseet,</span> V.</a></li><script type="text/javascript">document.getElementById('note_LCL315_476_4').style.display = "none";</script></ul></section></notes></section>