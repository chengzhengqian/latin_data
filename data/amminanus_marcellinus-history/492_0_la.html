<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

deditionem illecebris flectebatur, sed tamquam superatura, vel devota cineribus patriae, resistebat. Adversus earn aegre<a class="footnoteLink" href="#note_LCL315_436_1" id="target_note_LCL315_436_1"><sup>1</sup></a> retentabatur, inferens se protervius
miles, et pugnam vel aequo campo, iustoque
proelio poscens, cumque receptui caneretur, assidue animosis hostem urgendi conatibus urebatur.</p>
<p>12. Vicit tamen nostrorum consilium contentionem
virium maximam, divisisque operibus, officia quisque distributa capessit ocissime. Hinc enim ardui suggestus erigebantur, inde fossarum altitudines alii complanabant, terrarum latibula concava oblongis
tramitibus alibi struebantur, locabant etiam artifices tormenta muralia, in funestos sonitus proruptura,.</p>
<p>13. Et cuniculos quidem cum vineis, Nevitta et Dagalaifus curabant, ineundis autem conflictibus, et defendendis ab incendio vel eruptioni-bus machinis, praeerat imperator.
Cumque apparatu omni excindendae urbis labore multiplici consummato, pugna flagitaretur, Victor nomine dux reversus est ad usque Ctesiphonta, itineribus exploratis, nulla obstacula nuntians offendisse..</p>
<p>14. Quo efferati gaudio milites omnes, elatique firmioribus animis, ad certandum signum operiebantur armati..</p>
<p>15. Iam que clangore Martio sonantibus tubis, strepebant utrimque partes, et primi Romani hostem
undique  lamminis  ferreis  in  modum  tenuis


</p></section><notes><section class="footnotes"><ul><li class="note" id="note_LCL315_436_1"><a class="footnoteCrossrefLink" href="#target_note_LCL315_436_1" title="Click to highlight in text"><sup class="lineRef">1</sup><span class="italic">adversus eam aegre,</span> Momm., <span class="italic">munitoribus,</span>adversis iam aegre, G ; aduersus samaegrae, V.</a></li><script type="text/javascript">document.getElementById('note_LCL315_436_1').style.display = "none";</script></ul></section></notes></section>