<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

imperatoribus nostris Augusta nuncupatio amabilis est et optata, ita regibus Parthicis abiectis et ignobilibus
antea, incrementa dignitatum felicibus Arsacis auspiciis accessere vel maxima.</p>
<p>6. Quam ob rem numinis eum vice venerantur et colunt, eo usque propagatis honoribus, ut ad nostri memoriam temporis,<a class="footnoteLink" href="#note_LCL315_352_1" id="target_note_LCL315_352_1"><sup>1</sup></a> non nisi Arsacides (si sit usquam)<a class="footnoteLink" href="#note_LCL315_352_2" id="target_note_LCL315_352_2"><sup>2</sup></a> in suscipiendo regno cunctis anteponatur, et in qualibet civili concertatione, quae assidue apud eos eveniunt, velut sacrilegium quisque caveat, ne dextra sua Arsaciden arma gestantem feriat vel privatum.</p>
<p>7. Satisque constat, hanc gentem regna populis vi<a class="footnoteLink" href="#note_LCL315_352_3" id="target_note_LCL315_352_3"><sup>3</sup></a> superatis compluribus dilatasse ad usque Propontidem
et Thracias, sed alte spirantium ducum superbia, licenter grassantium per longinqua, aerumnis
maximis imminutam, primo per Cyrum, quem Bospori fretum cum multitudine fabulosa transgressum,
ad internecionem delevit Tomyris, regina Scytharum, ultrix acerrima filiorum.</p>
<p>8. Deinde cum Dareus posteaque Xerxes, Graeciam elementorum
usu mutato aggressi, cunctis paene copiis terra marique consumptis, vix ipsi tutum invenere discessum, ut bella praetereamus Alexandri, ac<a class="footnoteLink" href="#note_LCL315_352_4" id="target_note_LCL315_352_4"><sup>4</sup></a> testamento nationem omnem in successoris unius iura translatam.</p>
</section><notes><section class="footnotes"><ul><li class="note" id="note_LCL315_352_1"><a class="footnoteCrossrefLink" href="#target_note_LCL315_352_1" title="Click to highlight in text"><sup class="lineRef">1</sup><span class="italic">temporis,</span> added by Novák.</a></li><script type="text/javascript">document.getElementById('note_LCL315_352_1').style.display = "none";</script><li class="note" id="note_LCL315_352_2"><a class="footnoteCrossrefLink" href="#target_note_LCL315_352_2" title="Click to highlight in text"><sup class="lineRef">2</sup><span class="italic">si sit usquam,</span> Her.; <span class="italic">is sit, quisquam,</span> Lind.; <span class="italic">is situs quam,</span> V.</a></li><script type="text/javascript">document.getElementById('note_LCL315_352_2').style.display = "none";</script><li class="note" id="note_LCL315_352_3"><a class="footnoteCrossrefLink" href="#target_note_LCL315_352_3" title="Click to highlight in text"><sup class="lineRef">3</sup><span class="italic">vi,</span> added by G; deleted by Novák as dittography; <span class="italic">suis superatis</span> (last <span class="italic">i</span> from <span class="italic">u</span>), V.</a></li><script type="text/javascript">document.getElementById('note_LCL315_352_3').style.display = "none";</script><li class="note" id="note_LCL315_352_4"><a class="footnoteCrossrefLink" href="#target_note_LCL315_352_4" title="Click to highlight in text"><sup class="lineRef">4</sup><span class="italic">Alexandri, ac,</span> Her.; <span class="italic">Alexandrina et,</span> G; <span class="italic">Alexandrinae testamento,</span> V.</a></li><script type="text/javascript">document.getElementById('note_LCL315_352_4').style.display = "none";</script></ul></section></notes></section>