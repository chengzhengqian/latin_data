<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

praefecti, suscepit, orantis suspendi expeditionem in Parthos, obtestantisque, ne ita intempestive, nondum pace numinum exorata, irrevocabile subiret exitium.</p>
<p>5. Posthabito tamen suasore cautissimo, fidentius ultra tendebat, quoniam nulla vis humana vel virtus meruisse umquam potuit, ut quod praescripsit
fatalis ordo non fiat. Statimque transgressus,
pontem avelli praecepit, nequi<a class="footnoteLink" href="#note_LCL315_336_1" id="target_note_LCL315_336_1"><sup>1</sup></a> militum ab agminibus propriis revertendi fiducia remaneret.</p>
<p>6. Pari sorte hic quoque omen inlaetabile visum est, apparitoris cuiusdam cadaver extentum, carnificis manu deleti, quem praefectus Salutius<a class="footnoteLink" href="#note_LCL315_336_2" id="target_note_LCL315_336_2"><sup>2</sup></a> praesens, ea re supplicio capitali damnarat, quod intra praestitutum
diem alimentorum augmentum exhibere pollicitus, casu impediente frustratus est. Sed miserando homine trucidato, postridie advenit, ut ille promiserat, alia classis, abunde vehens annonam.</p>
<p>7. Profecti exinde Zaitham venimus locum, qui olea arbor interpretatur. Hic Gordiani imperatoris
longe conspicuum vidimus tumulum, cuius actus a pueritia prima, exercituumque felicissimos ductus, et insidiosum interitum, digessimus tempore competenti.</p>
<p>8. Ubi cum pro ingenita pietate consecrato principi parentasset, pergeretque ad Duram (desertum oppidum<a class="footnoteLink" href="#note_LCL315_336_3" id="target_note_LCL315_336_3"><sup>3</sup></a>) procul militarem cuneum conspicatus, stetit immobilis, eique dubitanti quid ferrent, offertur ab eis immanissimi corporis







</p></section><notes><section class="footnotes"><ul><li class="note" id="note_LCL315_336_1"><a class="footnoteCrossrefLink" href="#target_note_LCL315_336_1" title="Click to highlight in text"><sup class="lineRef">1</sup><span class="italic">nequi,</span> EGV; <span class="italic">necui,</span> Val.</a></li><script type="text/javascript">document.getElementById('note_LCL315_336_1').style.display = "none";</script><li class="note" id="note_LCL315_336_2"><a class="footnoteCrossrefLink" href="#target_note_LCL315_336_2" title="Click to highlight in text"><sup class="lineRef">2</sup><span class="italic">Salutius,</span> Pet., Momm.; <span class="italic">Salustius,</span> V.</a></li><script type="text/javascript">document.getElementById('note_LCL315_336_2').style.display = "none";</script><li class="note" id="note_LCL315_336_3"><a class="footnoteCrossrefLink" href="#target_note_LCL315_336_3" title="Click to highlight in text"><sup class="lineRef">3</sup><span class="italic">oppidulum,</span> Her. c.c.; <span class="italic">oppidum,</span> V.</a></li><script type="text/javascript">document.getElementById('note_LCL315_336_3').style.display = "none";</script></ul></section></notes></section>