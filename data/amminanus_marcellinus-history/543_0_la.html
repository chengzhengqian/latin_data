<section class="div1 language" lang="la"><header><hgroup><h1>Jolianus</h1></hgroup></header><section class="div2"><p class="noindent">

temere textis, iumenta retinentes hinc inde natantia, alii supersidentes utribus, quidam diversa in necessitatis
abrupto versantes, undarum occursantium fluctus obliquis meatibus penetrabant.</p>
<p>3. Imperator
ipse brevibus lembis, quos post exustam classem docuimus remansisse, cum paucis transvectus,
eadem navigia ultro citroque discurrere statuit, dum omnes conveheremur. Tandemque universi (praeter mersos) ad ulteriores venimus margines, favore superi numinis, discrimine per difficiles casus extracti.</p>
<p>4. Dum nos impendentium<a class="footnoteLink" href="#note_LCL315_538_1" id="target_note_LCL315_538_1"><sup>1</sup></a> aerumnarum opprimit
timor, compertum est procursatorum indicio, Persas pontem iungere procul e nostro conspectu, ut post firmatam pacem et foedera, sopitis belli turbinibus, incuriosius gradientes aegros et animalia peterent, diu defatigata, verum cum se proditos advertissent, a conatu nefario destiterunt.</p>
<p>5. Hac etiam suspicione iam liberi, properantesque itineribus
magnis, prope Hatram venimus, vetus oppidum in media solitudine positum, olimque desertum, quod eruendum adorti temporibus variis Traianus et Severus principes bellicosi, cum exercitibus
paene deleti sunt, ut in eorum actibus has quoque digessimus partes.</p>
<p>6. Unde cognito per porrectam planitiem ad usque lapidem septuagensimum,
in regionibus aridis nec aquam inveniri posse praeter salsam et faetidam, nec ad victum aliquid nisi abrotonum et absinthium et dracontium,

</p></section><notes><section class="footnotes"><ul><li class="note" id="note_LCL315_538_1"><a class="footnoteCrossrefLink" href="#target_note_LCL315_538_1" title="Click to highlight in text"><sup class="lineRef">1</sup><span class="italic">impendentium</span>, E, C. F. W. M.; <span class="italic">pendentium</span>, V.</a></li><script type="text/javascript">document.getElementById('note_LCL315_538_1').style.display = "none";</script></ul></section></notes></section>