<section class="div1 language" lang="la"><header><hgroup><h1>XVIII</h1></hgroup></header><section class="div2"><p class="noindent">

interna, virorum stipendiique parte maxima per Illyricum distributa, ubi distinebatur ex negotiis seriis imperator, allapsuro iam praestituto die solvendae pecuniae, quam per syngrapham debere se confiteri, vi metuque compulsus est, cum omnibus se prospiceret undique periculis opprimendum, largitionum comite ad alterius gratiam infestius perurgente, fugam ad Persas cum coniuge liberis et omni vinculo caritatum, ingenti molimine conabatur.</p>
<p>3. Atque ut lateret stationarios milites, fundum in Iaspide (qui locus Tigridis fluentis adluitur,) pretio non magno mercatur. Hocque commento cum nullus causam veniendi ad extremas Romani limitis partes, iam possessorem cum plurimis auderet exigere, per familiares fidos peritosque nandi, occultis saepe colloquiis cum Tamsapore habitis, qui tractus omnes adversos ducis potestate tunc tuebatur, et antea cognitus, misso a Persicis castris auxilio virorum pernicium, lembis impositus, cum omni penatium<a class="footnoteLink" href="#note_LCL300_428_1" id="target_note_LCL300_428_1"><sup>1</sup></a> dulcedine, nocte concubia transfretatur<a class="footnoteLink" href="#note_LCL300_428_2" id="target_note_LCL300_428_2"><sup>2</sup></a> ex<a class="footnoteLink" href="#note_LCL300_428_3" id="target_note_LCL300_428_3"><sup>3</sup></a> contraria specie Zopyri illius similis Babylonii proditoris.</p>
<p>4. Rebus per Mesopotamiam in hunc statum deductis, Palatina cohors palinodiam in exitium concinens nostrum, invenit tandem amplam nocendi fortissimo viro, auctore et incitatore coetu spadonum,</p>
</section><notes><section class="footnotes"><ul><li class="note" id="note_LCL300_428_1"><a class="footnoteCrossrefLink" href="#target_note_LCL300_428_1" title="Click to highlight in text"><sup class="lineRef">1</sup><span class="italic">penatium</span>, Bentley; <span class="italic">penatum</span>, AG; <span class="italic">paena dum</span>, V.</a></li><script type="text/javascript">document.getElementById('note_LCL300_428_1').style.display = "none";</script><li class="note" id="note_LCL300_428_2"><a class="footnoteCrossrefLink" href="#target_note_LCL300_428_2" title="Click to highlight in text"><sup class="lineRef">2</sup><span class="italic">transfretatur</span>, Clark; <span class="italic">transfretat rex</span>, V.</a></li><script type="text/javascript">document.getElementById('note_LCL300_428_2').style.display = "none";</script><li class="note" id="note_LCL300_428_3"><a class="footnoteCrossrefLink" href="#target_note_LCL300_428_3" title="Click to highlight in text"><sup class="lineRef">3</sup><span class="italic">ex</span>, Mommsen; <span class="italic">rex</span>, V.</a></li><script type="text/javascript">document.getElementById('note_LCL300_428_3').style.display = "none";</script></ul></section></notes></section>