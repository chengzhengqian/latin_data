<section class="div1 language" lang="la"><header><hgroup><h1>Valens Gratianus Valentinianus II</h1></hgroup></header><section class="div2"><p class="noindent">

uberes pagos repentino impetu perruperunt, bellicosissimi regis, et per multa variaque fortiter facta, vicinis nationibus formidati.</p>
<p>2. Qui vi subitae procellae perculsus, quamvis manere fundatus et stabilis diu conatus est, impendentium tamen diritatem augente vulgatius fama, magnorum discriminum metum voluntaria morte sedavit.</p>
<p>3. Cuius post obitum, rex Vithimiris creatus, restitit aliquantisper Halanis, Hunis aliis fretus, quos mercede sociaverat partibus suis. Verum post multas quas pertulit clades, animam effudit in proelio, vi superatus armorum. Cuius parvi filii Viderichi nomine curam susceptam Alatheus tuebatur
et Saphrax, duces exerciti et firmitate pectorum
noti, qui cum tempore arto praeventi, abiecissent
fiduciam repugnandi, cautius discedentes, ad amnem Danastium pervenerunt, inter Histrum et Borysthenem, per camporum ampla spatia diffluentem.</p>
<p>4. Haec ita praeter spem accidisse doctus Athanarichus, Theruingorum iudex (in quem ut ante relatum est, ob auxilia missa Procopio, dudum Valens commoverat signa) stare gradu fixo temptabat, surrecturus in vires, si ipse quoque lacesseretur, ut ceteri.</p>
<p>5. Castris denique prope Danastii<a class="footnoteLink" href="#note_LCL331_396_1" id="target_note_LCL331_396_1"><sup>1</sup></a> margines
a Greuthungorum vallo<a class="footnoteLink" href="#note_LCL331_396_2" id="target_note_LCL331_396_2"><sup>2</sup></a> longius opportune metatis, Munderichum ducem postea limitis per Arabiam, cum Lagarimano et optimatibus aliis,







</p></section><notes><section class="footnotes"><ul><li class="note" id="note_LCL331_396_1"><a class="footnoteCrossrefLink" href="#target_note_LCL331_396_1" title="Click to highlight in text"><sup class="lineRef">1</sup><span class="italic">Danastii,</span> Her.; <span class="italic">Danasti,</span> V.</a></li><script type="text/javascript">document.getElementById('note_LCL331_396_1').style.display = "none";</script><li class="note" id="note_LCL331_396_2"><a class="footnoteCrossrefLink" href="#target_note_LCL331_396_2" title="Click to highlight in text"><sup class="lineRef">2</sup><span class="italic">a Greuthungorum
uallo,</span> Pet.; <span class="italic">agere ut ungoru uallem,</span> V.</a></li><script type="text/javascript">document.getElementById('note_LCL331_396_2').style.display = "none";</script></ul></section></notes></section>