<section class="div1 language" lang="la"><header><hgroup><h1>Jolianus</h1></hgroup></header><section class="div2">
<p>12. Hinc quoque Iovianum, celeri gradu, praescriptus
vitae finiendae dies exegit. Cum enim venisset Dadastanam, qui locus Bithyniam distinguit
et Galatas, exanimatus inventus est nocte. Super cuius obitu dubietates emersere complures.</p>
<p>13. Fertur enim recenti calce cubiculi illiti ferre odorem noxium nequivisse, vel extuberato capite perisse succensione prunarum immensa, aut certe ex colluvione ciborum, avida cruditate distentus. Decessit autem anno tricensimo aetatis et tertio. Cumque huic et Aemiliano Scipioni vitae exitus similis evenisset, super neutrius morte quaestionem comperimus agitatam.</p>
<p>14. Incedebat autem motu corporis gravi, vultu laetissimo, oculis caesiis, vasta proceritate et ardua, adeo ut diu nullum indumentum regium ad mensuram eius aptum inveniretur. Et aemulari malebat Constantium, agens seria quaedam aliquotiens post meridiem, iocarique palam<a class="footnoteLink" href="#note_LCL315_562_1" id="target_note_LCL315_562_1"><sup>1</sup></a> cum proximis assuetus.</p>
<p>15. Christianae legis itidem<a class="footnoteLink" href="#note_LCL315_562_2" id="target_note_LCL315_562_2"><sup>2</sup></a> studiosus et non numquam
honorificus, mediocriter eruditus, magisque benivolus, et perpensius, ut apparebat ex paucis, quos promoverat iudices, electurus; edax tamen et vino Venerique indulgens, quae vitia imperiali




</p></section><notes><section class="footnotes"><ul><li class="note" id="note_LCL315_562_1"><a class="footnoteCrossrefLink" href="#target_note_LCL315_562_1" title="Click to highlight in text"><sup class="lineRef">1</sup><span class="italic">quaedam diluculo</span>: <span class="italic">post meridiem iocari palam</span>, Bent.</a></li><script type="text/javascript">document.getElementById('note_LCL315_562_1').style.display = "none";</script><li class="note" id="note_LCL315_562_2"><a class="footnoteCrossrefLink" href="#target_note_LCL315_562_2" title="Click to highlight in text"><sup class="lineRef">2</sup><span class="italic">itidem</span>, Clark; <span class="italic">idem</span>, EAG; <span class="italic">eidem</span>, V.</a></li><script type="text/javascript">document.getElementById('note_LCL315_562_2').style.display = "none";</script></ul></section></notes></section>