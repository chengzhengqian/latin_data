<section class="div1 language" lang="la"><header><hgroup><h1>Julianus</h1></hgroup></header><section class="div2">
<h3><span class="bold">6.</span> <span class="italic">Persarum duobus millibus et quingentis interfectis, et vix LXX suorum amissis, Iulianus multos coronis pro contione donat.</span></h3>
<p>1. Ventum est hinc ad fossile<a class="footnoteLink" href="#note_LCL315_456_1" id="target_note_LCL315_456_1"><sup>1</sup></a> flumen, Naarmalcha
nomine (quod amnis regum interpretatur), tunc aridum. Id antehac Traianus, posteaque Severus, egesto solo fodiri in modum canalis amplissimi,
studio curaverat summo, ut aquis illuc ab Euphrate transfusis, naves ad Tigridem commigrarent.</p>
<p>2. Tutissimumque ad omnia visum est, eadem loca purgari, quae quondam similia Persae timentes, mole saxorum obruere multorum. Hacque valle purgata, avulsis cataractis undarum magnitudine
classis secura, stadiis triginta decursis,<a class="footnoteLink" href="#note_LCL315_456_2" id="target_note_LCL315_456_2"><sup>2</sup></a> in alveum eiecta est Tigridis, et contextis ilico pontibus transgressus exercitus iter Cochen versus promovit.</p>
<p>3. Utque lassitudini succederet quies opportuna, in agro consedimus opulento, arbustis et vitibus et cupressorum viriditate laetissimo, cuius in medio diversorium opacum est et amoenum, gentiles picturas per omnes aedium partes ostendens, regis bestias venatione multiplici trucidantis; nec enim apud eos pingitur vel fingitur aliud, praeter varias caedes et bella.</p>
</section><notes><section class="footnotes"><ul><li class="note" id="note_LCL315_456_1"><a class="footnoteCrossrefLink" href="#target_note_LCL315_456_1" title="Click to highlight in text"><sup class="lineRef">1</sup><span class="italic">ad fossile</span>, EG (<span class="italic">-osi</span>â€”, E); <span class="italic">protinus ad</span>, Her.; <span class="italic">pro (ad</span>, <sup>V</sup>)) <span class="italic">fosile</span>, V</a></li><script type="text/javascript">document.getElementById('note_LCL315_456_1').style.display = "none";</script><li class="note" id="note_LCL315_456_2"><a class="footnoteCrossrefLink" href="#target_note_LCL315_456_2" title="Click to highlight in text"><sup class="lineRef">2</sup><span class="italic">decursis,</span> Val.; <span class="italic">depulsa,</span> EBG; <span class="italic">depulsis (-sa,</span> V<sup>3</sup>), V, def. by Pet.</a></li><script type="text/javascript">document.getElementById('note_LCL315_456_2').style.display = "none";</script></ul></section></notes></section>