<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

plures agri populati sunt et incensi.</p>
<p>13. Inter quas<a class="footnoteLink" href="#note_LCL331_254_1" id="target_note_LCL331_254_1"><sup>1</sup></a> clades eminuere fundi Petrensis, excisi radicitus, quem Salmaces dominus (Firmi frater) in modum urbis exstruxit. Hoc successu victor elatus, mira velocitate Lamfoctense oppidum occupavit, inter gentes positum ante dictas, ubi abunde rei cibariae copiam condi effecit, ut si pergens interius alimentorum offendisset penuriam, iuberet e propinquo convectari.</p>
<p>14. Quae dum ita procedunt, Mascizel reparatis viribus nationum confinium adminicula ductans, conserta manu cum nostris, fusis e parte suorum compluribus,<a class="footnoteLink" href="#note_LCL331_254_2" id="target_note_LCL331_254_2"><sup>2</sup></a> ipse equi pernicitate aegre discrimine mortis exemptus est.</p>
<p>15. Fessus aerumnis gemini proelii Firmus, imo-que aestuans corde, nequid ultimae rationis omitteret, Christiani ritus antistites oraturos pacem cum obsidibus misit. Qui quoniam suscepti lenius pollicitique victui congrua militibus (ut praeceptum est), laeta rettulere responsa et pacem,<a class="footnoteLink" href="#note_LCL331_254_3" id="target_note_LCL331_254_3"><sup>3</sup></a> missis muneribus, Maurus ipse fidentius ad Romanum perrexerat ducem, equo insidens apto ad ancipitis casus, cumque prope venisset, fulgore signorum et terribili vultu Theodosi praestrictus, iumento desiluit, curvataque cervice humi paene affixus, temeritatem suam flebiliter incusabat, pacem obsecrando cum





</p></section><notes><section class="footnotes"><ul><li class="note" id="note_LCL331_254_1"><a class="footnoteCrossrefLink" href="#target_note_LCL331_254_1" title="Click to highlight in text"><sup class="lineRef">1</sup><span class="italic">quas</span>, scripsi; <span class="italic">quos</span>, V; cf. xvii. <span class="bold">7</span>, 1.</a></li><script type="text/javascript">document.getElementById('note_LCL331_254_1').style.display = "none";</script><li class="note" id="note_LCL331_254_2"><a class="footnoteCrossrefLink" href="#target_note_LCL331_254_2" title="Click to highlight in text"><sup class="lineRef">2</sup><span class="italic">compluribus</span>, Her. c.c.; <span class="italic">pluribus</span>, V.</a></li><script type="text/javascript">document.getElementById('note_LCL331_254_2').style.display = "none";</script><li class="note" id="note_LCL331_254_3"><a class="footnoteCrossrefLink" href="#target_note_LCL331_254_3" title="Click to highlight in text"><sup class="lineRef">3</sup><span class="italic">et pacem, missis</span>, Her.;
<span class="italic">responsae procem missis</span>, V.</a></li><script type="text/javascript">document.getElementById('note_LCL331_254_3').style.display = "none";</script></ul></section></notes></section>