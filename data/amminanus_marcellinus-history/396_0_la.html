<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

Hannibal Poenus, Nicomediam venit, urbem antehac inclytam, ita magnis retro principum amplificatam
impensis, ut aedium multitudine privatarum et publicarum, recte noscentibus regio quaedam urbis aestimaretur aeternae.</p>
<p>4. Cuius moenia cum vidisset
in favillas miserabiles consedisse, angorem animi tacitis fletibus indicans, pigriore gradu pergebat ad regiam, hoc maxime aerumnis eius illacrimans, quod ordo squalens occurrit et<a class="footnoteLink" href="#note_LCL315_244_1" id="target_note_LCL315_244_1"><sup>1</sup></a> populus nimium quantum antehac florentissimus; et agnoscebat quosdam, ibidem ab Eusebio educatus episcopo, quem genere longius contingebat.</p>
<p>5. Hic quoque pari modo ad reparanda, quae terrae subverterat tremor, abunde praestitis plurimis, per Nicaeam venit ad Gallograeciae
fines, unde dextrorsus itinere declinato, Pessinunta convertit, visurus vetusta Matris magnae delubra, a quo oppido bello Punico secundo, carmine Cumano monente, per Scipionem Nasicam simulacrum
translatum est Romam.</p>
<p>6. Cuius super adventu in Italiam pauca cum aliis huic materiae congruentibus,
in actibus Commodi principis digessimus per excessum. Quam autem ob rem hoc nomine oppidum





</p></section><notes><section class="footnotes"><ul><li class="note" id="note_LCL315_244_1"><a class="footnoteCrossrefLink" href="#target_note_LCL315_244_1" title="Click to highlight in text"><sup class="lineRef">1</sup><span class="italic">et,</span> add. Val.; V omits.</a></li><script type="text/javascript">document.getElementById('note_LCL315_244_1').style.display = "none";</script></ul></section></notes></section>