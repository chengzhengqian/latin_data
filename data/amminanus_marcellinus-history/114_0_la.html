<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

abstractis geminis Romanis mercatoribus venundatus, ad palatium Constantini deducitur; ubi paulatim adulescens rationem<a class="footnoteLink" href="#note_LCL300_228_1" id="target_note_LCL300_228_1"><sup>1</sup></a> recte vivendi, sollertiamque ostendebat, litteris quantum tali fortunae satis esse poterat eruditus, cogitandi inveniendique dubia et scrupulosa, acumine nimio praestans, immensum quantum memoria vigens, benefaciendi avidus plenusque iusti consilii, quem si Constans imperator olim ex adulto iamque<a class="footnoteLink" href="#note_LCL300_228_2" id="target_note_LCL300_228_2"><sup>2</sup></a> maturum audiret, honesta suadentem et recta, nulla vel venia certe digna peccasset.</p>
<p>6. Is praepositus cubiculi etiam Iulianum aliquotiens corrigebat, Asiaticis coalitum moribus, ideoque levem. Denique digressus ad otium, asscitusque postea in palatium, semper sobrius et in primis consistens, ita fidem continentiamque virtutes coluit amplas, ut nec prodidisse aliquando arcanum, nisi tuendae causa alienae salutis, nec exarsisse cupidine plus habendi arcesseretur, ut ceteri.</p>
<p>7. Unde factum est ut subinde Romam secedens, ibique fixo domicilio consenescens, comitem circumferens conscientiam bonam, colatur a cunctis ordinibus et ametur, cum soleant id genus homines post partas ex iniquitate divitias latebras captare secretas, ut lucifugae vitantes multitudinis laesae conspectus.</p>
<p>8. Cui spadonum veterum hunc comparare debeam,</p>
</section><notes><section class="footnotes"><ul><li class="note" id="note_LCL300_228_1"><a class="footnoteCrossrefLink" href="#target_note_LCL300_228_1" title="Click to highlight in text"><sup class="lineRef">1</sup><span class="italic">paulatim adulescens rationem</span>, Val.; <span class="italic">paulatim</span> (lac. 14 letters) <span class="italic">acules</span> (lac. 9 letters) <span class="italic">irationem</span>, V.</a></li><script type="text/javascript">document.getElementById('note_LCL300_228_1').style.display = "none";</script><li class="note" id="note_LCL300_228_2"><a class="footnoteCrossrefLink" href="#target_note_LCL300_228_2" title="Click to highlight in text"><sup class="lineRef">2</sup><span class="italic">adulto iamque</span>, Val.; <span class="italic">adulto</span> (lac. 14 letters) <span class="italic">tamque</span>, V.</a></li><script type="text/javascript">document.getElementById('note_LCL300_228_2').style.display = "none";</script></ul></section></notes></section>