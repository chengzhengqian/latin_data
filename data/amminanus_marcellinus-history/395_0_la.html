<section class="div1 language" lang="la"><header><hgroup><h1>Julianus</h1></hgroup></header><section class="div2">
<h3><span class="bold">9.</span> <span class="italic">Iulianus A., aucta ornataque Constantinopoli, Antiochiam petit, ac in itinere Nicomediensibus ad reparandas urbis ruinas pecunias tribuit, Ancyrae iuris dictionibus vacat.</span></h3>
<p>1. At prosperis Iulianus elatior, ultra homines iam spirabat, periclis expertus assiduis, quod ei orbem Romanum placide iam regenti, velut mundanam cornucopiam Fortuna gestans propitia, cuncta gloriosa deferebat et prospera, antegressis victoriarum titulis haec quoque adiciens, quod, dum teneret imperium solus, nec motibus internis est concitus, nec barbarorum quisquam ultra suos exsiluit fines: et populi omnes, aviditate semper insectari praeterita, ut damnosa et noxia, in laudes eius studiis miris accendebantur.</p>
<p>2. Omnibus igitur, quae res diversae poscebant et tempora, perpensa deliberatione dispositis, et militibus
orationibus crebris,<a class="footnoteLink" href="#note_LCL315_242_1" id="target_note_LCL315_242_1"><sup>1</sup></a> stipendioque competenti, ad expedienda incidentia promptius animatis, cunctorum favore sublimis, Antiochiam ire contendens,
reliquit Constantinopolim incrementis maximis fultam: natus enim illic, diligebat eam ut genitalem patriam et colebat.</p>
<p>3. Transgressus itaque fretum, praetercursa Chalcedone<a class="footnoteLink" href="#note_LCL315_242_2" id="target_note_LCL315_242_2"><sup>2</sup></a> et Libyssa, ubi sepultus





</p></section><notes><section class="footnotes"><ul><li class="note" id="note_LCL315_242_1"><a class="footnoteCrossrefLink" href="#target_note_LCL315_242_1" title="Click to highlight in text"><sup class="lineRef">1</sup><span class="italic">crebris,</span> EBG; <span class="italic">crebrius,</span> Bent.; <span class="italic">crebriis suspendioque,</span> V.</a></li><script type="text/javascript">document.getElementById('note_LCL315_242_1').style.display = "none";</script><li class="note" id="note_LCL315_242_2"><a class="footnoteCrossrefLink" href="#target_note_LCL315_242_2" title="Click to highlight in text"><sup class="lineRef">2</sup><span class="italic">Chalcedone,</span> Bent.; <span class="italic">calcedona,</span> V.</a></li><script type="text/javascript">document.getElementById('note_LCL315_242_2').style.display = "none";</script></ul></section></notes></section>