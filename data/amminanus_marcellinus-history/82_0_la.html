<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

scilicet recalcitrans imperatoris arbitrio.</p>
<p>10. Id enim ille Athanasio semper infestus, licet sciret impletum, tamen auctoritate quoque potiore aeternae urbis episcopi firmari desiderio nitebatur ardenti; quo non impetrato, Liberius aegre populi metu, qui eius amore flagrabat, cum magna difficultate noctis medio potuit asportari.</p>
<h3>8. <span class="italic">Iulianus, Galli frater, a Constantio Aug. fratre patrueli Caesar creatur, ac praeficitur Galliae.</span></h3>
<p>1. Et haec quidem Romae (ut ostendit textus superior) agebantur. Constantium vero exagitabant assidui nuntii,<a class="footnoteLink" href="#note_LCL300_164_1" id="target_note_LCL300_164_1"><sup>1</sup></a> deploratas iam Gallias indicantes, nullo renitente ad internecionem barbaris vastantibus universa; aestuansque diu qua vi propulsaret aerumnas, ipse in Italia residens, ut cupiebat—periculosum enim existimabat se in partem contrudere longe dimotam—repperit tandem consilium rectum, et Iulianum patruelem fratrem haut ita dudum ab Achaico tractu accitum, etiam tum palliatum, in societatem imperii adsciscere cogitabat.</p>
<p>2. Id ubi, urgente malorum impendentium mole, confessus est proximis, succumbere tot necessitatibus tamque crebris unum se (quod numquam fecerat) aperte demonstrans, illi in assentationem nimiam





</p></section><notes><section class="footnotes"><ul><li class="note" id="note_LCL300_164_1"><a class="footnoteCrossrefLink" href="#target_note_LCL300_164_1" title="Click to highlight in text"><sup class="lineRef">1</sup><span class="italic">nuntii</span>, added by W<sup>2</sup>N<sup>2</sup>BG; <span class="italic">rumores</span>, Traube; V omits.</a></li><script type="text/javascript">document.getElementById('note_LCL300_164_1').style.display = "none";</script></ul></section></notes></section>