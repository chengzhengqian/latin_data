<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

penetralium callidis, contemplabiliter machinae feriebant
hostiles.</p>
<p>10. Et quamquam angustae calles difficiliorem aditum dabant ad muros, aptatique arietes aegre promovebantur, manualium saxorum, sagittarumque
metu arcente, nec ballistae tamen cessavere nec scorpiones, illae tela torquentes, hi lapides crebros, qualique simul ardentes pice et bitumine illiti, quorum assiduitate per proclive labentium, machinae<a class="footnoteLink" href="#note_LCL315_46_1" id="target_note_LCL315_46_1"><sup>1</sup></a> haerebant velut altis radicibus fixae, easque malleoli et faces iactae destinatius exurebant.</p>
<p>11. Sed cum haec ita essent, caderentque altrinsecus
multi, ardebant magis oppugnatores, naturali situ et ingenti opere munitum oppidum ante brumale sidus excindere, rabiem regis non ante sedari posse credentes. Quocirca nec multa cruoris effusio, nec confixi mortiferis vulneribus plurimi, ceteros ab audacia parili revocabant.</p>
<p>12. Sed diu cum exitio decernentes, postremo periculis obiectavere semet abruptis, et agitantes arietes denso saxorum molarium pondere, fomentisque ignium variis ire protinus vetabantur.</p>
<p>13. Verum unus aries residuis
celsior, umectis taurinis copertus<a class="footnoteLink" href="#note_LCL315_46_2" id="target_note_LCL315_46_2"><sup>2</sup></a> exuviis, ideoque minus casus flammeos pertimescens aut tela, antegressus omnes erepsit<a class="footnoteLink" href="#note_LCL315_46_3" id="target_note_LCL315_46_3"><sup>3</sup></a> nisibus magnis ad murum, vastoque acumine coagmenta lapidum



</p></section><notes><section class="footnotes"><ul><li class="note" id="note_LCL315_46_1"><a class="footnoteCrossrefLink" href="#target_note_LCL315_46_1" title="Click to highlight in text"><sup class="lineRef">1</sup><span class="italic">machinae,</span> G; <span class="italic">machinarum,</span> V; <span class="italic">moles machinarum,</span> Her</a></li><script type="text/javascript">document.getElementById('note_LCL315_46_1').style.display = "none";</script><li class="note" id="note_LCL315_46_2"><a class="footnoteCrossrefLink" href="#target_note_LCL315_46_2" title="Click to highlight in text"><sup class="lineRef">2</sup><span class="italic">copertus,</span> Clark; <span class="italic">opertus,</span> EBG; <span class="italic">opertus,</span> V3 from <span class="italic">copertes</span></a></li><script type="text/javascript">document.getElementById('note_LCL315_46_2').style.display = "none";</script><li class="note" id="note_LCL315_46_3"><a class="footnoteCrossrefLink" href="#target_note_LCL315_46_3" title="Click to highlight in text"><sup class="lineRef">3</sup><span class="italic">erepsit,</span> Her.; <span class="italic">repsit,</span> NBG; <span class="italic">epsit,</span> V.</a></li><script type="text/javascript">document.getElementById('note_LCL315_46_3').style.display = "none";</script></ul></section></notes></section>