<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2">
<h3>9. <span class="italic">Agitur de pace cum Persis.</span></h3>
<p>1. At Persae in oriente per furta et latrocinia potius quam (ut solebant antea) per concursatorias pugnas, hominum praedas agitabant et pecorum, quas<a class="footnoteLink" href="#note_LCL300_240_1" id="target_note_LCL300_240_1"><sup>1</sup></a> non numquam lucrabantur ut repentini, aliquotiens superati multitudine militum amittebant, interdum nihil conspicere<a class="footnoteLink" href="#note_LCL300_240_2" id="target_note_LCL300_240_2"><sup>2</sup></a> prorsus quod poterat rapi permittebantur.</p>
<p>2. Musonianus tamen praefectus praetorio, multis (ut ante diximus) bonis artibus eruditus, sed venalis et flecti a veritate pecunia facilis, per emissarios quosdam, fallendi perstringendique gnaros, Persarum scitabatur consilia, assumpto in deliberationes huius modi Cassiano Mesopotamiae duce, stipendiis et discriminibus indurato diversis.</p>
<p>3. Qui cum fide concinente speculatorum aperte cognossent Saporem in extremis regni limitibus, suorum sanguine fuso multiplici, aegre propulsare gentes infestas, Tamsaporem ducem parti nostrae contiguum, occultis per ignotos milites temptavere colloquiis, ut si copiam fors dedisset, suaderet regi per litteras pacem tandem aliquando cum principe Romano firmare, ut hoc facto ab occidentali latere omni<a class="footnoteLink" href="#note_LCL300_240_3" id="target_note_LCL300_240_3"><sup>3</sup></a> securus, perduelles involaret<a class="footnoteLink" href="#note_LCL300_240_4" id="target_note_LCL300_240_4"><sup>4</sup></a> assiduos.</p>
<p>4. Paruit Tamsapor, hisque fretus refert ad regem, quod bellis acerrimis Constantius implicatus, pacem postulat precativam. Dumque ad




</p></section><notes><section class="footnotes"><ul><li class="note" id="note_LCL300_240_1"><a class="footnoteCrossrefLink" href="#target_note_LCL300_240_1" title="Click to highlight in text"><sup class="lineRef">1</sup><span class="italic">quas</span>, C. F. W. Müller; <span class="italic">quis</span>, V.</a></li><script type="text/javascript">document.getElementById('note_LCL300_240_1').style.display = "none";</script><li class="note" id="note_LCL300_240_2"><a class="footnoteCrossrefLink" href="#target_note_LCL300_240_2" title="Click to highlight in text"><sup class="lineRef">2</sup><span class="italic">conspicere</span>, C. F W. Müller (<span class="italic">con</span> from <span class="italic">cu</span> in <span class="italic">percumittebantur</span> of V); <span class="italic">prospicere</span>, V.</a></li><script type="text/javascript">document.getElementById('note_LCL300_240_2').style.display = "none";</script><li class="note" id="note_LCL300_240_3"><a class="footnoteCrossrefLink" href="#target_note_LCL300_240_3" title="Click to highlight in text"><sup class="lineRef">3</sup><span class="italic">ab occidentali latere omni</span> (<span class="italic">ab uno latere</span>, scripseram), Novák; <span class="italic">a </span> <span class="italic">latere damni</span>, Clark, Mommsen; <span class="italic">latere adomnis</span>, V.</a></li><script type="text/javascript">document.getElementById('note_LCL300_240_3').style.display = "none";</script><li class="note" id="note_LCL300_240_4"><a class="footnoteCrossrefLink" href="#target_note_LCL300_240_4" title="Click to highlight in text"><sup class="lineRef">4</sup><span class="italic">inuolaret</span>, Novák; <span class="italic">aduolaret</span>, V.</a></li><script type="text/javascript">document.getElementById('note_LCL300_240_4').style.display = "none";</script></ul></section></notes></section>