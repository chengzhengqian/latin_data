<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

Germaniam primam fluentem et Sequanos,<a class="footnoteLink" href="#note_LCL300_194_1" id="target_note_LCL300_194_1"><sup>1</sup></a> suum in nomen assciscit, qui locus exordium est Galliarum. Exindeque non millenis passibus sed leugis itinera metiuntur.</p>
<p>18. Dein Isarae<a class="footnoteLink" href="#note_LCL300_194_2" id="target_note_LCL300_194_2"><sup>2</sup></a> Rhodanus aquis advenis locupletior, vehit grandissimas naves, ventorum difflatu iactari saepius assuetas, finitisque intervallis quae ei natura praescripsit, spumeus Gallico mari concorporatur, per patulum sinum quem vocant Ad gradus, ab Arelate octavo decimo ferme lapide disparatum. Sit satis de situ locorum. Nunc figuras et mores hominum designabo.</p>
<h3>12. <span class="italic">De moribus Gallorum.</span></h3>
<p>1. Celsioris staturae et candidi paene Galli sunt omnes et rutili, luminumque torvitate terribiles, avidi iurgiorum, et sublatius insolentes. Nec enim eorum quemquam adhibita uxore rixantem, multo se<a class="footnoteLink" href="#note_LCL300_194_3" id="target_note_LCL300_194_3"><sup>3</sup></a> fortiore et glauca, peregrinorum ferre poterit globus, tum maxime cum illa inflata cervice suffrendens, ponderansque niveas ulnas et vastas, admixtis calcibus emittere coeperit pugnos, ut catapultas tortilibus nervis excussas.</p>
<p>2. Metuendae voces complurium et minaces, placatorum iuxta et irascentium, tersi tamen pari diligentia cuncti et mundi, nec in tractibus illis, maximeque apud Aquitanos, vir<a class="footnoteLink" href="#note_LCL300_194_4" id="target_note_LCL300_194_4"><sup>4</sup></a> poterit aliquis videri vel femina,




</p></section><notes><section class="footnotes"><ul><li class="note" id="note_LCL300_194_1"><a class="footnoteCrossrefLink" href="#target_note_LCL300_194_1" title="Click to highlight in text"><sup class="lineRef">1</sup><span class="italic">et Sequanos</span>, Cluverius; lac. after <span class="italic">fluentem</span>, Val.; no lac., V.</a></li><script type="text/javascript">document.getElementById('note_LCL300_194_1').style.display = "none";</script><li class="note" id="note_LCL300_194_2"><a class="footnoteCrossrefLink" href="#target_note_LCL300_194_2" title="Click to highlight in text"><sup class="lineRef">2</sup><span class="italic">Dein Isarae</span>, Clark; <span class="italic">hinc Rhodanus</span>, Val.; (lac. 3 letters) <span class="italic">han</span> (lac. 2 letters) <span class="italic">Rhodanus</span>, V.</a></li><script type="text/javascript">document.getElementById('note_LCL300_194_2').style.display = "none";</script><li class="note" id="note_LCL300_194_3"><a class="footnoteCrossrefLink" href="#target_note_LCL300_194_3" title="Click to highlight in text"><sup class="lineRef">3</sup><span class="italic">multo se</span>, Her.; <span class="italic">multos</span>, V.</a></li><script type="text/javascript">document.getElementById('note_LCL300_194_3').style.display = "none";</script><li class="note" id="note_LCL300_194_4"><a class="footnoteCrossrefLink" href="#target_note_LCL300_194_4" title="Click to highlight in text"><sup class="lineRef">4</sup><span class="italic">Aquitanos</span>, Val.; <span class="italic">A., vir</span>, Her.; <span class="italic">aqua</span> (lac. 12 letters) <span class="italic">poterit</span>, V.</a></li><script type="text/javascript">document.getElementById('note_LCL300_194_4').style.display = "none";</script></ul></section></notes></section>