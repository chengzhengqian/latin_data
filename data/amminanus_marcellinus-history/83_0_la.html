<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

eruditi, infatuabant hominem,<a class="footnoteLink" href="#note_LCL300_166_1" id="target_note_LCL300_166_1"><sup>1</sup></a> nihil esse ita asperum dictitantes, quod praepotens eius virtus, fortunaque tam vicina sideribus, non superaret ex more. Addebantque noxarum conscientia stimulante complures, deinceps caveri debere Caesaris nomen, replicantes gesta sub Gallo.</p>
<p>3. Quis annitentibus obstinate opponebat se sola regina, incertum migrationem ad longinqua pertimescens, an pro nativa prudentia consulens in commune, omnibusque memorans anteponi debere propinquum. Post multa itaque<a class="footnoteLink" href="#note_LCL300_166_2" id="target_note_LCL300_166_2"><sup>2</sup></a> per deliberationes ambiguas actitata, stetit fixa sententia, abiectisque disputationibus irritis, ad imperium placuit Iulianum assumere.</p>
<p>4. Et cum venisset accitus, praedicto die advocato omni quod aderat commilitio, tribunali ad altiorem suggestum erecto, quod aquilae circumdederunt et signa, Augustus insistens<a class="footnoteLink" href="#note_LCL300_166_3" id="target_note_LCL300_166_3"><sup>3</sup></a> eumque manu retinens dextera, haec sermone placido peroravit:</p>
<p>5. “Adsistimus apud vos—optimi rei publicae defensores—causae communi uno paene omnium spiritu vindicandae, quam acturus tamquam apud aequos iudices succinctius edocebo.</p>
<p>6. Post interitum rebellium tyrannorum, quos ad haec temptanda quae moverunt, rabies egit et furor, velut impiis eorum manibus Romano sanguine parentantes, persultant barbari Gallias, rupta limitum pace;





</p></section><notes><section class="footnotes"><ul><li class="note" id="note_LCL300_166_1"><a class="footnoteCrossrefLink" href="#target_note_LCL300_166_1" title="Click to highlight in text"><sup class="lineRef">1</sup><span class="italic">infatuabant hominem</span>, V; <span class="italic">infatuabant imperatorem, spirantem iam ultra hominem</span>, Her.</a></li><script type="text/javascript">document.getElementById('note_LCL300_166_1').style.display = "none";</script><li class="note" id="note_LCL300_166_2"><a class="footnoteCrossrefLink" href="#target_note_LCL300_166_2" title="Click to highlight in text"><sup class="lineRef">2</sup><span class="italic">multa itaque</span>, Novák; <span class="italic">multaque</span>, V.</a></li><script type="text/javascript">document.getElementById('note_LCL300_166_2').style.display = "none";</script><li class="note" id="note_LCL300_166_3"><a class="footnoteCrossrefLink" href="#target_note_LCL300_166_3" title="Click to highlight in text"><sup class="lineRef">3</sup><span class="italic">insistens</span>, Val., Haupt; <span class="italic">inscendens</span>, G; <span class="italic">insiginens</span>, V.</a></li><script type="text/javascript">document.getElementById('note_LCL300_166_3').style.display = "none";</script></ul></section></notes></section>