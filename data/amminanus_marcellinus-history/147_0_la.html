<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2">
<p>armis concito, fugientes miles indefessus urgebat, quidam nandi peritia eximi se posse discriminibus arbitrati, animas fluctibus commiserunt. Qua causa celeri corde futura praevidens Caesar, cum tribunis et ducibus clamore obiugatorio prohibebat, ne hostem avidius sequens, nostrorum quisquam se gurgitibus committeret verticosis.</p>
<p>56. Unde id observatum est, ut marginibus insistentes, confoderent telorum varietate Germanos, quorum siquem morti velocitas subtraxisset, iacti corporis pondere ad ima fluminis subsidebat.</p>
<p>57. Et velut in quodam theatrali spectaculo, aulaeis miranda monstrantibus multa, licebat iam sine metu videre nandi strenuis quosdam nescios adhaerentes, fluitantes alios cum expeditioribus linquerentur ut stipites, et velut luctante amnis violentia vorari quosdam fluctibus involutos, non nullos clipeis vectos, praeruptas undarum occursantium molis, obliquatis meatibus declinantes, ad ripas ulteriores post multa discrimina pervenire. Spumans denique cruore barbarico, decolor alveus insueta stupebat augmenta.</p>
<p>58. Dum haec ita aguntur,<a class="footnoteLink" href="#note_LCL300_294_1" id="target_note_LCL300_294_1"><sup>1</sup></a> rex Chonodomarius reperta copia discedendi, lapsus per funerum strues, cum satellitibus paucis, celeritate rapida properabat

</p></section><notes><section class="footnotes"><ul><li class="note" id="note_LCL300_294_1"><a class="footnoteCrossrefLink" href="#target_note_LCL300_294_1" title="Click to highlight in text"><sup class="lineRef">1</sup><span class="italic">ita aguntur</span>, Nov√°k, cf. xvii. 11, 5, etc. (<span class="italic">aguntur</span> added by AG; V omits).</a></li><script type="text/javascript">document.getElementById('note_LCL300_294_1').style.display = "none";</script></ul></section></notes></section>