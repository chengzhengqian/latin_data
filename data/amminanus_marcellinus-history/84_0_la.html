<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

hac animati fiducia, quod nos per disiunctissimas terras arduae necessitates adstringunt.</p>
<p>7. Huic igitur malo ultra apposita iam proserpenti, si dum patitur tempus, occurrerit nostri vestrique consulti suffragium, et colla superbarum gentium detumescent, et imperii fines erunt intacti. Restat ut venturorum<a class="footnoteLink" href="#note_LCL300_168_1" id="target_note_LCL300_168_1"><sup>1</sup></a> spem quam gero secundo roboretis effectu.</p>
<p>8. Iulianum hunc fratrem meum patruelem (ut nostis,) verecundia qua nobis ita ut necessitudine carus est, recte spectatum, iamque elucentis industriae iuvenem, in Caesaris adhibere potestatem exopto, coeptis (si videntur utilia) etiam vestra consensione firmandis.”</p>
<p>9. Dicere super his plura conantem, interpellans contio lenius prohibebat, arbitrium summi numinis id esse non mentis humanae velut praescia venturi proclamans.<a class="footnoteLink" href="#note_LCL300_168_2" id="target_note_LCL300_168_2"><sup>2</sup></a></p>
<p>10. Stansque imperator immobilis dum silerent, residua fidentius explicavit: “Quia igitur vestrum quoque favorem adesse fremitus indicat laetus, adulescens vigoris tranquilli, cuius temperati mores imitandi sunt potius quam praedicandi, ad honorem prosperante deo delatum<a class="footnoteLink" href="#note_LCL300_168_3" id="target_note_LCL300_168_3"><sup>3</sup></a> exsurgat; cuius praeclaram indolem bonis artibus institutam, hoc ipso plene videor exposuisse quod elegi. Ergo eum, praesente nutu dei caelestis, amictu principali velabo.”</p>
<p>11. Dixit moxque indutum avita purpura Iulianum,



</p></section><notes><section class="footnotes"><ul><li class="note" id="note_LCL300_168_1"><a class="footnoteCrossrefLink" href="#target_note_LCL300_168_1" title="Click to highlight in text"><sup class="lineRef">1</sup><span class="italic">ut uenturorum</span>, Her., cf. xxi. 10. 2; <span class="italic">rotorum</span>, Hagendahl; <span class="italic">ucturum</span>, V.</a></li><script type="text/javascript">document.getElementById('note_LCL300_168_1').style.display = "none";</script><li class="note" id="note_LCL300_168_2"><a class="footnoteCrossrefLink" href="#target_note_LCL300_168_2" title="Click to highlight in text"><sup class="lineRef">2</sup><span class="italic">proclamans</span>, W<sup>2</sup>, Clark, c.c.; <span class="italic">praedans</span>, V.</a></li><script type="text/javascript">document.getElementById('note_LCL300_168_2').style.display = "none";</script><li class="note" id="note_LCL300_168_3"><a class="footnoteCrossrefLink" href="#target_note_LCL300_168_3" title="Click to highlight in text"><sup class="lineRef">3</sup><span class="italic">prosperante deo delatum</span>, Novák, cf. xviii. 6, 3, etc., <span class="italic">pro re speratum</span>, Her.; <span class="italic">prope speratum</span>, V.</a></li><script type="text/javascript">document.getElementById('note_LCL300_168_3').style.display = "none";</script></ul></section></notes></section>