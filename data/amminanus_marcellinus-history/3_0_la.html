<section class="div1 language" lang="la"><header><hgroup><h1>Constantius et Gallus</h1></hgroup></header><section class="div2"><p class="noindent">

impetraret, ut ferebatur, per palatii pseudothyrum introducta, oblato pretioso reginae monili, id assecuta est, ut ad Honoratum, tum comitem Orientis, formula missa letali, homo<a class="footnoteLink" href="#note_LCL300_6_1" id="target_note_LCL300_6_1"><sup>1</sup></a> scelere nullo contactus, idem Clematius, nec hiscere nec loqui permissus, occideretur.</p>
<p>4. Post hoc impie perpetratum, quod in aliis quoque iam timebatur, tamquam licentia crudelitati indulta, per suspicionum nebulas aestimati quidam noxii damnabantur. Quorum pars necati alii puniti bonorum multatione, actique laribus suis extorres, nullo sibi relicto praeter querellas et lacrimas, stipe collaticia victitabant; et civili iustoque imperio ad voluntatem converso cruentam, claudebantur opulentae domus et clarae.</p>
<p>5. Nec vox accusatoris ulla (licet subditicii)<a class="footnoteLink" href="#note_LCL300_6_2" id="target_note_LCL300_6_2"><sup>2</sup></a> in his malorum quaerebatur acervis, ut saltem specie tenus crimina praescriptis legum committerentur, quod aliquotiens fecere principes saevi; sed quidquid Caesaris implacabilitati sedisset, id velut fas iusque perpensum, confestim urgebatur impleri.</p>
<p>6. Excogitatum est super his, ut homines quidam ignoti, vilitate ipsa parum cavendi, ad colligendos rumores per Antiochiae latera cuncta




</p></section><notes><section class="footnotes"><ul><li class="note" id="note_LCL300_6_1"><a class="footnoteCrossrefLink" href="#target_note_LCL300_6_1" title="Click to highlight in text"><sup class="lineRef">1</sup><span class="italic">homo</span>, Lind.; <span class="italic">omnino</span>, EW<sup>2</sup>; <span class="italic">omo</span> (from <span class="italic">odio</span>), V.</a></li><script type="text/javascript">document.getElementById('note_LCL300_6_1').style.display = "none";</script><li class="note" id="note_LCL300_6_2"><a class="footnoteCrossrefLink" href="#target_note_LCL300_6_2" title="Click to highlight in text"><sup class="lineRef">2</sup><span class="italic">subditicii</span>, Lind.; <span class="italic">subditi et</span>, V.</a></li><script type="text/javascript">document.getElementById('note_LCL300_6_2').style.display = "none";</script></ul></section></notes></section>