<section class="div1 language" lang="la"><header><hgroup><h1>Julianus</h1></hgroup></header><section class="div2">
<p>9. Quibus peractis, transcursisque temporibus longis sub consulibus et deinceps in potestatem Caesarum redacta re publica, nobiscum hae nationes subinde dimicarunt paribusque momentis interdum, aliquotiens superatae, non numquam abiere victrices.</p>
<p>10. Nunc locorum situm (quantum ratio sinit), carptim breviterque absolvam. Hae regiones in amplitudines diffusae longas et latas, ex omni latere insulosum et celebre, Persicum ambiunt mare, cuius ostia adeo esse perhibentur angusta, ut<a class="footnoteLink" href="#note_LCL315_354_1" id="target_note_LCL315_354_1"><sup>1</sup></a> ex Harmozonte, Carmaniae promuntorio, contra oppositum
aliud promuntorium, quod appellant incolae Maces, sine impedimento cernatur.</p>
<p>11. Quibus angustiis permeatis, cum latitudo patuerit nimis extensa, aequa<a class="footnoteLink" href="#note_LCL315_354_2" id="target_note_LCL315_354_2"><sup>2</sup></a> navigatio ad usque urbem Teredona porrigitur, ubi post iacturas multiplices pelago miscetur Euphrates, omnisque sinus dimensione litorea in numerum viginti milium stadiorum velut spatio detornato, finitur, cuius per oras omnes oppi dorum est densitas et vicorum, naviumque crebri discursus.</p>
<p>12. Ergo permeatis angustiis ante dictis venitur ad Carmaniae<a class="footnoteLink" href="#note_LCL315_354_3" id="target_note_LCL315_354_3"><sup>3</sup></a> sinum orienti obiectum. Inde longo<a class="footnoteLink" href="#note_LCL315_354_4" id="target_note_LCL315_354_4"><sup>4</sup></a> intervallo Canthicus nomine panditur sinus australis, haut procul inde alius, quem vocant Chaliten<a class="footnoteLink" href="#note_LCL315_354_5" id="target_note_LCL315_354_5"><sup>5</sup></a> occiduo obnoxius sideri. Hinc praestrictis







</p></section><notes><section class="footnotes"><ul><li class="note" id="note_LCL315_354_1"><a class="footnoteCrossrefLink" href="#target_note_LCL315_354_1" title="Click to highlight in text"><sup class="lineRef">1</sup><span class="italic">ut,</span> added by EAG; V omits.</a></li><script type="text/javascript">document.getElementById('note_LCL315_354_1').style.display = "none";</script><li class="note" id="note_LCL315_354_2"><a class="footnoteCrossrefLink" href="#target_note_LCL315_354_2" title="Click to highlight in text"><sup class="lineRef">2</sup><span class="italic">aequa,</span> Pet.; <span class="italic">vacua,</span> Her.; <span class="italic">qua,</span> V.</a></li><script type="text/javascript">document.getElementById('note_LCL315_354_2').style.display = "none";</script><li class="note" id="note_LCL315_354_3"><a class="footnoteCrossrefLink" href="#target_note_LCL315_354_3" title="Click to highlight in text"><sup class="lineRef">3</sup><span class="italic">Carmaniae,</span> Bent., Gardt.; <span class="italic">Armeniae,</span> EBG; <span class="italic">armeme,</span> V, <span class="italic">armeniae,</span> V<sup>3.</sup></a></li><script type="text/javascript">document.getElementById('note_LCL315_354_3').style.display = "none";</script><li class="note" id="note_LCL315_354_4"><a class="footnoteCrossrefLink" href="#target_note_LCL315_354_4" title="Click to highlight in text"><sup class="lineRef">4</sup><span class="italic">inde longo,</span> added by Her.; <span class="italic">obiectum intervallo,</span> V.</a></li><script type="text/javascript">document.getElementById('note_LCL315_354_4').style.display = "none";</script><li class="note" id="note_LCL315_354_5"><a class="footnoteCrossrefLink" href="#target_note_LCL315_354_5" title="Click to highlight in text"><sup class="lineRef">5</sup><span class="italic">Sachaliten,</span> Ptolemy.</a></li><script type="text/javascript">document.getElementById('note_LCL315_354_5').style.display = "none";</script></ul></section></notes></section>