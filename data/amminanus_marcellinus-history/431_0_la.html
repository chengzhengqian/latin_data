<section class="div1 language" lang="la"><header><hgroup><h1>Julianus</h1></hgroup></header><section class="div2"><p class="noindent">

procinctus Parthici disponendi, nuntiatum est Constantinopolim
terrae pulsu vibratam: quod horum periti minus laetum esse pronuntiabant aliena pervadere
molienti rectori. Ideoque intempestivo conatu desistere suadebant, ita demum haec et similia contemni oportere firmantes, cum irruentibus armis externis, lex una sit et perpetua, salutem omni ratione defendere, nihil remittentem<a class="footnoteLink" href="#note_LCL315_314_1" id="target_note_LCL315_314_1"><sup>1</sup></a> vigoris.<a class="footnoteLink" href="#note_LCL315_314_2" id="target_note_LCL315_314_2"><sup>2</sup></a> Eisdem diebus nuntiatum est ei per litteras, Romae super hoc bello libros Sibyllae consultos, ut iusserat, imperatorem eo anno discedere a limitibus suis, aperto prohibuisse responso.</p>
<h3><span class="bold">2.</span> <span class="italic">Arsacem idem Armeniae regem ad bellum Persicum parari iubet, et cum exercitu ac Scytharum auxiliis transit Euphratem.</span></h3>
<p>1. Inter haec tamen legationes gentium plurimarum
auxilia pollicentium, liberaliter susceptae remittebantur,
speciosa fiducia principe respondente, nequaquam decere adventiciis adiumentis rem vindicari
Romanam, cuius opibus foveri conveniret amicos et socios, si auxilium eos adegerit necessitas implorare.</p>
<p>2. Solum Arsacem monuerat Armeniae regem, ut collectis copiis validis, iubenda operiretur, quo tenderet, quid deberet urgere, propere cogniturus.
Proinde cum primam consultae rationes




</p></section><notes><section class="footnotes"><ul><li class="note" id="note_LCL315_314_1"><a class="footnoteCrossrefLink" href="#target_note_LCL315_314_1" title="Click to highlight in text"><sup class="lineRef">1</sup><span class="italic">remittentem,</span> Madvig; <span class="italic">renitente,</span> BG; <span class="italic">remittente,</span> V.</a></li><script type="text/javascript">document.getElementById('note_LCL315_314_1').style.display = "none";</script><li class="note" id="note_LCL315_314_2"><a class="footnoteCrossrefLink" href="#target_note_LCL315_314_2" title="Click to highlight in text"><sup class="lineRef">2</sup><span class="italic">vigoris,</span> Madvig; <span class="italic">vi moris,</span> BG; <span class="italic">vi mortis,</span> Lind.; <span class="italic">vim oris,</span> V.</a></li><script type="text/javascript">document.getElementById('note_LCL315_314_2').style.display = "none";</script></ul></section></notes></section>