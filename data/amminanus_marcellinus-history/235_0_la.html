<section class="div1 language" lang="la"><header><hgroup><h1>XVIII</h1></hgroup></header><section class="div2">
</section>
<section class="div2">
<h2><span class="ac">LIBER XIX</span></h2>
<h3>1. <span class="italic">Sapor, dum Amidenses ad deditionem hortatur, a praesidiariis sagittis et tragulis petitur. Idem dum temptat Grumbates rex, filius eius interficitur.</span></h3>
<p>1. Hoc miserae nostrorum captivitatis eventu rex laetus, successusque operiens similes, egressus exinde paulatimque incedens, Amidam die tertio venit.</p>
<p>2. Cumque primum aurora fulgeret, universa quae videri poterant armis stellantibus coruscabant, ac ferreus equitatus campos opplevit et colles.</p>
<p>3. Insidens autem equo, ante alios celsior, ipse praeibat agminibus cunctis, aureum capitis arietini figmentum, interstinctum lapillis, pro diademate gestans, multiplici vertice dignitatum, et gentium diversarum comitatu sublimis. Satisque eum constabat, colloquio tenus defensores moenium temptaturum, aliorsum Antonini<a class="footnoteLink" href="#note_LCL300_470_1" id="target_note_LCL300_470_1"><sup>1</sup></a> consilio festinantem.</p>
<p>4. Verum caeleste numen ut Romanae rei totius aerumnas intra unius regionis concluderet ambitum, adegerat in immensum se extollentem, credentemque quod viso statim obsessi omnes metu exanimati, supplices venirent in preces.</p>
<p>5. Portis obequitabat,<a class="footnoteLink" href="#note_LCL300_470_2" id="target_note_LCL300_470_2"><sup>2</sup></a> comitante cohorte regali, qui dum se prope confidentius inserit, ut etiam vultus eius possit aperte cognosci, sagittis missilibusque ceteris, ob


</p></section><notes><section class="footnotes"><ul><li class="note" id="note_LCL300_470_1"><a class="footnoteCrossrefLink" href="#target_note_LCL300_470_1" title="Click to highlight in text"><sup class="lineRef">1</sup><span class="italic">Antonini dignitate</span> (<span class="italic">d.</span> del. m. l ?), V.</a></li><script type="text/javascript">document.getElementById('note_LCL300_470_1').style.display = "none";</script><li class="note" id="note_LCL300_470_2"><a class="footnoteCrossrefLink" href="#target_note_LCL300_470_2" title="Click to highlight in text"><sup class="lineRef">2</sup><span class="italic">obequitabat</span>, V; <span class="italic">obequita</span> (lac. 1 line) <span class="italic">bat</span>, Clark.</a></li><script type="text/javascript">document.getElementById('note_LCL300_470_2').style.display = "none";</script></ul></section></notes></section>