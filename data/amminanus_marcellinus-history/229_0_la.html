<section class="div1 language" lang="la"><header><hgroup><h1>XVIII</h1></hgroup></header><section class="div2"><p class="noindent">

quod ad proelium solet hortari, restitimus conglobati, nec fugam capessere, cum essent iam in contuitu qui sectarentur, nec congredi cum hoste equitatu et numero praevalente, metu indubitatae mortis cautum existimantes.</p>
<p>5. Denique ex ultima necessitate manibus iam conserendis, cum quid agi oporteat cunctaremur, occiduntur quidam nostrorum, temere procursantes, et urgente utraque parte, Antoninus ambitiosius<a class="footnoteLink" href="#note_LCL300_458_1" id="target_note_LCL300_458_1"><sup>1</sup></a> praegrediens agmen,<a class="footnoteLink" href="#note_LCL300_458_2" id="target_note_LCL300_458_2"><sup>2</sup></a> ab Ursicino agnitus, et obiurgatorio sonu vocis increpitus, proditorque et nefarius appellatus, sublata tiara, quam capiti summi<a class="footnoteLink" href="#note_LCL300_458_3" id="target_note_LCL300_458_3"><sup>3</sup></a> ferebat honoris insigne, desiluit equo, curvatisque membris, humum vultu paene contingens, salutavit patronum appellans et dominum, manus post terga conectens, quod apud Assyrios supplicis indicat formam.</p>
<p>6. Et “Ignosce mihi” inquit “amplissime comes, necessitate non voluntate ad haec quae novi<a class="footnoteLink" href="#note_LCL300_458_4" id="target_note_LCL300_458_4"><sup>4</sup></a> scelesta, prolapso; egere me praecipitem iniqui<a class="footnoteLink" href="#note_LCL300_458_5" id="target_note_LCL300_458_5"><sup>5</sup></a> flagitatores, ut nosti, quorum avaritiae ne tua quidem excelsa illa fortuna, propugnans miseriis meis, potuit refragari.” Simul haec dicens, e medio prospectu abscessit, non aversus, sed dum evanesceret, verecunde retrogradiens et pectus ostentans.</p>
<p>7. Quae dum in curriculo semihorae aguntur, postsignani nostri, qui tenebant editiora collis exclamant, aliam cataphractorum multitudinem





</p></section><notes><section class="footnotes"><ul><li class="note" id="note_LCL300_458_1"><a class="footnoteCrossrefLink" href="#target_note_LCL300_458_1" title="Click to highlight in text"><sup class="lineRef">1</sup><span class="italic">ambitiosius</span>, Mommsen; <span class="italic">ambitiosum</span>, V.</a></li><script type="text/javascript">document.getElementById('note_LCL300_458_1').style.display = "none";</script><li class="note" id="note_LCL300_458_2"><a class="footnoteCrossrefLink" href="#target_note_LCL300_458_2" title="Click to highlight in text"><sup class="lineRef">2</sup><span class="italic">agmen</span>, Her.; <span class="italic">agmini</span>, Mommsen; <span class="italic">agmina bursicino</span>, V.</a></li><script type="text/javascript">document.getElementById('note_LCL300_458_2').style.display = "none";</script><li class="note" id="note_LCL300_458_3"><a class="footnoteCrossrefLink" href="#target_note_LCL300_458_3" title="Click to highlight in text"><sup class="lineRef">3</sup><span class="italic">summi</span>, Damsté; <span class="italic">summo</span>, V.</a></li><script type="text/javascript">document.getElementById('note_LCL300_458_3').style.display = "none";</script><li class="note" id="note_LCL300_458_4"><a class="footnoteCrossrefLink" href="#target_note_LCL300_458_4" title="Click to highlight in text"><sup class="lineRef">4</sup><span class="italic">novi</span>, HBG; <span class="italic">moui</span>, Kellerbauer, Eyssen.; <span class="italic">nonis</span>, V.</a></li><script type="text/javascript">document.getElementById('note_LCL300_458_4').style.display = "none";</script><li class="note" id="note_LCL300_458_5"><a class="footnoteCrossrefLink" href="#target_note_LCL300_458_5" title="Click to highlight in text"><sup class="lineRef">5</sup><span class="italic">iniqui</span>, Haupt; <span class="italic">inquit</span>, EBG; <span class="italic">inquid</span>, V.</a></li><script type="text/javascript">document.getElementById('note_LCL300_458_5').style.display = "none";</script></ul></section></notes></section>