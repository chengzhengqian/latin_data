<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

ut lubibrio habiti saevientes, captivis omnibus interfectis,
genitales repetunt terras.</p>
<p>14. Apud hos generali nomine rex appellatur Hendinos, et ritu veteri potestate deposita removetur,
si sub eo fortuna titubaverit belli, vel segetum copiam negaverit terra, ut solent Aegyptii casus eius modi suis assignare rectoribus. Nam sacerdos apud Burgundios omnium maximus vocatur Sinistus, et est perpetuus, obnoxius discriminibus nullis, ut reges.</p>
<p>15. Per hanc occasionem impendio tempestivam, Alamannos gentis ante dictae metu dispersos, aggressus
per Raetias Theodosius (ea tempestate magister equitum) pluribus caesis, quoscumque cepit ad Italiam iussu principis misit, ubi fertilibus pagis acceptis, iam tributarii circumcolunt Padum.</p>
<h3><span class="bold">6</span>. <span class="italic">Clades Tripoli provinciae, Lepcitanis et Oeensibus ab Austorianis illatae, et fraude Romani comitis Valentiniano occultatae, et minime vindicatae.</span></h3>
<p>1. Hinc (tamquam in orbem migrantes alium) ad Tripoleos Africanae provinciae veniamus aerumnas, quas (ut arbitror) Iustitia quoque ipsa deflevit, quae unde instar exarsere flammarum, textus aperiet







</p></section><notes></notes></section>