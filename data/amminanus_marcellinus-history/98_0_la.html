<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

licet perquam pauper, ut alibi frustis squalere pannorum.</p>
<p>3. Ad militandum omnis aetas aptissima, et pari pectoris robore senex ad procinctum ducitur et adultus, gelu duratis artubus et labore assiduo, multa contempturus et formidanda. Nec eorum aliquando quisquam (ut in Italia) munus Martium pertimescens, pollicem sibi praecidit, quos localiter murcos appellant.</p>
<p>4. Vini avidum genus, affectans ad vini similitudinem multiplices potus, et inter eos humiles quidam, obtunsis ebrietate continua sensibus, quam furoris voluntariam speciem esse Catoniana sententia definivit, raptantur discursibus vagis, ut verum illud videatur quod ait defendens Fonteium Tullius: “Gallos post haec dilutius esse poturos quod illi venenum esse arbitrabantur.”</p>
<p>5. Hae regiones, praecipueque confines Italicis, paulatim levi sudore sub imperium venere Romanum, primo temptatae per Fulvium, deinde proeliis parvis quassatae per Sextium, ad ultimum per Fabium Maximum domitae. Cui negotii plenus effectus, asperiore Allobrogum gente devicta, hoc indidit cognomentum.</p>
<p>6. Nam omnes Gallias (nisi qua paludibus inviae fuere, ut<a class="footnoteLink" href="#note_LCL300_196_1" id="target_note_LCL300_196_1"><sup>1</sup></a> Sallustio docetur auctore) post decennalis belli mutuas clades subegit Caesar dictator,<a class="footnoteLink" href="#note_LCL300_196_2" id="target_note_LCL300_196_2"><sup>2</sup></a> societatique nostrae foederibus</p>
</section><notes><section class="footnotes"><ul><li class="note" id="note_LCL300_196_1"><a class="footnoteCrossrefLink" href="#target_note_LCL300_196_1" title="Click to highlight in text"><sup class="lineRef">1</sup><span class="italic">ut</span>, E<sup>2</sup> G; V omits.</a></li><script type="text/javascript">document.getElementById('note_LCL300_196_1').style.display = "none";</script><li class="note" id="note_LCL300_196_2"><a class="footnoteCrossrefLink" href="#target_note_LCL300_196_2" title="Click to highlight in text"><sup class="lineRef">3</sup><span class="italic">subegit Caesar, societatique</span>, Lind. (<span class="italic">dictator</span>, addidi); <span class="italic">sub</span> (lac. 13 letters) <span class="italic">societatique</span>, V’.</a></li><script type="text/javascript">document.getElementById('note_LCL300_196_2').style.display = "none";</script></ul></section></notes></section>