<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2">
<h3>8. <span class="italic">Iulianus C. Salios, gentem Francicam, in deditionem accipit; Chamavorum alios caedit, alios capit, reliquis pacem tribuit.</span></h3>
<p>1. At Caesar hiemem apud Parisios agens, Alamannos praevenire studio maturabat ingenti, nondum in unum coactos, sed ad<a class="footnoteLink" href="#note_LCL300_350_1" id="target_note_LCL300_350_1"><sup>1</sup></a> insaniam post Argentoratum audaces omnes et saevos, opperiensque Iulium mensem, unde sumunt Gallicani procinctus exordia, diutius angebatur. Nec enim egredi poterat, antequam ex Aquitania aestatis remissione, solutis frigoribus et pruinis, veheretur annona.</p>
<p>2. Sed ut est difficultatum paene omnium diligens ratio victrix, multa mente versans et varia, id tandem repperit solum, ut anni maturitate non exspectata, barbaris occurreret insperatus, firmatoque consilio, XX dierum frumentum, ex eo quod erat in sedibus consumendum, ad usus diuturnitatem excoctum, bucellatum (ut vulgo appellant,) umeris imposuit libentium militum, hocque subsidio fretus, secundis (ut ante,) auspiciis profectus est, intra mensem quintum vel sextum, duas expeditiones consummari posse urgentes et necessarias arbitratus.</p>
<p>3. Quibus paratis, petit primos omnium Francos, eos videlicet quos consuetudo Salios appellavit,

</p></section><notes><section class="footnotes"><ul><li class="note" id="note_LCL300_350_1"><a class="footnoteCrossrefLink" href="#target_note_LCL300_350_1" title="Click to highlight in text"><sup class="lineRef">1</sup><span class="italic">ad</span>, A, Nov√°k; <span class="italic">in</span>, Lind.; V omits.</a></li><script type="text/javascript">document.getElementById('note_LCL300_350_1').style.display = "none";</script></ul></section></notes></section>