<section class="div1 language" lang="la"><header><hgroup><h1>Valentinianus Et Valens</h1></hgroup></header><section class="div2"><p class="noindent">

exambita regia praetorio praefectus accessit, velut Agilone genero suffragante, aliique plures ad aulae varios actus et administrandas provincias sunt admissi, quidam inviti, alii ultro semet offerentes cum praemiis.</p>
<p>7. Utique in certaminibus intestinis usu venire contingit, emergebant ex vulgari faece non nulli, desperatione consiliisque ductantibus caecis, contraque quidam orti splendide a culminibus summis ad usque mortes et exsilia corruebant.</p>
<p>8. Ubi per haec et similia factio firmiter videbatur esse composita, restabat ut abundans cogeretur militum manus, et impetratum est facile, id quod in publicis turbamentis, aliquotiens ausa ingentia, vel iustis exorsa primordiis impedivit.</p>
<p>9. Transeuntes ad expeditionem per Thracias, concitatae equitum peditumque turmae, blandeque acceptae et liberalite,
cum essent omnes in unum quaesitae<a class="footnoteLink" href="#note_LCL315_616_1" id="target_note_LCL315_616_1"><sup>1</sup></a> iamque exercitus species apparebat, promissis uberrimis inhiantes, sub exsecrationibus diris in verba iuravere Procopii, hanc polliciti pertinaciam, quod eum suis animis defensabunt.</p>
<p>10. Inventa est enim occasio ad illiciendos<a class="footnoteLink" href="#note_LCL315_616_2" id="target_note_LCL315_616_2"><sup>2</sup></a> eos perquam opportuna, quod Constanti
filiam parvulam, cuius recordatio colebatur, sinu ipse circumferens necessitudinem praetendebat eiusdem.<a class="footnoteLink" href="#note_LCL315_616_3" id="target_note_LCL315_616_3"><sup>3</sup></a> Adeptusque est aliud tempori congruum,



</p></section><notes><section class="footnotes"><ul><li class="note" id="note_LCL315_616_1"><a class="footnoteCrossrefLink" href="#target_note_LCL315_616_1" title="Click to highlight in text"><sup class="lineRef">1</sup><span class="italic">quaesitae</span>, Kellerbauer (<span class="italic">quae</span> from <span class="italic">omnesque</span>, GÃ¼nther); <span class="italic">omnesque in unum sitae</span>, V.</a></li><script type="text/javascript">document.getElementById('note_LCL315_616_1').style.display = "none";</script><li class="note" id="note_LCL315_616_2"><a class="footnoteCrossrefLink" href="#target_note_LCL315_616_2" title="Click to highlight in text"><sup class="lineRef">2</sup><span class="italic">illiciendos</span>, V (<span class="italic">alic</span>-, V<sup>2</sup>),
restored by Clark; <span class="italic">alliciendos</span>, WAG.</a></li><script type="text/javascript">document.getElementById('note_LCL315_616_2').style.display = "none";</script><li class="note" id="note_LCL315_616_3"><a class="footnoteCrossrefLink" href="#target_note_LCL315_616_3" title="Click to highlight in text"><sup class="lineRef">3</sup><span class="italic">eiusdem</span>,
Her.; <span class="italic">et Iuliani</span>, G; <span class="italic">et iul</span> (<span class="italic">nil</span>, V<sup>3</sup>), V.</a></li><script type="text/javascript">document.getElementById('note_LCL315_616_3').style.display = "none";</script></ul></section></notes></section>