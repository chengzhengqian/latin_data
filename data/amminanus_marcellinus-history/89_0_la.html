<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2">
<p>populi partem indigenam, sed alios quoque ab insulis extimis confluxisse et<a class="footnoteLink" href="#note_LCL300_178_1" id="target_note_LCL300_178_1"><sup>1</sup></a> tractibus transrhenanis, crebritate bellorum et alluvione fervidi maris sedibus suis expulsos.</p>
<p>5. Aiunt quidam paucos post excidium Troiae fugitantes Graecos ubique dispersos loca haec occupasse tunc vacua.</p>
<p>6. Regionum autem incolae id magis omnibus asseverant, quod etiam nos legimus in monumentis eorum incisum, Amphitryonis filium Herculem ad Geryonis et Taurisci saevum<a class="footnoteLink" href="#note_LCL300_178_2" id="target_note_LCL300_178_2"><sup>2</sup></a> tyrannorum perniciem festinasse, quorum alter Hispanias, alter Gallias infestabat; superatisque ambobus, coisse cum generosis feminis suscepisseque liberos plures, et eos partes quibus imperitabant suis nominibus appellasse.</p>
<p>7. A Phocaea vero Asiaticus populus, Harpali inclementiam vitans, Cyri regis praefecti, Italiam navigio petit. Cuius pars in Lucania Veliam, alia condidit in Viennensi Massiliam: dein secutis aetatibus oppida, aucta virium copia, instituere non pauca. Sed declinanda varietas saepe satietati coniuncta.</p>
<p>8. Per haec loca hominibus paulatim excultis, viguere studia laudabilium doctrinarum, inchoata per bardos et euhagis et drysidas. Et Bardi quidem fortia virorum illustrium facta, heroicis composita versibus,







</p></section><notes><section class="footnotes"><ul><li class="note" id="note_LCL300_178_1"><a class="footnoteCrossrefLink" href="#target_note_LCL300_178_1" title="Click to highlight in text"><sup class="lineRef">1</sup><span class="italic">et</span>, G; <span class="italic">ex</span>, V.</a></li><script type="text/javascript">document.getElementById('note_LCL300_178_1').style.display = "none";</script><li class="note" id="note_LCL300_178_2"><a class="footnoteCrossrefLink" href="#target_note_LCL300_178_2" title="Click to highlight in text"><sup class="lineRef">2</sup><span class="italic">saeuum</span>, V, Norden (cf. xxix. 5, 48); <span class="italic">saevium</span>, Val., Clark; <span class="italic">saevorum</span>, BG.</a></li><script type="text/javascript">document.getElementById('note_LCL300_178_2').style.display = "none";</script></ul></section></notes></section>