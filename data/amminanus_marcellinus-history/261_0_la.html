<section class="div1 language" lang="la"><header><hgroup><h1>XVIII</h1></hgroup></header><section class="div2"><p class="noindent">

ac plebe iam saeviente immanius, quoniam<a class="footnoteLink" href="#note_LCL300_522_1" id="target_note_LCL300_522_1"><sup>1</sup></a> verebatur impendens exitium, ab omni spe tuendae salutis exclusus, ut aestimabat, tumultuanti acriter populo, sed accidentia considerare sueto prudenter, obiecit parvulos filios, et lacrimans</p>
<p>3. “En” inquit “cives vestri (procul omen dii caelestes avertant!) eadem perlaturi vobiscum, ni fortuna affulserit laetior. Si itaque his abolitis nil triste accidere posse existimatis, praesto in potestate sunt vestra.” Qua miseratione vulgus ad clementiam<a class="footnoteLink" href="#note_LCL300_522_2" id="target_note_LCL300_522_2"><sup>2</sup></a> suapte natura proclive, lenitum conticuit, aequanimiter venturam operiens sortem.</p>
<p>4. Moxque divini arbitrio numinis, quod auxit ab incunabulis Romam, perpetuamque fore spopondit,<a class="footnoteLink" href="#note_LCL300_522_3" id="target_note_LCL300_522_3"><sup>3</sup></a> dum Tertullus apud Ostia in aede sacrificat Castorum, tranquillitas mare mollivit, mutatoque in austrum placidum vento, velificatione plena portum naves ingressae, frumentis horrea referserunt.</p>
<h3>11. <span class="italic">Limigantes Sarmatae, dum simulata petitione pacis deceptum imperatorem invadunt, maxima suorum strage reprimuntur.</span></h3>
<p>1. Inter haec ita ambigua, Constantium Sirmi etiam tum hiberna quiete curantem, permovebant nuntii metuendi et graves, indicantes id quod tunc magnopere formidabat, Limigantes Sarmatas, quos expulisse paternis avitisque sedibus dominos suos ante monstravimus, paulatim posthabitis locis





</p></section><notes><section class="footnotes"><ul><li class="note" id="note_LCL300_522_1"><a class="footnoteCrossrefLink" href="#target_note_LCL300_522_1" title="Click to highlight in text"><sup class="lineRef">1</sup><span class="italic">quoniam</span>, Clark; <span class="italic">quam</span>, V.</a></li><script type="text/javascript">document.getElementById('note_LCL300_522_1').style.display = "none";</script><li class="note" id="note_LCL300_522_2"><a class="footnoteCrossrefLink" href="#target_note_LCL300_522_2" title="Click to highlight in text"><sup class="lineRef">2</sup><span class="italic">clementiam</span>, EG; <span class="italic">clementia</span>, V; <span class="italic">clementiora</span>, Her.</a></li><script type="text/javascript">document.getElementById('note_LCL300_522_2').style.display = "none";</script><li class="note" id="note_LCL300_522_3"><a class="footnoteCrossrefLink" href="#target_note_LCL300_522_3" title="Click to highlight in text"><sup class="lineRef">3</sup><span class="italic">spopondit</span>, E, Bentley, Haupt; <span class="italic">spondit</span>, V.</a></li><script type="text/javascript">document.getElementById('note_LCL300_522_3').style.display = "none";</script></ul></section></notes></section>