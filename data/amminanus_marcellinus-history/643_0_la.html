<section class="div1 language" lang="la"><header><hgroup><h1>Valantinianus Valens Gratianus</h1></hgroup></header><section class="div2"><p class="noindent">

defensoribus patefactam incendit: Arsacis uxorem erutam inde cum thesauris abduxit.</p>
<p>13. Quas ob causas ad eas regiones Arintheus cum exercitu mittitur comes, suppetias laturus Armeniis, si eos exagitare procinctu gemino temptaverint Persae.</p>
<p>14. Inter quae Sapor immensum quantum astutus, et cum sibi conduceret, humilis aut elatus, societatis futurae specie Papam ut incuriosum sui per latentes nuntios increpabat, quod maiestatis regiae velamento, Cylaci serviret et Arrabanni, quos ille praeceps blanditiarum
illecebris interfecit, capitaque caesorum ad Saporem ut ei morigerus misit.</p>
<p>15. Hac clade late diffusa, Armenia omnis perisset
inpropugnata, ni Arinthei adventu territi Persae, eam incursare denuo distulissent, hoc solo contenti, quod ad imperatorem misere legatos, petentes nationem candem, ut sibi et Ioviano placuerat, non defendi.</p>
<p>16. Quibus repudiatis, Sauromaces pulsus (ut ante diximus) Hiberiae regno, cum duodecim legionibus et Terentio remittitur, et eum amni Cyro iam proximum, Aspacures oravit, ut socia potestate consobrini regnarent, causatus ideo se nec cedere,







</p></section><notes></notes></section>