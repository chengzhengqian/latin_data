<section class="div1 language" lang="la"><header><hgroup><h1>Valentinianus Valens Gratianus</h1></hgroup></header><section class="div2"><p class="noindent">

gloriosos, obsidiones et pugnas contra<a class="footnoteLink" href="#note_LCL331_144_1" id="target_note_LCL331_144_1"><sup>1</sup></a> milia hostium, eisdem ut heroicis aemulis assignantes, ita hi quoque columnarum constructiones, alta fronte suspensas mirando, atque parietes lapidum circumspectis coloribus nitidos, ultra mortalitatem nobiles viros extollunt.</p>
<p>13. Poscuntur etiam in conviviis aliquotiens
trutinae, ut appositi pisces et volucres ponderentur,
et glires, quorum magnitudo saepius replicata,<a class="footnoteLink" href="#note_LCL331_144_2" id="target_note_LCL331_144_2"><sup>2</sup></a> non sine taedio praesentium, ut antebac
inusitata, laudatur assidue, maxime cum haec eadem numerantes, notarii triginta prope assistant, cum thecis et pugillaribus tabulis, ut deesse solus magister ludi litterarii videretur.</p>
<p>14. Quidam detestantes ut venena doctrinas, Iuvenalem
et Marium Maximum curatiore studio legunt, nulla volumina praeter haec in profundo otio contrectantes,
quam ob causam non iudicioli est nostri.</p>
<p>15. Cum multa et varia pro amplitudine gloriarum et generum lectitare deberent, audientes destinatum poenae Socratem, coniectumque in carcerem, rogasse







</p></section><notes><section class="footnotes"><ul><li class="note" id="note_LCL331_144_1"><a class="footnoteCrossrefLink" href="#target_note_LCL331_144_1" title="Click to highlight in text"><sup class="lineRef">1</sup><span class="italic">et pugnas contra,</span> Clark; <span class="italic">urbium et pugnas et,</span> G; <span class="italic">et pugnas aduersum,</span> Pet.; <span class="italic">et pugnas uirum milia,</span> V.</a></li><script type="text/javascript">document.getElementById('note_LCL331_144_1').style.display = "none";</script><li class="note" id="note_LCL331_144_2"><a class="footnoteCrossrefLink" href="#target_note_LCL331_144_2" title="Click to highlight in text"><sup class="lineRef">2</sup><span class="italic">replicata,</span> Val.; <span class="italic">delicata,</span> G; <span class="italic">saepius</span> (lac. 2 letters) <span class="italic">licata,</span> V.</a></li><script type="text/javascript">document.getElementById('note_LCL331_144_2').style.display = "none";</script></ul></section></notes></section>