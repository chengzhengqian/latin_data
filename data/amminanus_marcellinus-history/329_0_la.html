<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

potuerunt et probari. Ut igitur quae proposui ambagibus<a class="footnoteLink" href="#note_LCL315_110_1" id="target_note_LCL315_110_1"><sup>1</sup></a> abiectis absolvam, advertite oro benivole,
quae sermone brevi percurram.</p>
<p>3. â€œArbitrio dei caelestis, vobis inter ipsa iuventae rudimenta permixtus, irruptiones Alamannorum assiduas
et Francorum, populandique iugem licentiam fregi, et vigore communi, Romanis agminibus quotiens
libet Rhenum pervium feci, contra rumorum fremitus gentiumque validarum violentos excursus, stando immobilis, virtutis vestrae nimirum firmamento
confisus.</p>
<p>4. Et haec laborum, quos exhausimus,
Galliae spectatrices post funera multa, iacturasque
recreatae diuturnas et graves, posteritati per aetatum examina commendabunt.</p>
<p>5. At nunc cum auctoritate vestri iudicii, rerumque necessitate compulsus,
ad Augustum elatus sum culmen, deo vobisque fautoribus, si fortuna coeptis adfuerit, altius affecto maiora, id prae me ferens quod exercitui cuius aequitas armorumque inclaruit magnitudo, domi moderatus visus sum et tranquillus, et in crebritate bellorum, contra conspiratas gentium copias, consideratus
et cautus.</p>
<p>6. Ut igitur adversa praeveniamus
mentium societate iunctissima, sequimini viam consilii mei salutarem (ut puto), cum integritas rerum intentioni nostrae voluntatique respondeat,




</p></section><notes><section class="footnotes"><ul><li class="note" id="note_LCL315_110_1"><a class="footnoteCrossrefLink" href="#target_note_LCL315_110_1" title="Click to highlight in text"><sup class="lineRef">1</sup><span class="italic">ambagibus,</span> added by Wagner; lac. of 6 letters conjectured
by Her.</a></li><script type="text/javascript">document.getElementById('note_LCL315_110_1').style.display = "none";</script></ul></section></notes></section>