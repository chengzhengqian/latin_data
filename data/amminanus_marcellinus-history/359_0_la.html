<section class="div1 language" lang="la"><header><hgroup><h1>Constantius Et Julianus</h1></hgroup></header><section class="div2"><p class="noindent">

avide surrecturus, paratis omnibus exire properabat immodice, renitentibus plurimis murmure tenus. Nec enim dissuadere palam audebat quisquam vel vetare.</p>
<p>2. Autumno iam senescente profectus, cum ad suburbanum venisset, disiunctum exinde tertio lapide, Hippocephalum nomine, lucente iam die, cadaver hominis interfecti, dextra iacens capite avulso conspexit, contra occiduum latus extensum: territusque omine, finem parantibus fatis, destinatius ipse tendebat, venitque Tarsum, ubi leviore febri contactus, ratusque itinerario motu imminutae valetudinis excuti posse discrimen, petit per vias difficiles Mobsucrenas, Ciliciae ultimam hinc pergentibus
stationem, sub Tauri montis radicibus positam, egredique secuto die conatus, illabente morbi gravitate detentus est: paulatimque urente calore nimio venas, ut ne tangi quidem corpus eius posset, in modum foculi fervens, cum usus deficeret medelarum, ultimum spirans, deflebat exitium, mentisque sensu tum etiam integro, successorem suae potestatis statuisse dicitur Iulianum.</p>
<p>3. Deinde anhelitu
iam pulsante letali, conticuit, diuque cum anima colluctatus iam discessura, abiit e vita tertium
nonarum Octobrium,<a class="footnoteLink" href="#note_LCL315_170_1" id="target_note_LCL315_170_1"><sup>1</sup></a> imperii tricesimo octavo<a class="footnoteLink" href="#note_LCL315_170_2" id="target_note_LCL315_170_2"><sup>2</sup></a>
</p></section><notes><section class="footnotes"><ul><li class="note" id="note_LCL315_170_1"><a class="footnoteCrossrefLink" href="#target_note_LCL315_170_1" title="Click to highlight in text"><sup class="lineRef">1</sup><span class="italic">Novembrium,</span> Seeck.</a></li><script type="text/javascript">document.getElementById('note_LCL315_170_1').style.display = "none";</script><li class="note" id="note_LCL315_170_2"><a class="footnoteCrossrefLink" href="#target_note_LCL315_170_2" title="Click to highlight in text"><sup class="lineRef">2</sup><span class="italic">tricesimo octavo,</span> added by Val.; V omits.</a></li><script type="text/javascript">document.getElementById('note_LCL315_170_2').style.display = "none";</script></ul></section></notes></section>