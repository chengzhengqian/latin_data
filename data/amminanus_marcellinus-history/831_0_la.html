<section class="div1 language" lang="la"><header><hgroup><h1>Valens Gratianus Valentinianus II</h1></hgroup></header><section class="div2"><p class="noindent">

pro copia, quos ductabat, secuta luce impetu clandestino erapit, vesperaque incedente, Gothoram vastatorios cuneos prope flumen Hebrum subito visos, paulisper opertus aggeribus et frutectis, obscura nocte suspensis passibus consopitos<a class="footnoteLink" href="#note_LCL331_460_1" id="target_note_LCL331_460_1"><sup>1</sup></a> adgressus est, adeoque<a class="footnoteLink" href="#note_LCL331_460_2" id="target_note_LCL331_460_2"><sup>2</sup></a> prostravit, ut praeter paucos quos morte velocitas exemerat pedum, interirent reliqui omnes, praedamque retraxit innumeram, quam nec civitas cepit nec planities lata camporum.</p>
<p>5. Qua causa percitus Fritigernus, et extimescens, ne dux (ut saepe audierat) impetrabilis, dispersos licenter suorum globos raptuique intentos consumeret, improvisos adoriens: revocatis omnibus prope Cabylen oppidum cito discessit, ut agentes in regionibus patulis nec inedia nec occultis vexarentur insidiis.</p>
<p>6. Dum haec aguntur in Thraciis, Gratianus docto litteris patruo, qua industria superaverit Alamanos, pedestri itinere praemissis impedimentis et sarcinis, ipse cum expeditiore militum manu, permeato Danubio, delatus Bononiam, Sirmium introiit, et quadriduum ibi moratus, per idem flumen ad Martis castra descendit, febribus intervallatis afflictus: in quo tractu Halanorum impetu repentino temptatus, amisit sequentium paucos.</p>
</section><notes><section class="footnotes"><ul><li class="note" id="note_LCL331_460_1"><a class="footnoteCrossrefLink" href="#target_note_LCL331_460_1" title="Click to highlight in text"><sup class="lineRef">1</sup><span class="italic">consopitos,</span> GÃ¼nther; <span class="italic">incompositos,</span> Lind.; <span class="italic">conpositos,</span> V.</a></li><script type="text/javascript">document.getElementById('note_LCL331_460_1').style.display = "none";</script><li class="note" id="note_LCL331_460_2"><a class="footnoteCrossrefLink" href="#target_note_LCL331_460_2" title="Click to highlight in text"><sup class="lineRef">2</sup><span class="italic">adeoque,</span> Val.; <span class="italic">id quoque,</span> V.</a></li><script type="text/javascript">document.getElementById('note_LCL331_460_2').style.display = "none";</script></ul></section></notes></section>