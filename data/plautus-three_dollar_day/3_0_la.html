<section class="div1 language" lang="la"><header><hgroup><h1>Plautus</h1></hgroup></header>
<span class="label">PROLOGVS</span>
<span class="label">lvxvria. Inopia</span>
<div class="sp inline"><p class="lineGroup"><span class="line"><span class="speaker"><span class="sc">lvx</span></span> sequere hac me, gnata, ut munus fungaris tuom.</span><span class="linebreak"></span></p></div>
<div class="sp inline"><p class="lineGroup"><span class="line"><span class="speaker"><span class="sc">ino</span></span> sequor, sed finem fore quem dicam nescio.</span><span class="linebreak"></span></p></div>
<div class="sp inline"><p class="lineGroup"><span class="line"><span class="speaker"><span class="sc">lvx</span></span> adest. em illae sunt aedes, i intro nunciam.</span><span class="linebreak"></span>
<span class="line">nunc, ne quis erret uostrum, paucis in uiam</span><span class="linebreak"></span>
<span class="line"><span class="br"></span><span class="lineNumber">5</span><span class="br"></span>deducam, si quidem</span><span class="linebreak"></span>
<span class="line">operam dare promittitis.</span><span class="linebreak"></span>
<span class="line">nunc igitur primum quae ego sim et quae illaec siet</span><span class="linebreak"></span>
<span class="line">huc quae abiit intro dicam, si animum aduortitis.</span><span class="linebreak"></span>
<span class="line">primum mihi Plautus nomen Luxuriae indidit;</span><span class="linebreak"></span>
<span class="line">tunc hanc mihi gnatam esse uoluit, Inopiam.</span><span class="linebreak"></span>
<span class="line"><span class="br"></span><span class="lineNumber">10</span><span class="br"></span>sed ea huc quid intro ierit impulsu meo</span><span class="linebreak"></span>
<span class="line">accipite et date uociuas auris dum eloquor.</span><span class="linebreak"></span>
<span class="line">adulescens quidam est qui in hisce habitat aedibus;</span><span class="linebreak"></span>
<span class="line">is rem paternam me adiutrice perdidit.</span><span class="linebreak"></span>
<span class="line">quoniam ei qui me aleret nil uideo esse relicui,</span><span class="linebreak"></span>
<span class="line"><span class="br"></span><span class="lineNumber">15</span><span class="br"></span>dedi ei meam gnatam quicum &lt;una&gt; aetatem exigat.</span><span class="linebreak"></span>
<span class="line">sed de argumento ne exspectetis fabulae:</span><span class="linebreak"></span>
<span class="line">senes qui huc uenient, i rem uobis aperient.</span><span class="linebreak"></span>
</p></div><notes><section class="footnotes"><ul><li class="note text" id="note_LCL328_122_9">9 tum <span class="italic">P</span>, tunc <span class="italic">Trappes-Lomax</span></li><li class="note text" id="note_LCL328_122_15">15 una <span class="italic">add. Vollbehr</span></li></ul></section></notes></section>