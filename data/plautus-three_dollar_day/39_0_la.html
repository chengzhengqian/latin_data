<section class="div1 language" lang="la"><header><hgroup><h1>Plautus</h1></hgroup></header>
<span class="label"><span class="sc">iii.</span> iii: <span class="sc">megaronides. callicles</span></span>
<div class="sp inline"><p class="lineGroup"><span class="line"><span class="speaker"><span class="sc">meg</span></span> ut mihi rem narras, Callicles, nullo modo</span><span class="linebreak"></span>
<span class="line"><span class="br"></span><span class="lineNumber">730</span><span class="br"></span>potest fieri prorsus quin dos detur uirgini.</span><span class="linebreak"></span></p></div>
<div class="sp inline"><p class="lineGroup"><span class="line"><span class="speaker"><span class="sc">cal</span></span> namque hercle honeste fieri ferme non potest,</span><span class="linebreak"></span>
<span class="line">ut eam perpetiar ire in matrimonium</span><span class="linebreak"></span>
<span class="line">sine dote, quom eius rem penes me habeam domi.</span><span class="linebreak"></span></p></div>
<div class="sp inline"><p class="lineGroup"><span class="line"><span class="speaker"><span class="sc">meg</span></span> parata dos domi est; nisi exspectare uis,</span><span class="linebreak"></span>
<span class="line"><span class="br"></span><span class="lineNumber">735</span><span class="br"></span>ut eam sine dote frater nuptum collocet.</span><span class="linebreak"></span>
<span class="line">post adeas tute Philtonem et dotem dare</span><span class="linebreak"></span>
<span class="line">te ei dicas, facere
id eius ob amicitiam patris.</span><span class="linebreak"></span>
<span class="line">uerum hoc ego uereor ne istaec pollicitatio</span><span class="linebreak"></span>
<span class="line">te in crimen populo ponat atque
infamiam;</span><span class="linebreak"></span>
<span class="line"><span class="br"></span><span class="lineNumber">740</span><span class="br"></span>non temere dicant te benignum uirgini:</span><span class="linebreak"></span>
<span class="line">datam tibi dotem, ei quam dares, eius a patre,</span><span class="linebreak"></span>
<span class="line">ex ea largiri te illi, neque ita ut sit data</span><span class="linebreak"></span>
<span class="line">columem te sistere illi, et detraxe autument.</span><span class="linebreak"></span>
<span class="line">nunc si opperiri uis aduentum Charmidi,</span><span class="linebreak"></span>
<span class="line"><span class="br"></span><span class="lineNumber">745</span><span class="br"></span>perlongum est: huic ducendi interea apscesserit</span><span class="linebreak"></span>
<span class="line">lubido; atque ea condicio huic uel primaria est.</span><span class="linebreak"></span></p></div>
<div class="sp inline"><p class="lineGroup"><span class="line"><span class="speaker"><span class="sc">cal</span></span> nam hercle omnia istaec ueniunt in mentem mihi.</span><span class="linebreak"></span>
<span class="line">uide si hoc utibile magis atque in rem deputas,</span><span class="linebreak"></span>
<span class="line">ut ipsum adeam Lesbonicum, edoceam ut res se habet.</span><span class="linebreak"></span>
<span class="line"><span class="br"></span><span class="lineNumber">750</span><span class="br"></span>sed ut ego nunc adulescenti thesaurum indicem</span><span class="linebreak"></span>
<span class="line">indomito, pleno amoris ac lasciuiae?</span><span class="linebreak"></span>
<span class="line">minime, minime hercle uero. nam certo scio,</span><span class="linebreak"></span>
<span class="line">locum quoque illum omnem ubi situst comederit;</span><span class="linebreak"></span>
<span class="line">quem fodere metuo, sonitum ne ille exaudiat</span><span class="linebreak"></span>
<span class="line"><span class="br"></span><span class="lineNumber">755</span><span class="br"></span>neu rem ipsam indaget, dotem dare si dixerim.</span><span class="linebreak"></span></p></div>
<div class="sp inline"><p class="lineGroup"><span class="line"><span class="speaker"><span class="sc">meg</span></span> quo pacto ergo igitur clam dos depromi potest?</span><span class="linebreak"></span></p></div>
<notes><section class="footnotes"><ul><li class="note text" id="note_LCL328_194_749">749 ut <span class="italic">P</span>, ipsum <span class="italic">A</span>, ut ipsum <span class="italic">Brix</span></li></ul></section></notes></section>