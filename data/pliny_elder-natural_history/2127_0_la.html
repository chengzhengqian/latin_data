<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

sinistra parte frontis inguini adalligata venerem inhibet, eiusdem cinis alopecias explet. testiculi drachma ex aqua contra serpentes bibitur. sanguine pictores utuntur.</p>
<span class="br"></span><span class="lineNumber">122</span><span class="br"></span><p>XXXII. Peregrinae sunt et lynces, quae clarissime quadripedum omnium cernunt. ungues earum omnes cum corio exuri efficacissime in Carpatho insula tradunt. hoc cinere poto propudia virorum, eiusdemque
aspersu feminarum libidines inhiberi, item pruritus corporum, urina stillicidia vesicae. itaque eam protinus terra pedibus adgesta obruere traditur. eadem autem et iugulorum dolori monstratur in remedio.</p>
<span class="br"></span><span class="lineNumber">123</span><span class="br"></span><p>XXXIII. Hactenus de externis. nunc praevertemur
ad nostrum orbem, primumque communia animalium remedia atque eximia dicemus, sicuti e lactis usu. utilissimum cuique maternum. [concipere
nutrices exitiosum est, hi sunt enim infantes qui colostrati appellantur, densato lacte in casei speciem. est autem colostra prima a partu spongea densitas lactis.]<a class="footnoteLink" href="#note_LCL418_86_1" id="target_note_LCL418_86_1"><sup>1</sup></a> maxime autem alit quodcumque humanum, mox caprinum, unde fortassis fabulae Iovem ita nutritum dixere. dulcissimum ab hominis camelinum,
efficacissimum ex asinis. magnorum animalium
<span class="br"></span><span class="lineNumber">124</span><span class="br"></span>et corporum facilius redditur. stomacho adcommodatissimum
caprinum, quoniam fronde magis quam




</p></section><notes><section class="footnotes"><ul><li class="note" id="note_LCL418_86_1"><a class="footnoteCrossrefLink" href="#target_note_LCL418_86_1" title="Click to highlight in text"><sup class="lineRef">1</sup><span class="italic">uncos ego posui.</span></a></li><script type="text/javascript">document.getElementById('note_LCL418_86_1').style.display = "none";</script></ul></section></notes></section>