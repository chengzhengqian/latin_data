<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

nonis regia et Osiris templo inclutum, <span class="sc">v͞i͞i͞</span> <span class="sc">d</span> p. in
<span class="br"></span><span class="lineNumber">61</span><span class="br"></span>Libyam remotum a flumine. dein Ptolemais et Panopolis ac Veneris iterum, et in Libyco Lycon, ubi montes finiunt Thebaidem. ab iis oppida Mercuri, Alabastron, Canum et supra dictum Herculis. deinde Arsinoes ac iam dicta Memphis, inter quam et Arsinoiten nomon in Libyco turres quae pyramides vocantur, labyrinthus in Moeridis lacu nullo addito ligno exaedificatus et oppidum Crialon.<a class="footnoteLink" href="#note_LCL352_266_1" id="target_note_LCL352_266_1"><sup>1</sup></a> unum praeterea intus et Arabiae conterminum claritatis magnae, Solis oppidum.</p>
<span class="br"></span><span class="lineNumber">62</span><span class="br"></span><p>Sed iure laudetur in litore Aegyptii maris Alexandria
a Magno Alexandro condita in Africae parte ab ostio Canopico <span class="sc">x͞i͞i͞</span> p. iuxta Mareotim lacum, qui locus antea Rhacotes nominabatur. metatus est eam Dinochares architectus pluribus modis memorabili
ingenio, <span class="sc">v͞</span> p. laxitate insessa ad effigiem Macedonicae
chlamydis orbe gyrato laciniosam, dextra laevaque anguloso procursu, iam tum tamen quinta
<span class="br"></span><span class="lineNumber">63</span><span class="br"></span>situs parte regiae dicata. Mareotis lacus a
meridiana urbis parte euripo e Canopico ostio mittit ex mediterraneo
commercia, insulas quoque plures amplexus, <span class="sc">x͞x͞x͞</span> traiectu, <span class="sc">c͞c͞l͞</span> ambitu, ut tradit Claudius Caesar. alii schoenos in longitudinem patere <span class="sc">xl</span> faciunt,




</p></section><notes><section class="footnotes"><ul><li class="note" id="note_LCL352_266_1"><a class="footnoteCrossrefLink" href="#target_note_LCL352_266_1" title="Click to highlight in text"><sup class="lineRef">1</sup>Crocodilon <span class="italic">Hardouin ex Hdt.</span> II. 147.</a></li><script type="text/javascript">document.getElementById('note_LCL352_266_1').style.display = "none";</script></ul></section></notes></section>