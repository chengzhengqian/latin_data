<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

urbi intellegitur, ut auctor est Masurius. radices eius in forum usque Caesaris per stationes municipiorum penetrant. fuit cum ea cupressus aequalis circa suprema Neronis principis prolapsa atque neglecta.</p>
<span class="br"></span><span class="lineNumber">237</span><span class="br"></span><p>LXXXVII. Vetustior autem urbe in Vaticano ilex in qua titulus aereus<a class="footnoteLink" href="#note_LCL370_540_1" id="target_note_LCL370_540_1"><sup>1</sup></a> litteris Etruscis religione arborem iam tum dignam fuisse significat. Tiburtes quoque originem multo ante urbem Romam habent; apud eos extant ilices tres etiam Tiburno conditore eorum vetustiores, apud quas inauguratus traditur; fuisse autem eum tradunt filium Amphiarai qui apud Thebas obierit una aetate ante Iliacum bellum.</p>
<span class="br"></span><span class="lineNumber">238</span><span class="br"></span><p>LXXXVIII. Sunt auctores et Delphicam platanum Agamemnonis manu satam et alteram in Caphya<a class="footnoteLink" href="#note_LCL370_540_2" id="target_note_LCL370_540_2"><sup>2</sup></a> Arcadiae loco.<a class="footnoteLink" href="#note_LCL370_540_3" id="target_note_LCL370_540_3"><sup>3</sup></a> sunt hodie ex adverso Iliensium urbis iuxta Hellespontum in Protesilai sepulchro arbores quae omnibus ex eo aevis, cum in tantum adcrevere ut Ilium aspiciant, inarescunt rursusque adolescunt; iuxta urbem autem quercus in Ili tumulo tunc satae dicuntur cum coepit Ilium vocari.</p>
<span class="br"></span><span class="lineNumber">239</span><span class="br"></span><p>LXXXIX. Argis olea etiamnum durare dicitur ad quam Io in tauram mutatam Argus alligaverit. in



</p></section><notes><section class="footnotes"><ul><li class="note" id="note_LCL370_540_1"><a class="footnoteCrossrefLink" href="#target_note_LCL370_540_1" title="Click to highlight in text"><sup class="lineRef">1</sup><span class="italic">Huebner</span>: aereis.</a></li><script type="text/javascript">document.getElementById('note_LCL370_540_1').style.display = "none";</script><li class="note" id="note_LCL370_540_2"><a class="footnoteCrossrefLink" href="#target_note_LCL370_540_2" title="Click to highlight in text"><sup class="lineRef">2</sup><span class="italic">Mayhoff</span>: Caphiae.</a></li><script type="text/javascript">document.getElementById('note_LCL370_540_2').style.display = "none";</script><li class="note" id="note_LCL370_540_3"><a class="footnoteCrossrefLink" href="#target_note_LCL370_540_3" title="Click to highlight in text"><sup class="lineRef">3</sup><span class="italic">Urlichs</span>: luco.</a></li><script type="text/javascript">document.getElementById('note_LCL370_540_3').style.display = "none";</script></ul></section></notes></section>