<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

praecipuae. ex his minor austro laeditur, ceteris ventis alitur, ut in Vesuvio monte Surrentinisque collibus; in reliquis Italiae partibus non nisi arbori accommodata. quintum genus lanatae; ne Seras miremur aut Indos adeo, lanugo eam vestit. prima ex Aminaeis maturescit ocissimeque putrescit.</p>
<span class="br"></span><span class="lineNumber">23</span><span class="br"></span><p>Proxima dignitas Nomentanis rubente materia, quapropter quidam rubellas appellavere vineas. hae minus fertiles, vinaceis et faece nimiae, contra pruinas fortissimae, siccitate magis quam imbre, aestu quam algore vexantur; quamobrem in frigidis umidisque principatum obtinent. fertilior quae minor acino et folio scissa minus.</p>
<span class="br"></span><span class="lineNumber">24</span><span class="br"></span><p>Apianis apes dedere cognomen, praecipue earum avidae. ex iis duo genera lanugine et ipsa pubescunt;
distant quod altera celerius maturescit, quamquam et altera properante. situs frigidi iis<a class="footnoteLink" href="#note_LCL370_200_1" id="target_note_LCL370_200_1"><sup>1</sup></a> non respuuntur, et tamen nullae celerius imbre putrescunt. vina primo dulcia austeritatem annis accipiunt. Etruria nulla magis vite gaudet.</p>
<span class="br"></span><span class="lineNumber">25</span><span class="br"></span><p>Et hactenus potissima nobilitas datur peculiaribus atque vernaculis Italiae: ceterae advenere. e<a class="footnoteLink" href="#note_LCL370_200_2" id="target_note_LCL370_200_2"><sup>2</sup></a> Chio Thasove Graecula non inferior Aminaeis bonitate,





</p></section><notes><section class="footnotes"><ul><li class="note" id="note_LCL370_200_1"><a class="footnoteCrossrefLink" href="#target_note_LCL370_200_1" title="Click to highlight in text"><sup class="lineRef">1</sup><span class="italic">Mayhoff</span>: frigidus <span class="italic">aut</span> frigidos.</a></li><script type="text/javascript">document.getElementById('note_LCL370_200_1').style.display = "none";</script><li class="note" id="note_LCL370_200_2"><a class="footnoteCrossrefLink" href="#target_note_LCL370_200_2" title="Click to highlight in text"><sup class="lineRef">2</sup>e <span class="italic">add. Pintianus.</span></a></li><script type="text/javascript">document.getElementById('note_LCL370_200_2').style.display = "none";</script></ul></section></notes></section>