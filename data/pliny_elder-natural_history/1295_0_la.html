<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">326</span><span class="br"></span><p>LXXVI. Observato solis ortu quocumque die libeat stantibus hora diei sexta sic ut ortum eum a sinistro umero habeant, contra mediam faciem meridies et a vertice septentrio erit; qui ita limes per agrum curret<a class="footnoteLink" href="#note_LCL371_394_1" id="target_note_LCL371_394_1"><sup>1</sup></a> cardo appellabitur. circumagi deinde melius est ut umbram suam quisque cernat, alioquin post
<span class="br"></span><span class="lineNumber">327</span><span class="br"></span>hominem erit. ergo permutatis lateribus, ut ortus illius diei ab dextro umero fiat, occasus a sinistro, tunc erit hora sexta cum minima umbra contra medium fiet hominem. per huius mediam longitudinem
duci sarculo sulcum vel cinere<a class="footnoteLink" href="#note_LCL371_394_2" id="target_note_LCL371_394_2"><sup>2</sup></a> liniam verbi gratia pedum <span class="sc">xx</span> conveniet, mediamque mensuram, hoc est in decumo pede, circumscribi circulo parvo,
<span class="br"></span><span class="lineNumber">328</span><span class="br"></span>qui vocetur umbilicus. quae pars fuerit a vertice umbrae, haec erit venti septentrionis: illo tibi, putator, arborum plagae ne spectent, neve arbusta vineaeve nisi in Africa, Cyrenis, Aegypto; illinc flante vento ne arato, quaeque alia praecipiemus. quae pars liniae fuerit a pedibus umbrae meridiem
<span class="br"></span><span class="lineNumber">329</span><span class="br"></span>spectans, haec ventum austrum dabit quem a Graecis notum diximus vocari; illinc flatu veniente materiam vinumque, agricola, ne tractes. umidus aut aestuosus
Italiae est, Africae quidem incendia cum serenitate adfert. in hunc Italiae palmites spectent, sed non


</p></section><notes><section class="footnotes"><ul><li class="note" id="note_LCL371_394_1"><a class="footnoteCrossrefLink" href="#target_note_LCL371_394_1" title="Click to highlight in text"><sup class="lineRef">1</sup><span class="italic">Mayhoff</span>: currit.</a></li><script type="text/javascript">document.getElementById('note_LCL371_394_1').style.display = "none";</script><li class="note" id="note_LCL371_394_2"><a class="footnoteCrossrefLink" href="#target_note_LCL371_394_2" title="Click to highlight in text"><sup class="lineRef">2</sup>cultro (<span class="italic">vel</span> vomere) <span class="italic">Mayhoff.</span></a></li><script type="text/javascript">document.getElementById('note_LCL371_394_2').style.display = "none";</script></ul></section></notes></section>