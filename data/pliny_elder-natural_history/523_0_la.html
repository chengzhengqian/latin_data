<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

eodem quo priore numero peditum et pari equitum ex adverso dimicante, postea singuli principibus Claudio et Neroni in consummatione gladiatorum.</p>
<span class="br"></span><span class="lineNumber">23</span><span class="br"></span><p>Ipsius animalis tanta narratur clementia contra minus validos ut in grege pecudum occurrentia manu dimoveat, ne quod obterat inprudens. nec nisi lacessiti nocent, idque cum gregatim semper ambulent,
minime ex omnibus solivagi. equitatu circumventi
infirmos aut fessos vulneratosve in medium agmen recipiunt, aciei<a class="footnoteLink" href="#note_LCL353_18_1" id="target_note_LCL353_18_1"><sup>1</sup></a> velut imperio aut ratione per vices subeunt.</p>
<span class="br"></span><span class="lineNumber">24</span><span class="br"></span><p>Capti celerrime mitificantur hordei suco.</p>
<p>VIII. capiuntur autem in India unum ex domitis agente rectore qui deprehensum solitarium abactumve a grege verberet ferum; quo fatigato transcendit in eum nec secus ac priorem regit. Africa foveis capit, in quas deerrante aliquo protinus ceteri congerunt ramos, moles devolvunt, aggeres construunt, omnique
<span class="br"></span><span class="lineNumber">25</span><span class="br"></span>vi conantur extrahere. ante domitandi gratia reges equitatu cogebant in convallem manu factam et longo tractu fallacem, cuius inclusos ripis fossisque fame domabant: argumentum erat ramus homine

</p></section><notes><section class="footnotes"><ul><li class="note" id="note_LCL353_18_1"><a class="footnoteCrossrefLink" href="#target_note_LCL353_18_1" title="Click to highlight in text"><sup class="lineRef">1</sup><span class="italic">Rackham</span> (acie <span class="italic">Mueller</span>): ac.</a></li><script type="text/javascript">document.getElementById('note_LCL353_18_1').style.display = "none";</script></ul></section></notes></section>