<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

quidam et in insulis melius putant gigni, Iuba in insulis negat nasci.</p>
<span class="br"></span><span class="lineNumber">61</span><span class="br"></span><p>Quod ex eo rotunditate guttae pependit masculum vocamus, cum alias non fere mas vocetur ubi non sit femina; religioni tributum ne sexus alter usurparetur. masculum aliqui putant a specie testium dictum. praecipua autem gratia est mammoso, cum haerente lacrima priore consecuta alia miscuit se. singula haec manum inplere solita invenio, cum minore deripiendi aviditate lentius nasci liceret.
<span class="br"></span><span class="lineNumber">62</span><span class="br"></span>Graeci stagonian et atomum tali modo appellant, minorem autem orobian; micas concussu elisas mannam vocamus. etiamnum tamen inveniuntur guttae quae tertiam partem minae, hoc est <span class="sc">xxviii</span> denariorum pondus, aequent. Alexandro Magno in pueritia sine parsimonia tura ingerenti aris paedagogus Leonides dixerat ut illo modo cum devicisset turiferas gentes supplicaret; at ille Arabiae potitus ture onustam navem misit ei exhortatus<a class="footnoteLink" href="#note_LCL370_44_1" id="target_note_LCL370_44_1"><sup>1</sup></a> ut large deos adoraret.</p>
<span class="br"></span><span class="lineNumber">63</span><span class="br"></span><p>Tus collectum Sabotam camelis convehitur, porta ad id una patente degredi via capital reges<a class="footnoteLink" href="#note_LCL370_44_2" id="target_note_LCL370_44_2"><sup>2</sup></a> fecere.





</p></section><notes><section class="footnotes"><ul><li class="note" id="note_LCL370_44_1"><a class="footnoteCrossrefLink" href="#target_note_LCL370_44_1" title="Click to highlight in text"><sup class="lineRef">1</sup><span class="italic">V.l.</span> misit et exhortatus est.</a></li><script type="text/javascript">document.getElementById('note_LCL370_44_1').style.display = "none";</script><li class="note" id="note_LCL370_44_2"><a class="footnoteCrossrefLink" href="#target_note_LCL370_44_2" title="Click to highlight in text"><sup class="lineRef">2</sup><span class="italic">V.l.</span> leges.</a></li><script type="text/javascript">document.getElementById('note_LCL370_44_2').style.display = "none";</script></ul></section></notes></section>