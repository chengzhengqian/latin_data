<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

molliore facto meatu, ne scindat euntem redeuntemque.
experimenta in se cuique; nullius non ira, luctus, tristitia et omnis animi impetus cibo mollitur, ideoque observanda sunt quae non solum corporum medicinam sed et morum habent.</p>
<span class="br"></span><span class="lineNumber">112</span><span class="br"></span><p>LII. Aqua mulsa et tussientibus utilis traditur, calefacta invitat vomitiones, contra venenum psimithii salutaris addito oleo, item contra hyoscyami cum lacte maxime asinino, et contra halicacabi, ut diximus. infunditur et auribus et genitalium fistulis. vulvis inponitur cum pane molli, subitis tumoribus, luxatis leniendisque omnibus. inveteratae usum damnavere
posteri minus innocentem aqua minusque vino firmum. longa tamen vetustate transit in vinum, ut constat inter omnes, stomacho inutilissimum nervisque contrarium.</p>
<span class="br"></span><span class="lineNumber">113</span><span class="br"></span><p>LIII. Semper mulsum ex vetere vino utilissimum. facillimeque cum melle concorporatur, quod in dulci numquam evenit. ex austero factum non inflat stomachum, neque ex decocto melle, minusque implet, quod fere evenit. adpetendi quoque revocat aviditatem cibi. alvum mollit frigido potu, pluribus
<span class="br"></span><span class="lineNumber">114</span><span class="br"></span>calido sistit, corpora auget. multi senectam longam mulsi tantum intrita toleravere, neque alio ullo cibo,




</p></section><notes></notes></section>