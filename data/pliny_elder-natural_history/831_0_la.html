<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

intemperie carbunculant fiuntque semina cassa et inania, quod vocant bregma, sic Indorum lingua significante mortuum. hoc ex omni genere asperrimum
est levissimumque et pallidum. gratius nigrum, lenius utroque candidum.</p>
<span class="br"></span><span class="lineNumber">28</span><span class="br"></span><p>Non est huius arboris radix, ut aliqui existimavere, quod vocant zingiberi, alii vero zinpiberi, quamquam sapore simile. id enim in Arabia atque Trogodytica in villis<a class="footnoteLink" href="#note_LCL370_20_1" id="target_note_LCL370_20_1"><sup>1</sup></a> nascitur parva herba<a class="footnoteLink" href="#note_LCL370_20_2" id="target_note_LCL370_20_2"><sup>2</sup></a>: radice candida. celeriter
ea cariem sentit, quamvis in tanta amaritudine. pretium eius in libras ğ†– <span class="sc">vi</span>. piper longum facillime adulteratur Alexandrino sinapi. emitur in libras ğ†–
<span class="br"></span><span class="lineNumber">29</span><span class="br"></span><span class="sc">xv</span>, album ğ†– <span class="sc">vii</span>, nigrum ğ†– <span class="sc">iiii.</span> Usum eius adeo placuisse mirum est: in aliis quippe. suavitas cepit, in aliis species invitavit, huic nec pomi nec bacae commendatio est aliqua. sola placere amaritudine, et hanc in Indos peti! quis ille primus experiri cibis voluit aut cui in appetendi aviditate esurire non fuit satis? utrumque silvestre gentibus suis est et tamen pondere emitur ut aurum vel argentum. piperis arborem iam et Italia habet maiorem myrto nec absimilem. amaritudo grano eadem quae piperi murteo<a class="footnoteLink" href="#note_LCL370_20_3" id="target_note_LCL370_20_3"><sup>3</sup></a> credatur esse: deest tosto<a class="footnoteLink" href="#note_LCL370_20_4" id="target_note_LCL370_20_4"><sup>4</sup></a> illa maturitas






</p></section><notes><section class="footnotes"><ul><li class="note" id="note_LCL370_20_1"><a class="footnoteCrossrefLink" href="#target_note_LCL370_20_1" title="Click to highlight in text"><sup class="lineRef">1</sup>vilius <span class="italic">Salmasius,</span> in silvis? <span class="italic">Mayhoff.</span></a></li><script type="text/javascript">document.getElementById('note_LCL370_20_1').style.display = "none";</script><li class="note" id="note_LCL370_20_2"><a class="footnoteCrossrefLink" href="#target_note_LCL370_20_2" title="Click to highlight in text"><sup class="lineRef">2</sup><span class="italic">V.l.</span> parvae herbae.</a></li><script type="text/javascript">document.getElementById('note_LCL370_20_2').style.display = "none";</script><li class="note" id="note_LCL370_20_3"><a class="footnoteCrossrefLink" href="#target_note_LCL370_20_3" title="Click to highlight in text"><sup class="lineRef">3</sup><span class="italic">Detlefsen coll.</span> <span class="sc">xv</span> 118: musteo.</a></li><script type="text/javascript">document.getElementById('note_LCL370_20_3').style.display = "none";</script><li class="note" id="note_LCL370_20_4"><a class="footnoteCrossrefLink" href="#target_note_LCL370_20_4" title="Click to highlight in text"><sup class="lineRef">4</sup><span class="italic">Rackham</span>: tosta.</a></li><script type="text/javascript">document.getElementById('note_LCL370_20_4').style.display = "none";</script></ul></section></notes></section>