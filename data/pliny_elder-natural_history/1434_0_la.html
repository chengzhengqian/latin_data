<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

panos, furunculos incipientes, duritias omnes vel cocto vel crudo utiliter inlini putavit, item ignem sacrum cum melle, aceto, nitro, similiter podagras.
<span class="br"></span><span class="lineNumber">221</span><span class="br"></span>ungues scabros detrahere dicitur sine ulcere. sunt qui et morbo regio dent semen eius cum melle, arterias et tonsillas nitro addito perfricent, alvum moveant, cocto vel per se vel cum malva aut lenticula. concitant et<a class="footnoteLink" href="#note_LCL392_128_1" id="target_note_LCL392_128_1"><sup>1</sup></a> vomitiones. silvestri capillos tingunt et ad supra scripta utuntur.</p>
<span class="br"></span><span class="lineNumber">222</span><span class="br"></span><p>LXXXIV. E contrario in magnis laudibus malva est utraque et sativa et silvestris. duo genera earum<a class="footnoteLink" href="#note_LCL392_128_2" id="target_note_LCL392_128_2"><sup>2</sup></a> amplitudine folii discernuntur. maiorem Graeci malopen vocant in sativis, alteram ab emolliendo
ventre dictam putant malachen. at e silvestribus,
cui grande folium et radices albae, althaea vocatur, ab excellentia effectus a quibusdam plistolochia.
<span class="br"></span><span class="lineNumber">223</span><span class="br"></span>omne solum in quo seruntur pinguius faciunt, contra omnes aculeatos ictus efficaces, praecipue
scorpionum, vesparum similiumque et muris aranei. quin et trita cum oleo qualibet earum peruncti ante vel habentes eas non feriuntur. folium inpositum scorpionibus torporem adfert. valent et contra psimithi venena. aculeos omnes extrahunt inlitae crudae cum aphronitro, potae vero decoctae cum radice sua leporis marini venenum restingunt,





</p></section><notes><section class="footnotes"><ul><li class="note" id="note_LCL392_128_1"><a class="footnoteCrossrefLink" href="#target_note_LCL392_128_1" title="Click to highlight in text"><sup class="lineRef">1</sup>concitant et <span class="italic">Mayhoff</span>: concitantes <span class="italic">codd.</span></a></li><script type="text/javascript">document.getElementById('note_LCL392_128_1').style.display = "none";</script><li class="note" id="note_LCL392_128_2"><a class="footnoteCrossrefLink" href="#target_note_LCL392_128_2" title="Click to highlight in text"><sup class="lineRef">2</sup>earum <span class="italic">codd.</span>: ambarum <span class="italic">coni. Warmington.</span></a></li><script type="text/javascript">document.getElementById('note_LCL392_128_2').style.display = "none";</script></ul></section></notes></section>