<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

cerebrum aut cor involvitur, plura enim membranarum
genera.</p>
<span class="br"></span><span class="lineNumber">209</span><span class="br"></span><p>LXXXIV. Feminis eadem omnia praeterque vesicae iunctus utriculus, unde dictus uterus; quod alio nomine locos appellant, hoc in reliquis animalibus volvam. haec viperae et intra se parientibus duplex, ova generantium adnexa praecordiis; et in muliere geminos sinus ab utraque parte laterum habet,
<span class="br"></span><span class="lineNumber">210</span><span class="br"></span>funebris quotiens versa spiritum inclusit. boves gravidas negant praeterquam dextero vulvae sinu ferre, etiam cum geminos ferant. vulva eiecto partu melior quam edito; eiecticia vocatur illa, haec porcaria. primiparae suis optima, contra effetis. a partu, praeterquam eodem die suis occisae, livida
<span class="br"></span><span class="lineNumber">211</span><span class="br"></span>ac macra; nec novellarum suum praeter primiparas probatur, potiusque veterum, dum ne effetarum, nec biduo ante partum aut post partum aut quo eiecerint die. proxima ab eiecticia est occisae uno die post partum; huius et sumen optimum, si modo fetus non hauserit; eiecticiae deterrimum. antiqui abdomen
vocabant priusquam calleret, incientes occidere non adsueti.</p>
<span class="br"></span><span class="lineNumber">212</span><span class="br"></span><p>LXXXV. Cornigera una parte dentata et quae in
</p></section><notes></notes></section>