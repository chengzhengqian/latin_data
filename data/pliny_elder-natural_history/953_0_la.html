<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">119</span><span class="br"></span><p>XXIII. Et quoniam religione vita constat, prolibare
dis nefastum habetur vina, praeter inputatae, vitis fulmine tactae quamque iuxta hominis mors laqueo pependerit, aut vulneratis pedibus calcata et quod circumcisis vinaceis profluxerit, aut superne deciduo inmundiore lapsu aliquo polluta; item Graeca, quoniam aquam habeant.</p>
<p>Vitis ipsa quoque manditur decoctis caulibus summis, qui et condiuntur in aceto ac muria.</p>
<span class="br"></span><span class="lineNumber">120</span><span class="br"></span><p>XXIV. Verum et de apparatu vini dixisse conveniat, cum Graeci privatim ea praecepta condiderint artemque
fecerint, sicut Euphronius et Aristomachus et Commiades et Hicesius. Africa gypso mitigat asperitatem,
nec non aliquibus partibus sui calce. Graecia argilla aut marmore aut sale aut mari lenitatem excitat,
Italiae pars aliqua crapulana<a class="footnoteLink" href="#note_LCL370_264_1" id="target_note_LCL370_264_1"><sup>1</sup></a> pice, ac resina condire musta volgare ei est provinciisque finitimis; nonnusquam prioris vini faece acetove condiunt.
<span class="br"></span><span class="lineNumber">121</span><span class="br"></span>nec non et ex ipso musto fiunt medicamina; decoquitur
ut dulcescat pro<a class="footnoteLink" href="#note_LCL370_264_2" id="target_note_LCL370_264_2"><sup>2</sup></a> portione virium, nec durare ultra annum spatium tale proditur. aliquibus
in locis decocunt ad sapas musta infusisque his





</p></section><notes><section class="footnotes"><ul><li class="note" id="note_LCL370_264_1"><a class="footnoteCrossrefLink" href="#target_note_LCL370_264_1" title="Click to highlight in text"><sup class="lineRef">1</sup><span class="italic">V.ll.</span> rapulana, rabulana.</a></li><script type="text/javascript">document.getElementById('note_LCL370_264_1').style.display = "none";</script><li class="note" id="note_LCL370_264_2"><a class="footnoteCrossrefLink" href="#target_note_LCL370_264_2" title="Click to highlight in text"><sup class="lineRef">2</sup>pro <span class="italic">add.</span>? (<span class="italic">vel</span> ad portionem) <span class="italic">Mayhoff.</span></a></li><script type="text/javascript">document.getElementById('note_LCL370_264_2').style.display = "none";</script></ul></section></notes></section>