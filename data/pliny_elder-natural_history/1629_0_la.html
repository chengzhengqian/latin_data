<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

inlita vero vesparum crabronumque et apium, item serpentium venenis resistunt, maxime sepos, dipsadis
et viperae. prosunt et mensibus feminarum cum oleo cocta, cum polenta autem quae tenera sunt trita ad inflammationes oculorum, cum ruta testium, cum rosaceo capitis dolores, aut cum irino. quin et commanducata atque devorata per triduum terna liberant tussi, eadem suspiriis trita cum melle.
<span class="br"></span><span class="lineNumber">153</span><span class="br"></span>cortex radicis cavendus gravidis. ipsa radix calculos rumpit, iocineri prodest tribus obolis in vino odorato potu.<a class="footnoteLink" href="#note_LCL392_518_1" id="target_note_LCL392_518_1"><sup>1</sup></a> folia potu vomitiones movent. bacae menses trahunt adpositae tritae vel potae. tussim veterem et orthopnoean sanant binae detracto cortice in vino potae, si et febris sit, ex aqua aut ecligmate ex passo aut aqua mulsa decoctae.
<span class="br"></span><span class="lineNumber">154</span><span class="br"></span>prosunt et phthisicis eodem modo et omnibus thoracis rheumatismis. nam et concoquunt pituitam et extrahunt. adversus scorpiones quaternae ex vino bibuntur, epinyctidas ex oleo inlitae et lentigines et ulcera manantia et ulcera oris et furfures, cutis porriginem sucus bacarum emendat et phthiriasim. aurium dolori aut gravitati instillatur cum vino vetere et rosaceo. perunctos eo






</p></section><notes><section class="footnotes"><ul><li class="note" id="note_LCL392_518_1"><a class="footnoteCrossrefLink" href="#target_note_LCL392_518_1" title="Click to highlight in text"><sup class="lineRef">1</sup>potu <span class="italic">codd. Detlefsen</span>: pota <span class="italic">vulg., Mayhoff.</span></a></li><script type="text/javascript">document.getElementById('note_LCL392_518_1').style.display = "none";</script></ul></section></notes></section>