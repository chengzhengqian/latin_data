<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

in meridiem proiecta, longa passuum <span class="sc">c͞l͞</span>, lata maiore ex parte <span class="sc">l͞</span>, circuitu <span class="sc">c͞c͞c͞x͞x͞v͞</span>; abest a Vadis Volaterranis <span class="sc">l͞x͞i͞i͞</span>. civitates habet <span class="sc">x͞x͞x͞i͞i͞</span> et colonias Marianam a C. Mario deductam, Aleriam a dictatore Sulla.
citra est Oglasa, intra vero, et <span class="sc">l͞x͞</span> p. a Corsica, Planasia a specie dicta, aequalis freto ideoque
<span class="br"></span><span class="lineNumber">81</span><span class="br"></span>navigiis fallax. amplior Urgo et Capraria, quam Graeci Aegilion dixere, item Igilium et Dianium quam Artemisiam, ambae contra Cosanum litus, et Barpana, Menaria, Columbaria, Venaria, Ilva cum ferri metallis, circuitus <span class="sc">c͞</span>, a Populonio <span class="sc">x͞</span>, a Graecis Aethalia dicta; ab ea Planasia <span class="sc">x͞x͞v͞i͞i͞i͞</span>. ab his ultra Tiberina ostia in Antiano Astura, mox Palmaria,
<span class="br"></span><span class="lineNumber">82</span><span class="br"></span>Sinonia, adversum Formias Pontiae. in Puteolano autem sinu Pandateria, Prochyta, non ab Aeneae nutrice sed quia profusa ab Aenaria erat, Aenaria a statione navium Aeneae, Homero Inarime dicta, Pithecusa, non a simiarum multitudine (ut aliqui existimavere) sed a figlinis doliorum. inter Pausilypum
et Neapolim Megaris, mox a Surrento <span class="sc">v͞i͞i͞i͞</span> distantes Tiberi principis arce nobiles Capreae
<span class="br"></span><span class="lineNumber">83</span><span class="br"></span>circuitu <span class="sc">xi</span> m., Leucothea, extraque conspectum, pelagus Africum attingens, Sardinia minus <span class="sc">v͞i͞i͞i͞</span> p. a Corsicae extremis, etiamnum angustias eas artantibus insulis parvis quae Cuniculariae appellantur









</p></section><notes></notes></section>