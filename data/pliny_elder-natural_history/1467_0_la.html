<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

liorum vegetissimus. paria nunc conponuntur et natura atque luxuria depugnant. lutei video honorem
antiquissimum, in nuptialibus flammeis totum feminis concessum, et fortassis ideo non numerari inter principales, hoc est communes maribus ac feminis, quoniam societas principatum dedit.</p>
<span class="br"></span><span class="lineNumber">47</span><span class="br"></span><p>XXIII. Amaranto non dubie vincimur. est autem spica purpurea verius quam flos aliquis, et ipse sine odore. mirum in eo gaudere decerpi et laetius renasci. provenit Augusto mense, durat in autumnum.
Alexandrino palma, qui decerptus adservatur,
mireque, postquam defecere cuncti flores, madefactus aqua revivescit et hibernas coronas facit. summa naturae eius in nomine est, appellato, quoniam non marcescat.</p>
<span class="br"></span><span class="lineNumber">48</span><span class="br"></span><p>XXIV. In nomine et cyani colos, item holochrysi. omnes autem hi flores non fuere in usu Alexandri Magni aetate, quoniam proximi a morte eius auctores
siluere de illis, quo manifestum est postea placuisse. a Graecis tamen repertos quis dubitet non aliter Italia usurpante nomina illorum?</p>
<span class="br"></span><span class="lineNumber">49</span><span class="br"></span><p>XXV. At, Hercules, petellio ipsa nomen inposuit, autumnali circaque vepres nascenti et tantum colore commendato, qui est rosae silvestris. folia parva,





</p></section><notes></notes></section>