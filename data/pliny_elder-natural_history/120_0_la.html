<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

longa faciunt priore ardente<a class="footnoteLink" href="#note_LCL330_240_1" id="target_note_LCL330_240_1"><sup>1</sup></a> parte, bolis vero perpetua ardens longiorem trahit limitem.</p>
<p>XXVI. Emicant et trabes simili modo, quas δοκοὺς vocant, qualis cum Lacedaemonii classe victi
<span class="br"></span><span class="lineNumber">97</span><span class="br"></span>imperium Graeciae amisere. fit et caeli ipsius hiatus, quod vocant chasma,</p>
<p>(XXVII) fit et sanguinea species et, quo nihil terribilius mortalium timori est, incendium ad terras cadens inde, sicut Olympiadis centesimae septimae anno tertio, cum rex Philippus Graeciam quateret. atque ego haec statis temporibus
naturae vi<a class="footnoteLink" href="#note_LCL330_240_2" id="target_note_LCL330_240_2"><sup>2</sup></a> ut cetera arbitror existere, non, ut plerique, variis de causis quas ingeniorum acumen excogitat; quippe ingentium malorum fuere praenuntia,
sed ea accidisse non quia haec facta sunt arbitror, verum haec ideo facta quia incasura erant illa, raritate autem occultam eorum esse rationem, ideoque non sicut exortus supra dictos defectusque et multa alia nosci.</p>
<span class="br"></span><span class="lineNumber">98</span><span class="br"></span><p>XXVIII. Cernuntur et stellae cum sole totis diebus, plerumque et circa solis orbem ceu spiceae coronae et versicolores circuli, qualiter Augusto Caesare in prima iuventa urbem intrante post obitum patris ad nomen ingens capessendum. existunt eaedem coronae circa lunam et circa nobilia astra caeloque inhaerentia.</p>
<p>XXIX. Circa solem arcus







</p></section><notes><section class="footnotes"><ul><li class="note" id="note_LCL330_240_1"><a class="footnoteCrossrefLink" href="#target_note_LCL330_240_1" title="Click to highlight in text"><sup class="lineRef">1</sup>ardentes? <span class="italic">Rackham.</span></a></li><script type="text/javascript">document.getElementById('note_LCL330_240_1').style.display = "none";</script><li class="note" id="note_LCL330_240_2"><a class="footnoteCrossrefLink" href="#target_note_LCL330_240_2" title="Click to highlight in text"><sup class="lineRef">2</sup>vi <span class="italic">add. Mayhoff</span> (<span class="italic">cf.</span> 191).</a></li><script type="text/javascript">document.getElementById('note_LCL330_240_2').style.display = "none";</script></ul></section></notes></section>