<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

et futuro tempore infelix! non melioris sortis tunc fuere pereuntes, quorum miseremur hodie cum
<span class="br"></span><span class="lineNumber">138</span><span class="br"></span>Sullam nemo non oderit? age, non exitus vitae eius omnium proscriptorum ab illo calamitate crudelior fuit erodente se ipso corpore et supplicia sibi gignente?
quod ut dissimulaverit et supremo somnio eius, cui inmortuus quodammodo est, credamus ab uno illo invidiam gloria victam, hoc tamen nempe<a class="footnoteLink" href="#note_LCL352_598_1" id="target_note_LCL352_598_1"><sup>1</sup></a> felicitati suae defuisse confessus est quod Capitolium non dedicavisset.</p>
<span class="br"></span><span class="lineNumber">139</span><span class="br"></span><p>Q. Metellus in ea oratione quam habuit supremis laudibus patris sui L. Metelli pontificis, bis consulis, dictatoris, magistri equitum, xvviri agris dandis, qui primus elephantos ex primo Punico bello duxit in triumpho, scriptum reliquit decem maximas res optumasque in quibus quaerendis sapientes aetatem
<span class="br"></span><span class="lineNumber">140</span><span class="br"></span>exigerent consummasse eum: voluisse enim primarium 
bellatorem esse, optimum oratorem, fortissimum
imperatorem, auspicio suo maximas res geri, maximo honore uti, summa sapientia esse, summum senatorem haberi, pecuniam magnam bono modo invenire, multos liberos relinquere et clarissimum in civitate esse; haec contigisse ei nec ulli alii post
<span class="br"></span><span class="lineNumber">141</span><span class="br"></span>Romam conditam. Longum est refellere et supervacuum



</p></section><notes><section class="footnotes"><ul><li class="note" id="note_LCL352_598_1"><a class="footnoteCrossrefLink" href="#target_note_LCL352_598_1" title="Click to highlight in text"><sup class="lineRef">1</sup>[nempe]? <span class="italic">Mayhoff.</span></a></li><script type="text/javascript">document.getElementById('note_LCL352_598_1').style.display = "none";</script></ul></section></notes></section>