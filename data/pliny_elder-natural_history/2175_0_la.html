<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<h2>Liber XXIX</h2>
<p>I. Natura remediorum atque multitudo instantium ac praeteritorum plura de ipsa medendi arte cogunt dicere, quamquam non ignarus sim, nulli ante haec Latino sermone condita ancepsque iudicium<a class="footnoteLink" href="#note_LCL418_182_1" id="target_note_LCL418_182_1"><sup>1</sup></a> esse rerum omnium novarum, talium<a class="footnoteLink" href="#note_LCL418_182_2" id="target_note_LCL418_182_2"><sup>2</sup></a> utique tam sterilis
<span class="br"></span><span class="lineNumber">2</span><span class="br"></span>gratiae tantaeque difficultatis in promendo. sed quoniam<a class="footnoteLink" href="#note_LCL418_182_3" id="target_note_LCL418_182_3"><sup>3</sup></a> occurrere verisimile est omnium qui haec noscant cogitationi, quonam modo exoleverint in medicinae usu quae iam parata atque pertinentia erant, mirumque et indignum protinus subit nullam artium inconstantiorem fuisse aut etiamnunc saepius mutari, cum sit fructuosior nulla. dis primum inventores
<span class="br"></span><span class="lineNumber">3</span><span class="br"></span>suos adsignavit et caelo dicavit. nec non et hodie multifariam ab oraculis medicina petitur. auxit deinde famam etiam crimine, ictum fulmine Aesculapium
fabulata, quoniam Tyndareum revocavisset ad vitam. nec tamen cessavit narrare alios revixisse opera sua clara Troianis temporibus, quibus fama certior, vulnerum tamen dumtaxat remediis.</p>
<span class="br"></span><span class="lineNumber">4</span><span class="br"></span><p>II. Sequentia eius, mirum dictu, in nocte densissima
latuere usque ad Peloponnesiacum bellum.






</p></section><notes><section class="footnotes"><ul><li class="note" id="note_LCL418_182_1"><a class="footnoteCrossrefLink" href="#target_note_LCL418_182_1" title="Click to highlight in text"><sup class="lineRef">1</sup>iudicium <span class="italic">Detlefsen</span>: lubricum <span class="italic">Mayhoff</span>: ac lubricum d T.</a></li><script type="text/javascript">document.getElementById('note_LCL418_182_1').style.display = "none";</script><li class="note" id="note_LCL418_182_2"><a class="footnoteCrossrefLink" href="#target_note_LCL418_182_2" title="Click to highlight in text"><sup class="lineRef">2</sup>talium E <span class="italic">Gel.</span>, <span class="italic">Detlefsen</span>: exordium <span class="italic">Mayhoff</span>: et talium RdTf: et alium r: et italium V: artium <span class="italic">coni. Warmington.</span></a></li><script type="text/javascript">document.getElementById('note_LCL418_182_2').style.display = "none";</script><li class="note" id="note_LCL418_182_3"><a class="footnoteCrossrefLink" href="#target_note_LCL418_182_3" title="Click to highlight in text"><sup class="lineRef">3</sup>quoniam <span class="italic">codd.</span>, <span class="italic">Detlefsen</span>: quaestionem <span class="italic">Mayhoff.</span></a></li><script type="text/javascript">document.getElementById('note_LCL418_182_3').style.display = "none";</script></ul></section></notes></section>