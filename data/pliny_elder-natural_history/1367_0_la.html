<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
tisana tantum in cibis: leniorem<a class="footnoteLink" href="#note_LCL371_538_1" id="target_note_LCL371_538_1"><sup>1</sup></a> gratioremque saporem praestat. silvestre ad multa medicamina utile est. (Adeoque nihil omisit cura ut carmine quoque conprehensum reperiam, fabis caprini fimi singulis cavatis si porri, erucae, lactucae, apii, intubi, nasturtii semina inclusa serantur, mire provenire. quae sunt et silvestria eadem sativis sicciora intelleguntur et acriora.)</p>
<span class="br"></span><span class="lineNumber">186</span><span class="br"></span><p>LXI. Namque et sucorum saporumque dicenda differentia est, vel maior in his quam<a class="footnoteLink" href="#note_LCL371_538_2" id="target_note_LCL371_538_2"><sup>2</sup></a> in pomis. sunt autem acres cunilae, origani, nasturtii, sinapis, amari absinthii, centaurei, aquatiles cucumeris, cucurbitae, lactucae, acuti thymi, cunilaginis, acuti et odorati apii, aneti, feniculi. salsus tantum e saporibus non nascitur, aliquando extra insidit pulveris modo, et cicerculis tantum.</p>
<span class="br"></span><span class="lineNumber">187</span><span class="br"></span><p>LXII. Atque ut intellegatur vana ceu plerumque vitae persuasio, panax piperis saporem reddit et magis etiam siliquastrum ob id piperitidis nomine accepto, libanotis odorem turis, zmyrnium murrae. de panace abunde dietum est. libanotis locis putribus et macris ac roscidis seritur; radicem habet olusatri, nihil ture differentem; usus eius post annum stomacho saluberrimus.
quidam eam nomine alio rosmarinum






</p></section><notes><section class="footnotes"><ul><li class="note" id="note_LCL371_538_1"><a class="footnoteCrossrefLink" href="#target_note_LCL371_538_1" title="Click to highlight in text"><sup class="lineRef">1</sup><span class="italic">Mayhoff</span>: leviorem.</a></li><script type="text/javascript">document.getElementById('note_LCL371_538_1').style.display = "none";</script><li class="note" id="note_LCL371_538_2"><a class="footnoteCrossrefLink" href="#target_note_LCL371_538_2" title="Click to highlight in text"><sup class="lineRef">2</sup>quam <span class="italic">cdd.</span> (sicut <span class="italic">cd. Par. Lat.</span> 10318).</a></li><script type="text/javascript">document.getElementById('note_LCL371_538_2').style.display = "none";</script></ul></section></notes></section>