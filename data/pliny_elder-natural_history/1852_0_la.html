<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">71</span><span class="br"></span><p>XLVII. Dipsacos folia habet lactucae bullasque spinosas in dorsi medio, caulem duum cubitorum isdem spinis horridum, genicula eius binis foliis amplectentibus concavo alarum sinu in quo subsistit ros salsus. in cacumine capitula sunt echinata spinis. nascitur in aquosis. sanat rimas sedis, item fistulas decocta in vino radice usque dum sit crassitudo cerae, ut possit in fistulas collyrium mitti, item verrucas omnium generum. quidam et alarum quas supra diximus sucum inlinunt his.</p>
<span class="br"></span><span class="lineNumber">72</span><span class="br"></span><p>XLVIII. Dryopteris felicis similis in arboribus nascitur, tenui foliorum subdulcium incisura, radice hirsuta. vis ei caustica est, ideo et psilotrum est radix tusa, inlinitur enim usque dum sudores evocet iterum et tertium ita ne sudor abluatur.</p>
<span class="br"></span><span class="lineNumber">73</span><span class="br"></span><p>XLIX. Drabe phono<a class="footnoteLink" href="#note_LCL393_432_1" id="target_note_LCL393_432_1"><sup>1</sup></a> similis herba est cauliculis tenuibus cubitalibus, circumdatis utrimque foliis pollicari amplitudine qualia oxymyrsines, sed candidioribus mollioribusque, flore candido sabuci. edunt cauliculos decoctos, semine vero eius pro pipere utuntur.</p>
<span class="br"></span><span class="lineNumber">74</span><span class="br"></span><p>L. Elatine folia habet casiae,<a class="footnoteLink" href="#note_LCL393_432_2" id="target_note_LCL393_432_2"><sup>2</sup></a> pusilla, pilosa, rotunda, semipedalibus ramulis quinis senisque a radice statim foliosis. nascitur in segete, acerba gustu et ideo oculorum fluctionibus efficax foliis cum polenta tritis et inpositis, subdito linteolo. eadem


</p></section><notes><section class="footnotes"><ul><li class="note" id="note_LCL393_432_1"><a class="footnoteCrossrefLink" href="#target_note_LCL393_432_1" title="Click to highlight in text"><sup class="lineRef">1</sup>drabe phono <span class="italic">Detlefsen coll. indice Pl. et XXI</span> ยง 95: draeffono VRE: draphono d: dryophonon <span class="italic">Caesarius.</span></a></li><script type="text/javascript">document.getElementById('note_LCL393_432_1').style.display = "none";</script><li class="note" id="note_LCL393_432_2"><a class="footnoteCrossrefLink" href="#target_note_LCL393_432_2" title="Click to highlight in text"><sup class="lineRef">2</sup>casiae <span class="italic">codd.</span>: helxinae <span class="italic">e Dioscoride Hermolaus Barbarus.</span></a></li><script type="text/javascript">document.getElementById('note_LCL393_432_2').style.display = "none";</script></ul></section></notes></section>