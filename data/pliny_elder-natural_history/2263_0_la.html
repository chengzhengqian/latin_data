<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

suffitu stranguriae maxume mulierum iuvantur. gallinaceorum testes si subinde a conceptu edat mulier, mares in utero fieri dicuntur. partus conceptos
hystricum cinis potus continet, maturat caninum lacte potum, evocat membrana e secundis canum, si terram non attigerit, lumbis parturientium
<span class="br"></span><span class="lineNumber">124</span><span class="br"></span>tactis.<a class="footnoteLink" href="#note_LCL418_358_1" id="target_note_LCL418_358_1"><sup>1</sup></a> fimum murinum aqua pluvia dilutum mammas mulierum a partu tumentes reficit. cinis irenaceorum cum oleo perunctarum custodit partus contra abortus. facilius enituntur quae . . .<a class="footnoteLink" href="#note_LCL418_358_2" id="target_note_LCL418_358_2"><sup>2</sup></a> anserinum cum aquae duobus cyathis sorbuere, aut ex ventriculo
<span class="br"></span><span class="lineNumber">125</span><span class="br"></span>mustelino per genitale effluentes aquas. vermes terreni inliti ne cervicis scapularumque nervi doleant praestant. graves secundas pellunt in passo poti. idem per se inpositi mammarum suppurationes concocunt
et aperiunt extrahuntque et ad cicatricem perducunt. lac evocant poti cum mulso. inveniuntur
et in gramine vermiculi qui adalligati collo continent partum, detrahuntur autem sub partu, alias eniti non patiuntur. cavendum et ne in terra ponantur. conceptus quoque causa dantur in potu
<span class="br"></span><span class="lineNumber">126</span><span class="br"></span>quini aut septeni. cocleae in cibo sumptae adcelerant
partum, item conceptum inpositae cum croco. eaedem ex amylo et tragacantha inlitae profluvia
sistunt. prosunt et purgationibus sumptae in cibo et vulvam aversam corrigunt cum medulla cervina ita ut uni cocleae denarii pondus addatur et





</p></section><notes><section class="footnotes"><ul><li class="note" id="note_LCL418_358_1"><a class="footnoteCrossrefLink" href="#target_note_LCL418_358_1" title="Click to highlight in text"><sup class="lineRef">1</sup>tactis <span class="italic">Detlefsen, Mayhoff</span>: lactis <span class="italic">aut</span> potus lactis <span class="italic">codd.</span></a></li><script type="text/javascript">document.getElementById('note_LCL418_358_1').style.display = "none";</script><li class="note" id="note_LCL418_358_2"><a class="footnoteCrossrefLink" href="#target_note_LCL418_358_2" title="Click to highlight in text"><sup class="lineRef">2</sup><span class="italic">lacunam indicat Mayhoff</span>: cum VRE: adipem d T: <span class="italic">del. Detlefsen;</span> serum <span class="italic">Brakman.</span></a></li><script type="text/javascript">document.getElementById('note_LCL418_358_2').style.display = "none";</script></ul></section></notes></section>