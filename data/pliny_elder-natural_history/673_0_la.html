<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

creditur vulgo. Trebius auctor est clavum cuneumve adactum quanta libeat vi arbori in qua nidum habeat statim exilire cum crepitu arboris cum
<span class="br"></span><span class="lineNumber">41</span><span class="br"></span>insederit.<a class="footnoteLink" href="#note_LCL353_318_1" id="target_note_LCL353_318_1"><sup>1</sup></a> ipsi principales Latio sunt in auguriis
a rege qui nomen huic avi dedit. unum eorum praescitum transire non queo. in capite praetoris urbani Aelii Tuberonis in foro iura pro tribunali reddentis sedit ita placide ut manu prehenderetur. respondere vates exitium imperio portendi
si dimitteretur, at si exanimaretur praetori. ille autem<a class="footnoteLink" href="#note_LCL353_318_2" id="target_note_LCL353_318_2"><sup>2</sup></a> protinus concerpsit, nec multo post implevit prodigium.</p>
<span class="br"></span><span class="lineNumber">42</span><span class="br"></span><p>XXI. Vescuntur et glande in hoc genere pomisque multae, sed quae carne tantum, non bibunt,<a class="footnoteLink" href="#note_LCL353_318_3" id="target_note_LCL353_318_3"><sup>3</sup></a> excepto milvo, quod ipsum in auguriis dirum est. uncos ungues habentes omnino non congregantur, et sibi quaeque praedantur. sunt autem omnes fere altivolae
praeter nocturnas, et magis maiores. omnibus alae grandes, corpus exiguum. ambulant difficulter. in petris raro consistunt curvatura unguium prohibente.</p>
<span class="br"></span><span class="lineNumber">43</span><span class="br"></span><p>XXII. Nunc de secundo genere dicamus, quod in duas dividitur species, oscines et alites. illarum generi cantus oris, his magnitudo differentiam dedit; itaque praecedent et ordine, omnesque reliquas in iis







</p></section><notes><section class="footnotes"><ul><li class="note" id="note_LCL353_318_1"><a class="footnoteCrossrefLink" href="#target_note_LCL353_318_1" title="Click to highlight in text"><sup class="lineRef">1</sup><span class="italic">Pintianus</span>: insederit clavo aut cuneo.</a></li><script type="text/javascript">document.getElementById('note_LCL353_318_1').style.display = "none";</script><li class="note" id="note_LCL353_318_2"><a class="footnoteCrossrefLink" href="#target_note_LCL353_318_2" title="Click to highlight in text"><sup class="lineRef">2</sup><span class="italic">v.l.</span> et ille avem.</a></li><script type="text/javascript">document.getElementById('note_LCL353_318_2').style.display = "none";</script><li class="note" id="note_LCL353_318_3"><a class="footnoteCrossrefLink" href="#target_note_LCL353_318_3" title="Click to highlight in text"><sup class="lineRef">3</sup><span class="italic">Mayhoff</span>: vivunt.</a></li><script type="text/javascript">document.getElementById('note_LCL353_318_3').style.display = "none";</script></ul></section></notes></section>