<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

editos sustinet semper, novissime conplexa gremio iam a reliqua natura abdicatos tum maxime ut mater operiens, nullo magis sacra merito quam quo nos quoque sacros facit, etiam monimenta ac titulos gerens nomenque prorogans nostrum et memoriam extendens contra<a class="footnoteLink" href="#note_LCL330_290_1" id="target_note_LCL330_290_1"><sup>1</sup></a> brevitatem aevi, cuius numen ultimum iam nullis precamur irati grave, tamquam nesciamus hanc esse solam quae numquam irascatur
<span class="br"></span><span class="lineNumber">155</span><span class="br"></span>homini. aquae subeunt in imbres, rigescunt in grandines, tumescunt in fluctus, praecipitantur in torrentes; aer densatur nubibus, furit procellis; at haec benigna, mitis, indulgens, ususque mortalium semper ancilla, quae coacta generat, quae sponte fundit, quos odores saporesque, quos sucos, quos tactus, quos colores! quam bona fide creditum faenus<a class="footnoteLink" href="#note_LCL330_290_2" id="target_note_LCL330_290_2"><sup>2</sup></a> reddit! quae nostra causa alit! pestifera enim animantia, vitali spiritu habente culpam, illi necesse est seminata excipere et genita sustinere, sed in malis generantium noxa est. illa serpentem homine percusso amplius non recipit, poenasque etiam inertium nomine exigit; illa medicas fundit herbas,
<span class="br"></span><span class="lineNumber">156</span><span class="br"></span>et semper homini parturit; quin et venena nostri miseritam instituisse credi potest, ne in taedio vitae fames, mors terrae meritis alienissima, lenta nos consumeret tabe, ne lacerum corpus abrupta dispergerent,







</p></section><notes><section class="footnotes"><ul><li class="note" id="note_LCL330_290_1"><a class="footnoteCrossrefLink" href="#target_note_LCL330_290_1" title="Click to highlight in text"><sup class="lineRef">1</sup>ultra <span class="italic">Haupt.</span></a></li><script type="text/javascript">document.getElementById('note_LCL330_290_1').style.display = "none";</script><li class="note" id="note_LCL330_290_2"><a class="footnoteCrossrefLink" href="#target_note_LCL330_290_2" title="Click to highlight in text"><sup class="lineRef">2</sup>faenus <span class="italic">v.l. om.</span></a></li><script type="text/javascript">document.getElementById('note_LCL330_290_2').style.display = "none";</script></ul></section></notes></section>