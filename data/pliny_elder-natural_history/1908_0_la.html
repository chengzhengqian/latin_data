<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

avidissimum auri; quam ob rem iussit excoqui magnum pondus et plane fecit aurum excellens, sed ita parvi ponderis, ut detrimentum sentiret propter avaritiam expertus, quamquam auripigmenti librae êÜñ <span class="sc">iiii</span> permutarentur. nec postea temptatum ab ullo est.</p>
<span class="br"></span><span class="lineNumber">80</span><span class="br"></span><p>XXIII. Omni auro inest argentum vario pondere, aliubi decuma parte,<a class="footnoteLink" href="#note_LCL394_62_1" id="target_note_LCL394_62_1"><sup>1</sup></a> aliubi octava. in uno tantum Callaeciae metallo, quod vocant Albucrarense, tricensima
sexta portio invenitur; ideo ceteris praestat. ubicumque quinta argenti portio est, electrum vocatur; scobes hae reperiuntur in canaliensi. fit et cura electrum argento addito. quod si quintam portionem
<span class="br"></span><span class="lineNumber">81</span><span class="br"></span>excessit, incudibus non resistit. vestusta et electro auctoritas Homero teste, qui Menelai regiam auro, electro, argento, ebore fulgere tradit. Minervae
templum habet Lindos insulae<a class="footnoteLink" href="#note_LCL394_62_2" id="target_note_LCL394_62_2"><sup>2</sup></a> Rhodiorum, in quo Helena sacravit calicem ex electro; adicit historia, mammae suae mensura. electri natura est ad lucernarum lumina clarius argento splendere. quod est nativum, et venena deprehendit. namque discurrunt in calicibus arcus caelestibus similes cum igneo stridore et gemina ratione praedicunt.</p>
</section><notes><section class="footnotes"><ul><li class="note" id="note_LCL394_62_1"><a class="footnoteCrossrefLink" href="#target_note_LCL394_62_1" title="Click to highlight in text"><sup class="lineRef">1</sup>decuma parte <span class="italic">B</span>: non <span class="italic">rell.</span> (nona <span class="italic">cd. Par. Lat.</span> 6797: dena alibi nona <span class="italic">cd. Par.</span> 6801).</a></li><script type="text/javascript">document.getElementById('note_LCL394_62_1').style.display = "none";</script><li class="note" id="note_LCL394_62_2"><a class="footnoteCrossrefLink" href="#target_note_LCL394_62_2" title="Click to highlight in text"><sup class="lineRef">2</sup>insula <span class="italic">B</span>: in insula coni. <span class="italic">Mayhoff.</span></a></li><script type="text/javascript">document.getElementById('note_LCL394_62_2').style.display = "none";</script></ul></section></notes></section>