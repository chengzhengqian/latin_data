<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

inserentes, neque enim plures capiebat medulla. subtilior postea ratio vel senos addi<a class="footnoteLink" href="#note_LCL371_72_1" id="target_note_LCL371_72_1"><sup>1</sup></a> mortalitati eorum et numero, per media trunco leniter fisso cuneoque tenui fissuram custodiente, donec cuspidatim decisus descendat in rimam calamus.</p>
<span class="br"></span><span class="lineNumber">103</span><span class="br"></span><p>Multa in hoc servanda: primum omnium, quae patiatur coitum talem arbor et cuius arboris. varie quoque et non isdem in partibus subest omnibus sucus: vitibus ficisque media sicciora<a class="footnoteLink" href="#note_LCL371_72_2" id="target_note_LCL371_72_2"><sup>2</sup></a> et e summa parte conceptus, ideo illinc surculi petuntur; oleis circa media sucus, inde et surculi: cacumina sitiunt.
<span class="br"></span><span class="lineNumber">104</span><span class="br"></span>facillime coalescunt quibus eadem corticis natura quaeque pariter florentia eiusdem horae cognationem sucorumque societatem habent; lenta res est quotiens umidis repugnant sicca, mollibus corticum duri. reliqua observatio ne fissura in nodo fiat—repudiat quippe advenam inhospitalis duritia, ut in parte nitidissima, ne longior multo tribus digitis, ne obliqua,
<span class="br"></span><span class="lineNumber">105</span><span class="br"></span>ne tralucens. Vergilius e cacumine inseri vetat, certumque est ab umeris arborum orientem aestivum spectantibus surculos petendos, et a feracibus et e germine novello, nisi vetustae arbori inserantur—ii





</p></section><notes><section class="footnotes"><ul><li class="note" id="note_LCL371_72_1"><a class="footnoteCrossrefLink" href="#target_note_LCL371_72_1" title="Click to highlight in text"><sup class="lineRef">1</sup><span class="italic">Mayhoff</span>: adioi.</a></li><script type="text/javascript">document.getElementById('note_LCL371_72_1').style.display = "none";</script><li class="note" id="note_LCL371_72_2"><a class="footnoteCrossrefLink" href="#target_note_LCL371_72_2" title="Click to highlight in text"><sup class="lineRef">2</sup><span class="italic">Edd.</span>: sicciore.</a></li><script type="text/javascript">document.getElementById('note_LCL371_72_2').style.display = "none";</script></ul></section></notes></section>