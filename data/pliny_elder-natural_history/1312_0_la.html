<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">12</span><span class="br"></span>mirentur hoc ignorantes in Agypti quondam regis quem Amasim vocant thorace in Rhodiorum insula Lindi in templo Minervae <span class="sc">ccclxv</span> filis singula fila constare, quod se expertum nuperrime prodidit Mucianus ter cos., parvasque iam reliquias eius
<span class="br"></span><span class="lineNumber">13</span><span class="br"></span>superesse hoc<a class="footnoteLink" href="#note_LCL371_428_1" id="target_note_LCL371_428_1"><sup>1</sup></a> experientium iniuria. Italia et Paelignis etiamnum linis honorem habet, sed fullonum tantum in usu; nullum est candidius lanaeve similius, sicut in culcitis praecipuam gloriam Cadurci obtinent: Galliarum hoc et tomenta pariter inventum. Italiae quidem mos etiam nunc durat in appellatione stramenti.
Aegyptio lino minimum firmitatis, plurimum
<span class="br"></span><span class="lineNumber">14</span><span class="br"></span>lucri. quattuor ibi genera: Taniticum, Pelusiacum, Buticum, Tentyriticum regionum nominibus in quibus nascuntur. superior pars Aegypti in Arabiam vergens
gignit fruticem quem aliqui gossypion vocant, plures xylon et ideo lina inde facto xylina. parvus est similemque barbatae nucis fructum defert cuius ex interiore bombyce lanugo netur. nec ulla sunt cum candore molliora pexiorave. vestes inde sacerdotibus
<span class="br"></span><span class="lineNumber">15</span><span class="br"></span>Aegypti gratissumae. quartum genus othoninum
appellant; fit e palustri velut harundine, dumtaxat panicula eius. Asia e genista facit lina ad retia praecipue in piscando durantia, frutice madefacto



</p></section><notes><section class="footnotes"><ul><li class="note" id="note_LCL371_428_1"><a class="footnoteCrossrefLink" href="#target_note_LCL371_428_1" title="Click to highlight in text"><sup class="lineRef">1</sup>hoc? <span class="italic">Mayhoff</span>: hac.</a></li><script type="text/javascript">document.getElementById('note_LCL371_428_1').style.display = "none";</script></ul></section></notes></section>