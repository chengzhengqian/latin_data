<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

proximae insulae oppidum Semberritarum sub regina et aliud Asara; alterius oppidum Darden; tertiam Medoen vocant, in qua oppidum Asel; quartam eodem quo oppidum nomine Garroen. inde per ripas oppida Nautis, Madum, Demadatin,<a class="footnoteLink" href="#note_LCL352_482_1" id="target_note_LCL352_482_1"><sup>1</sup></a> Secande, Navectabe cum agro Psegipta, Candragori, Arabam,
<span class="br"></span><span class="lineNumber">194</span><span class="br"></span>Summaram. regio supra Sirbitum, ubi desinunt montes, traditur a quibusdam habere maritimos Aethiopas, Nisicathas, Nisitas, quod significat ternum et quaternum oculorum viros, non quia sic sint, sed quia sagittis praecipua contemplatione utantur. ab ea vero parte Nili quae supra Syrtes Maiores oceanumque meridianum protendatur Dalion Vacathos esse dicit pluvia tantum aqua utentis, Cisoros, Logonporos
ab Oecalicibus dierum v itinere, Usibalchos, Isbelos, Perusios, Ballios, Cispios; reliqua deserta.
<span class="br"></span><span class="lineNumber">195</span><span class="br"></span>dein
fabulosa: ad occidentem versus Nigroe, quorum rex unum oculum in fronte habeat, Agriophagi pantherarum leonumque maxime carnibus viventes, Pamphagi omnia mandentes, Anthropophagi humana
carne vescentes, Cynamolgi caninis capitibus, Artabatitae quadrupedes, ferarum modo vagi, deinde Hesperioe, Perorsi et quos in Mauretaniae confinio diximus. pars quaedam Aethiopum locustis tantum vivit fumo et sale duratis in annua alimenta; hi quadragesimum vitae annum non excedunt.</p>
</section><notes><section class="footnotes"><ul><li class="note" id="note_LCL352_482_1"><a class="footnoteCrossrefLink" href="#target_note_LCL352_482_1" title="Click to highlight in text"><sup class="lineRef">1</sup><span class="italic">Post</span> Demadatin <span class="italic">codd.</span> secundum collocat, <span class="italic">nempe gloss.</span> (Secundum, Collocat <span class="italic">edd.</span>).</a></li><script type="text/javascript">document.getElementById('note_LCL352_482_1').style.display = "none";</script></ul></section></notes></section>