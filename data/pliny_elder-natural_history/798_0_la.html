<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

non pinguescunt; asinorum ad tibias canora. delphinis
ossa, non spinae, animal enim pariunt, serpentibus
spinae. aquatilium mollibus nulla, sed corpus circulis carnis vinctum, ut sepiae atque loligini. et insectis negatur aeque esse ulla. cartilaginea aquatilium habent medullam in spina, vituli
<span class="br"></span><span class="lineNumber">216</span><span class="br"></span>marini cartilaginem, non ossa. Item omnium auriculae
ac nares quae modo eminent flexili mollitia, naturae providentia ne frangerentur. cartilago rupta non solidescit, nec praecisa ossa recrescunt praeterquam veterinis ab ungula ad suffraginem. homo crescit<a class="footnoteLink" href="#note_LCL353_568_1" id="target_note_LCL353_568_1"><sup>1</sup></a> in longitudinem usque ad ter septenos annos, tum deinde ad plenitudinem; maxime autem pubescens nodum quendam solvere, et praecipue aegritudine, sentitur.</p>
<span class="br"></span><span class="lineNumber">217</span><span class="br"></span><p>LXXXVIII. Nervi orsi a corde, bubuloque etiam circumvoluti, similem naturam et causam habent, in omnibus lubricis applicati ossibus, nodosque corporum
qui vocantur articuli aliubi interventu, aliubi ambitu, aliubi transitu ligantes, hic teretes, illic
<span class="br"></span><span class="lineNumber">218</span><span class="br"></span>lati ut in unoquoque poscit figuratio. nec hi solidantur incisi, mirumque vulneratis summus dolor, praesectis nullus. sine nervis sunt quaedam animalia ut pisces, arteriis enim constant; sed neque his



</p></section><notes><section class="footnotes"><ul><li class="note" id="note_LCL353_568_1"><a class="footnoteCrossrefLink" href="#target_note_LCL353_568_1" title="Click to highlight in text"><sup class="lineRef">1</sup>crescit <span class="italic">add. edd.</span> (&lt;celeriter crescunt cetera animala&gt;, homo? <span class="italic">Mayhoff</span>).</a></li><script type="text/javascript">document.getElementById('note_LCL353_568_1').style.display = "none";</script></ul></section></notes></section>