<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
hic plaga, non adimitur. inde prosilit spuma pinguis; haec concreta densatur, ubi loci natura poscat tegete palmea excipiente, aliubi area circumpavita. purius illo modo, sed hoc ponderosius; quod in arbore
<span class="br"></span><span class="lineNumber">59</span><span class="br"></span>haesit ferro depectitur, ideo corticosum. silva divisa certis portionibus mutua innocentia tuta est: nemoque<a class="footnoteLink" href="#note_LCL370_42_1" id="target_note_LCL370_42_1"><sup>1</sup></a>
saucias arbores custodit, nemo furatur alteri. at, Hercules, Alexandriae, ubi tura interpolantur, nulla satis custodit diligentia officinas! subligaria signantur opifici, persona additur capiti densusve reticulus, nudi emittuntur: tanto minus fidei apud
<span class="br"></span><span class="lineNumber">60</span><span class="br"></span>hos<a class="footnoteLink" href="#note_LCL370_42_2" id="target_note_LCL370_42_2"><sup>2</sup></a> poma<a class="footnoteLink" href="#note_LCL370_42_3" id="target_note_LCL370_42_3"><sup>3</sup></a> quam apud illos silvae habent. autumno legitur ab aestivo partu: hoc purissimum, candidum. secunda vindemia est vere, ad eam hieme corticibus incisis; rufum hoc exit, nec conparandum priori. illud carfiathum, hoc dathiathum vocant. creditur et novellae arboris candidius esse, sed veteris odoratius 



</p></section><notes><section class="footnotes"><ul><li class="note" id="note_LCL370_42_1"><a class="footnoteCrossrefLink" href="#target_note_LCL370_42_1" title="Click to highlight in text"><sup class="lineRef">1</sup>nemoque? <span class="italic">Mayhoff</span>: neque.</a></li><script type="text/javascript">document.getElementById('note_LCL370_42_1').style.display = "none";</script><li class="note" id="note_LCL370_42_2"><a class="footnoteCrossrefLink" href="#target_note_LCL370_42_2" title="Click to highlight in text"><sup class="lineRef">2</sup><span class="italic">Rackham</span>: nos.</a></li><script type="text/javascript">document.getElementById('note_LCL370_42_2').style.display = "none";</script><li class="note" id="note_LCL370_42_3"><a class="footnoteCrossrefLink" href="#target_note_LCL370_42_3" title="Click to highlight in text"><sup class="lineRef">3</sup><span class="italic">Detlefsen</span>: poena (penates <span class="italic">Mueller</span>).</a></li><script type="text/javascript">document.getElementById('note_LCL370_42_3').style.display = "none";</script></ul></section></notes></section>