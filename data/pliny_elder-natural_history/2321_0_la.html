<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Lolligo quotiens cernatur extra aquam volitans, tempestates mutari.<a class="footnoteLink" href="#note_LCL418_474_1" id="target_note_LCL418_474_1"><sup>1</sup></a></p>
<span class="br"></span><span class="lineNumber">16</span><span class="br"></span><p>VII. E manu vescuntur pisces in pluribus quidem Caesaris villis, sed—quae veteres prodidere in stagnis, non piscinis, admirati—in Heloro Siciliae castello non procul Syracusis, item in Labrayndi Iovis fonte anguillae et inaures additas gerunt, similiter in Chio iuxta Senum delubrum, in Mesopotamiae quoque fonte Chabura, de quo diximus, pisces.</p>
<span class="br"></span><span class="lineNumber">17</span><span class="br"></span><p>VIII. Nam in Lycia Myris in fonte Apollinis, quem Curium appellant, ter fistula vocati veniunt ad augurium. diripere eos carnes abiectas laetum est consultantibus, caudis abigere dirum. Hieropoli Syriae in lacu Veneris aedituorum vocibus parent, vocati veniunt exornati auro, adulantes scalpuntur, ora hiantia manibus inserendis praebent. in Stabiano Campaniae ad Herculis petram melanuri in mari panem abiectum rapiunt, iidem ad nullum cibum, in quo hamus sit, accedunt.</p>
<span class="br"></span><span class="lineNumber">18</span><span class="br"></span><p>IX. Nec illa in novissimis mira, amaros esse pisces ad Pelen insulam et ad Clazomenas, contra scopulum Siciliae<a class="footnoteLink" href="#note_LCL418_474_2" id="target_note_LCL418_474_2"><sup>2</sup></a> ac Leptim Africae et Euboeam et Durrachium,
rursus ita salsos, ut possint salsamenta existumari,
circa Cephallaniam et Ampelon, Paron et Deli petras, in portu eiusdem insulae dulces. quam
<span class="br"></span><span class="lineNumber">19</span><span class="br"></span>differentiam pabulo constare non est dubium. Apion





</p></section><notes><section class="footnotes"><ul><li class="note" id="note_LCL418_474_1"><a class="footnoteCrossrefLink" href="#target_note_LCL418_474_1" title="Click to highlight in text"><sup class="lineRef">1</sup>lolligo . . . mutari <span class="italic">post</span> demergant <span class="italic">transfert Mayhoff, qui</span> nuntiari <span class="italic">pro</span> mutari <span class="italic">coni.</span></a></li><script type="text/javascript">document.getElementById('note_LCL418_474_1').style.display = "none";</script><li class="note" id="note_LCL418_474_2"><a class="footnoteCrossrefLink" href="#target_note_LCL418_474_2" title="Click to highlight in text"><sup class="lineRef">2</sup>Siciliae <span class="italic">codd., Mayhoff</span>: Scyllae <span class="italic">Urlichs, Detlefsen.</span></a></li><script type="text/javascript">document.getElementById('note_LCL418_474_2').style.display = "none";</script></ul></section></notes></section>