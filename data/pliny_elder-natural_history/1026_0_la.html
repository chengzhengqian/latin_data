<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

e glandiferis sola quae vocatur aegilops fert pannos arentes, muscoso villo canos, non in cortice modo verum et e ramis dependentes cubitali magnitudine, odoratos, uti diximus inter unguenta.</p>
<span class="br"></span><span class="lineNumber">34</span><span class="br"></span><p>Suberi minima arbor, glans pessima et rara, cortex tantum in fructu, praecrassus ac renascens atque etiam in denos pedes undique explanatus: usus eius ancoralibus maxime navium piscantiumque tragulis et cadorum obturamentis, praeterea in hiberno feminarum calceatu. quamobrem non infacete Graeci corticis arborem appellant. sunt et qui feminam ilicem vocent atque, ubi non nascitur ilex, pro ea subere utantur in carpentariis praecipue fabricis, ut circa Elim et Lacedaemonem. nec in Italia tota nascitur aut in Gallia omnino.</p>
<span class="br"></span><span class="lineNumber">35</span><span class="br"></span><p>XIV. Cortex et fagi, tiliae, abietis,<a class="footnoteLink" href="#note_LCL370_410_1" id="target_note_LCL370_410_1"><sup>1</sup></a> piceae, in magno usu agrestium. vasa eo corbesque ac patentiora quaedam messibus convehendis vindemiisque faciunt atque proiecta<a class="footnoteLink" href="#note_LCL370_410_2" id="target_note_LCL370_410_2"><sup>2</sup></a> tuguriorum. scribit in recenti ad duces explorator incidens litteras †a suco†;<a class="footnoteLink" href="#note_LCL370_410_3" id="target_note_LCL370_410_3"><sup>3</sup></a> nec non et in quodam usu sacrorum religiosus est fagi cortex, sed non durat arbor ipsa.</p>
</section><notes><section class="footnotes"><ul><li class="note" id="note_LCL370_410_1"><a class="footnoteCrossrefLink" href="#target_note_LCL370_410_1" title="Click to highlight in text"><sup class="lineRef">1</sup><span class="italic">Sic Warmington</span>: fagis, tiliae, abieti.</a></li><script type="text/javascript">document.getElementById('note_LCL370_410_1').style.display = "none";</script><li class="note" id="note_LCL370_410_2"><a class="footnoteCrossrefLink" href="#target_note_LCL370_410_2" title="Click to highlight in text"><sup class="lineRef">2</sup><span class="italic">Hardouin</span>: protecta.</a></li><script type="text/javascript">document.getElementById('note_LCL370_410_2').style.display = "none";</script><li class="note" id="note_LCL370_410_3"><a class="footnoteCrossrefLink" href="#target_note_LCL370_410_3" title="Click to highlight in text"><sup class="lineRef">3</sup>incisas literas tegente suco <span class="italic">Dalec.</span></a></li><script type="text/javascript">document.getElementById('note_LCL370_410_3').style.display = "none";</script></ul></section></notes></section>