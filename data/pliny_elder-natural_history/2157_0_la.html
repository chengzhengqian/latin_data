<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

facere in canis cubili ac verba adicere, ne ipse urinam faciat ut canis in suo cubili. rursus ciet urinam vesica suis, si terram non attigerit, inposita pubi.</p>
<span class="br"></span><span class="lineNumber">216</span><span class="br"></span><p>LXI. Sedis vitiis praeclare prodest fel ursinum cum adipe. quidam adiciunt spumam argenti ac tus. prodest et butyrum cum adipe anserino ac rosaceo; modum ipsae res statuunt, ut sint inlitu faciles. praeclare
medetur et taurinum fel in linteolis concerptis, rimasque perducit ad cicatricem. inflationibus in ea parte sebum vituli, maxime ab inguinibus, cum ruta; ceteris vitiis medetur sanguis caprinus cum polenta, item fel caprinum condylomatis per se, item fel
<span class="br"></span><span class="lineNumber">217</span><span class="br"></span>lupinum ex vino. panos et apostemata in quacumque parte sanguis ursinus discutit, item taurinus aridus tritus. praecipuum tamen remedium traditur in calculo onagri quem dicitur, cum interficiatur, reddere
urina liquidiorem initio sed in terra spissantem se. hic adalligatus femini omnes impetus discutit omnique suppuratione liberat. est autem rarus inventu
nec ex omni onagro, sed mire<a class="footnoteLink" href="#note_LCL418_146_1" id="target_note_LCL418_146_1"><sup>1</sup></a> celebrant<a class="footnoteLink" href="#note_LCL418_146_2" id="target_note_LCL418_146_2"><sup>2</sup></a> remedio. prodest et urina asini cum melanthio et ungulae equinae cinis cum oleo et aqua inlitus, sanguis equi, praecipue admissarii, sanguis bubulus,
<span class="br"></span><span class="lineNumber">218</span><span class="br"></span>item fel. caro quoque eosdem effectus habet calida inposita et ungulae cinis ex aqua aut melle, urina caprarum, hircorum quoque carnes in aqua decoctae





</p></section><notes><section class="footnotes"><ul><li class="note" id="note_LCL418_146_1"><a class="footnoteCrossrefLink" href="#target_note_LCL418_146_1" title="Click to highlight in text"><sup class="lineRef">1</sup>mire <span class="italic">I. Müller</span>, <span class="italic">Mayhoff</span>: medici <span class="italic">Brakman</span>: me r: ne E <span class="italic">om. multi codd.</span></a></li><script type="text/javascript">document.getElementById('note_LCL418_146_1').style.display = "none";</script><li class="note" id="note_LCL418_146_2"><a class="footnoteCrossrefLink" href="#target_note_LCL418_146_2" title="Click to highlight in text"><sup class="lineRef">2</sup>celebrant <span class="italic">I. Müller</span>, <span class="italic">Mayhoff</span>: celebrari <span class="italic">codd.</span>: celebri <span class="italic">vulg. Fortasse</span> maxime celebratur.</a></li><script type="text/javascript">document.getElementById('note_LCL418_146_2').style.display = "none";</script></ul></section></notes></section>