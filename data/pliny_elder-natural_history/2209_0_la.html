<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

item inflationes ac strangulationes, quod miremur, cum, si aliud animal gustaverit id fimum,
<span class="br"></span><span class="lineNumber">104</span><span class="br"></span>torminibus et inflationibus adficiatur. sanguis anserinus
contra lepores marinos valet cum olei aequa portione,
item<a class="footnoteLink" href="#note_LCL418_250_1" id="target_note_LCL418_250_1"><sup>1</sup></a> contra mala medicamenta omnia—adservatur
cum Lemnia rubrica et spinae albae suco, ut<a class="footnoteLink" href="#note_LCL418_250_2" id="target_note_LCL418_250_2"><sup>2</sup></a> pastillorum drachmis quinque in cyathis ternis aquae bibatur—item mustelae catulus ut supra diximus praeparatus. coagulum quoque agninum adversus omnia mala medicamenta pollet, item sanguis anatum Ponticarum. itaque et spissatus servatur vinoque diluitur. quidam feminae anatis efficaciorem putant.
<span class="br"></span><span class="lineNumber">105</span><span class="br"></span>simili modo contra venena omnia ciconiarum ventriculus
valet, coagulum pecoris, ius ex carne arietum, privatim adversus cantharidas, item lac ovium calidum praeterque iis qui buprestim aut aconitum biberint, columbarum silvestrium fimum privatim contra argenti vivi potum, contra toxica mustela vulgaris inveterata 
drachmis binis pota.</p>
<span class="br"></span><span class="lineNumber">106</span><span class="br"></span><p>XXXIV. Alopecias replet fimi pecudum cinis cum oleo cyprio et melle, item ungularum muli vel mulae ex oleo myrteo, praeterea, ut Varro noster tradit, murinum fimum, quod item<a class="footnoteLink" href="#note_LCL418_250_3" id="target_note_LCL418_250_3"><sup>3</sup></a> muscerdas appellat, aut muscarum capita recentia prius folio ficulneo asperatas.
alii sanguine muscarum utuntur, alii decem diebus
cinerem earum inlinunt cum cinere chartae vel nucum ita ut sit tertia pars e muscis, alii lacte mulierum cum brassica cinerem muscarum subigunt,





</p></section><notes><section class="footnotes"><ul><li class="note" id="note_LCL418_250_1"><a class="footnoteCrossrefLink" href="#target_note_LCL418_250_1" title="Click to highlight in text"><sup class="lineRef">1</sup>item <span class="italic">codd.</span>: idem <span class="italic">Mayhoff.</span></a></li><script type="text/javascript">document.getElementById('note_LCL418_250_1').style.display = "none";</script><li class="note" id="note_LCL418_250_2"><a class="footnoteCrossrefLink" href="#target_note_LCL418_250_2" title="Click to highlight in text"><sup class="lineRef">2</sup><span class="italic">Post</span> suco <span class="italic">add.</span> ut <span class="italic">Mayhoff.</span></a></li><script type="text/javascript">document.getElementById('note_LCL418_250_2').style.display = "none";</script><li class="note" id="note_LCL418_250_3"><a class="footnoteCrossrefLink" href="#target_note_LCL418_250_3" title="Click to highlight in text"><sup class="lineRef">3</sup>item R <span class="italic">vulg.</span>: rite <span class="italic">Detlefsen</span>: ille <span class="italic">Mayhoff</span>: lite VE: linthe d.</a></li><script type="text/javascript">document.getElementById('note_LCL418_250_3').style.display = "none";</script></ul></section></notes></section>