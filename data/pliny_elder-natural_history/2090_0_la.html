<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">15</span><span class="br"></span>mutari. cum in Tarpeio fodientes delubro fundamenta
caput humanum invenissent, missis ob id ad se legatis Etruriae celeberrimus vates Olenus Calenus praeclarum id fortunatumque cernens interrogatione in suam gentem transferre temptavit. scipione prius determinata templi imagine in solo ante se: Hoc ergo dicitis, Romani? hic templum Iovis optimi maximi futurum est, hic caput invenimus? constantissima
annalium adfirmatione transiturum fuisse fatum in Etruriam, ni praemoniti a filio vatis legati Romani respondissent: Non plane hic sed Romae
<span class="br"></span><span class="lineNumber">16</span><span class="br"></span>inventum caput dicimus. iterum id accidisse tradunt,
cum in fastigium eiusdem delubri praeparatae quadrigae fictiles in fornace crevissent, et iterum
<span class="br"></span><span class="lineNumber">17</span><span class="br"></span>simili modo retentum augurium. haec satis sint exemplis ut appareat ostentorum vires et in nostra potestate esse ac prout quaeque accepta sint ita valere. in augurum certe disciplina constat neque diras neque ulla auspicia pertinere ad eos qui quamcumque<a class="footnoteLink" href="#note_LCL418_12_1" id="target_note_LCL418_12_1"><sup>1</sup></a> rem ingredientes observare se ea negaverint, quo munere divinae indulgentiae maius nullum est. quid? non et legum ipsarum in duodecim
<span class="br"></span><span class="lineNumber">18</span><span class="br"></span>tabulis verba sunt: qui fruges excantassit. et alibi: qui malum carmen incantassit? Verrius Flaccus auctores ponit quibus credatur<a class="footnoteLink" href="#note_LCL418_12_2" id="target_note_LCL418_12_2"><sup>2</sup></a> in obpugnationibus







</p></section><notes><section class="footnotes"><ul><li class="note" id="note_LCL418_12_1"><a class="footnoteCrossrefLink" href="#target_note_LCL418_12_1" title="Click to highlight in text"><sup class="lineRef">1</sup>qui quamcumque <span class="italic">coni. Mayhoff</span>: quicumque <span class="italic">Detlefsen</span>: qui quamque <span class="italic">Mayhoff in textu</span>, RdE <span class="italic">vulg.</span>: quicquam quae V.</a></li><script type="text/javascript">document.getElementById('note_LCL418_12_1').style.display = "none";</script><li class="note" id="note_LCL418_12_2"><a class="footnoteCrossrefLink" href="#target_note_LCL418_12_2" title="Click to highlight in text"><sup class="lineRef">2</sup>credatur <span class="italic">Warmington</span>: credat <span class="italic">codd.</span></a></li><script type="text/javascript">document.getElementById('note_LCL418_12_2').style.display = "none";</script></ul></section></notes></section>