<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<h3>Liber XXXII</h3>
<span class="br"></span><span class="lineNumber">1</span><span class="br"></span><p>I. <span class="sc">Ventum</span> est ad summa naturae exemplorumque per rerum ordinem, et ipsum sua sponte occurrit inmensum
potentiae occultae documentum, ut prorsus neque aliud ultra quaeri debeat nec par ac simile. possit inveniri, ipsa se vincente natura, et quidem numerosis modis. quid enim violentius mari ventisve et turbinibus ac procellis? quo maiore hominum ingenio<a class="footnoteLink" href="#note_LCL418_464_1" id="target_note_LCL418_464_1"><sup>1</sup></a> in ulla sui parte adiuta est quam velis remisque?
addatur his et reciproci aestus inenarrabilis
<span class="br"></span><span class="lineNumber">2</span><span class="br"></span>vis versumque totum mare in flumen. tamen omnia haec pariterque eodem inpellentia unus ac parvus admodum pisciculus, echenais appellatus, in se tenet. ruant venti licet, saeviant procellae: imperat furori viresque tantas compescit et cogit stare navigia, quod non vincula ulla, non ancorae pondere inrevocabili
iactae.<a class="footnoteLink" href="#note_LCL418_464_2" id="target_note_LCL418_464_2"><sup>2</sup></a> infrenat impetus et domat mundi rabiem nullo suo labore, non renitendo aut alio modo
<span class="br"></span><span class="lineNumber">3</span><span class="br"></span>quam adhaerendo. hoc tantulo<a class="footnoteLink" href="#note_LCL418_464_3" id="target_note_LCL418_464_3"><sup>3</sup></a> satis est, contra tot impetus ut vetet ire navigia. sed<a class="footnoteLink" href="#note_LCL418_464_4" id="target_note_LCL418_464_4"><sup>4</sup></a> armatae classes inponunt sibi turrium propugnacula, ut in mari quoque
pugnetur velut e muris. heu vanitas humana,






</p></section><notes><section class="footnotes"><ul><li class="note" id="note_LCL418_464_1"><a class="footnoteCrossrefLink" href="#target_note_LCL418_464_1" title="Click to highlight in text"><sup class="lineRef">1</sup>ingenio <span class="italic">codd.</span>: invento <span class="italic">coni. Mayhoff.</span></a></li><script type="text/javascript">document.getElementById('note_LCL418_464_1').style.display = "none";</script><li class="note" id="note_LCL418_464_2"><a class="footnoteCrossrefLink" href="#target_note_LCL418_464_2" title="Click to highlight in text"><sup class="lineRef">2</sup>iactae <span class="italic">fere omnes codd.</span>: factae E.</a></li><script type="text/javascript">document.getElementById('note_LCL418_464_2').style.display = "none";</script><li class="note" id="note_LCL418_464_3"><a class="footnoteCrossrefLink" href="#target_note_LCL418_464_3" title="Click to highlight in text"><sup class="lineRef">3</sup>hoc tantulo <span class="italic">codd.</span>: hoc tantulum (-lÅ«.) <span class="italic">coni. Mayhoff.</span></a></li><script type="text/javascript">document.getElementById('note_LCL418_464_3').style.display = "none";</script><li class="note" id="note_LCL418_464_4"><a class="footnoteCrossrefLink" href="#target_note_LCL418_464_4" title="Click to highlight in text"><sup class="lineRef">4</sup>sed <span class="italic">codd.</span>: ecce <span class="italic">coni. Mayhoff.</span></a></li><script type="text/javascript">document.getElementById('note_LCL418_464_4').style.display = "none";</script></ul></section></notes></section>