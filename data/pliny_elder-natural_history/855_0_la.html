<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

ob iniquitatem praepotentium an forte, non satis constat: austros ibi tam ardentis flare ut aestatibus
<span class="br"></span><span class="lineNumber">94</span><span class="br"></span>silvas accendant invenimus apud auctores. coronas ex cinnamo interrasili auro inclusas primus omnium in templis Capitolii atque Pacis dicavit imperator Vespasianus Augustus. radicem eius magni ponderis vidimus in Palatii templo quod fecerat divo Augusto coniux Augusta, aureae paterae inpositam, ex qua guttae editae annis omnibus in grana durabantur, donec id delubrum incendio consumptum est.</p>
<span class="br"></span><span class="lineNumber">95</span><span class="br"></span><p>XLIII. Frutex et casia est, iuxtaque cinnami campos nascitur sed in montibus, crassiore sarmento, tenui cute verius quam cortice, quem contra atque in cinnamo diximus labare<a class="footnoteLink" href="#note_LCL370_68_1" id="target_note_LCL370_68_1"><sup>1</sup></a> et exinaniri pretium est. amplitudo frutici trium cubitorum, colos triplex: cum primum emicat, candidus pedali mensura, dein rufescit
<span class="br"></span><span class="lineNumber">96</span><span class="br"></span>addito semipede, ultra nigricans. haec pars maxime laudatur ac deinde proxima, damnatur vero candida. consecant surculos longitudine binum digitorum,
mox praesuunt recentibus coriis quadripedum
ob id interemptarum, ut putrescentibus vermiculi lignum erodant et excavent corticem tutum
<span class="br"></span><span class="lineNumber">97</span><span class="br"></span>amaritudine. probatur recens maxime, et quae sit




</p></section><notes><section class="footnotes"><ul><li class="note" id="note_LCL370_68_1"><a class="footnoteCrossrefLink" href="#target_note_LCL370_68_1" title="Click to highlight in text"><sup class="lineRef">1</sup>livere <span class="italic">Detlefsen.</span></a></li><script type="text/javascript">document.getElementById('note_LCL370_68_1').style.display = "none";</script></ul></section></notes></section>