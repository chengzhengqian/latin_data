<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">28</span><span class="br"></span>nostrae annum interfecto. celebratior quidem usus cum faenore coepisse debet. argumento est consuetudo
volgi, ad sponsiones etiamnum<a class="footnoteLink" href="#note_LCL394_24_1" id="target_note_LCL394_24_1"><sup>1</sup></a> anulo exiliente, tracta ab eo tempore, quo nondum erat arra velocior, ut plane adfirmare possimus nummos ante apud nos, mox anulos coepisse. de nummis paulo post dicetur.</p>
<span class="br"></span><span class="lineNumber">29</span><span class="br"></span><p>VII. Anuli distinxere alterum ordinem a plebe, ut semel coeperant esse celebres, sicut tunica ab anulis senatum. quamquam et hoc sero, vulgoque purpura latiore tunicae usos invenimus etiam praecones,
sicut patrem L. Aelii Stilonis Praeconini ob id cognominati. sed anuli plane tertium ordinem mediumque plebei et patribus inseruere, ac quod antea militares equi nomen dederant, hoc nunc pecuniae indices tribuunt. nec pridem id factum.
<span class="br"></span><span class="lineNumber">30</span><span class="br"></span>divo Augusto decurias ordinante maior pars iudicum in ferreo anulo fuit iique non equites, sed iudices vocabantur. equitum nomen subsistebat in turmis equorum publicorum. iudicum quoque non nisi quattuor decuriae fuere primo, vixque singula milia in decuriis inventa sunt, nondum provinciis ad hoc





</p></section><notes><section class="footnotes"><ul><li class="note" id="note_LCL394_24_1"><a class="footnoteCrossrefLink" href="#target_note_LCL394_24_1" title="Click to highlight in text"><sup class="lineRef">1</sup>etiam nunc <span class="italic">coni. Mayhoff.</span></a></li><script type="text/javascript">document.getElementById('note_LCL394_24_1').style.display = "none";</script></ul></section></notes></section>