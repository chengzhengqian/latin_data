<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

recipiensque aquas, et quicquid exit in nubes ac sidera ipsa tot ac tantae magnitudinis pascens, quo tandem amplitudinis spatio credetur habitare? inproba et
<span class="br"></span><span class="lineNumber">172</span><span class="br"></span>infinita debet esse tam vastae molis possessio. adde quod ex relicto plus abstulit caelum. nam cum sint eius quinque partes, quas vocant zonas, infesto rigore et aeterno gelu premitur omne quicquid est subiectum duabus extremis utrimque circa vertices, hunc qui trionum septem vocatur eumque qui adversus illi austrinus appellatur. perpetua caligo utrobique et alieno molliorum siderum adspectu maligna ac pruina tantum albicans lux. media vero terrarum, qua solis orbita est, exusta flammis et cremata comminus vapore torretur. circa duae tantum inter exustam et rigentes temperantur, eaeque ipsae inter se non perviae propter incendium sideris.</p>
<span class="br"></span><span class="lineNumber">173</span><span class="br"></span><p>Ita terrae tres partes abstulit caelum. oceani rapina in incerto est; sed et relicta nobis una portio haud scio an etiam in maiore damno sit, idem siquidem oceanus infusus in multos, ut dicemus, sinus adeo vicino accessu interna maria adlatrat ut centum quindecim milibus passuum Arabicus sinus distet ab Aegyptio mari, Caspius vero CCCLXXV milibus a Pontico, idem interfusus intra per tot maria quibus Africam Europam Asiam dispescit, quantum terrarum occupat?
<span class="br"></span><span class="lineNumber">174</span><span class="br"></span>Conputetur etiamnum<a class="footnoteLink" href="#note_LCL330_306_1" id="target_note_LCL330_306_1"><sup>1</sup></a> mensura tot fluminum,





</p></section><notes><section class="footnotes"><ul><li class="note" id="note_LCL330_306_1"><a class="footnoteCrossrefLink" href="#target_note_LCL330_306_1" title="Click to highlight in text"><sup class="lineRef">1</sup><span class="italic">Mayhoff</span>: etiam nunc.</a></li><script type="text/javascript">document.getElementById('note_LCL330_306_1').style.display = "none";</script></ul></section></notes></section>