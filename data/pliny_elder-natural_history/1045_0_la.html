<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

universa, ceteris paulatim.â€”Et de foliis hacte nus.</p>
<span class="br"></span><span class="lineNumber">93</span><span class="br"></span><p>XXXIX. Ordo autem naturae annuus ita se habet: primus est conceptus flare incipiente vento favonio, ex a. d. fere <span class="sc">vi</span> idus Febr. hoc maritantur vivescentia
e terra, quippe cum etiam equae in Hispania,
ut diximus: hic est genitalis spiritus mundi a fovendo dictus, ut quidam existimavere. flat ab
<span class="br"></span><span class="lineNumber">94</span><span class="br"></span>occasu aequinoctiali ver inchoans. catlitionem<a class="footnoteLink" href="#note_LCL370_448_1" id="target_note_LCL370_448_1"><sup>1</sup></a> rustici vocant, gestiente natura semina accipere; eaque animam ferente omnibus satis concipiunt variis diebus et pro sua quaeque natura, alia protinus, ut animalia, tardius aliqua et diutius gravida partus gerunt, quod germinatio ideo vocatur. pariunt vero cum florent, flosque ille ruptis constat utriculis; educatio in pomo est.</p>
<span class="br"></span><span class="lineNumber">95</span><span class="br"></span><p>Haec<a class="footnoteLink" href="#note_LCL370_448_2" id="target_note_LCL370_448_2"><sup>2</sup></a> et germinatio labor arborum;<a class="footnoteLink" href="#note_LCL370_448_3" id="target_note_LCL370_448_3"><sup>3</sup></a></p>
<p>XL. flos est pleni veris indicium et anni renascentis, flos gaudium arborum: tunc se novas aliasque quam sunt ostendunt,
tunc variis colorum picturis in certamen usque luxuriant. sed hoc negatum plerisque; non enim omnes florent, et sunt tristes quaedam quaeque non sentiant gaudia annorum; nam neque ilex, picea,



</p></section><notes><section class="footnotes"><ul><li class="note" id="note_LCL370_448_1"><a class="footnoteCrossrefLink" href="#target_note_LCL370_448_1" title="Click to highlight in text"><sup class="lineRef">1</sup>catulitionem <span class="italic">Caesarius, sed stet rustica locutio.</span></a></li><script type="text/javascript">document.getElementById('note_LCL370_448_1').style.display = "none";</script><li class="note" id="note_LCL370_448_2"><a class="footnoteCrossrefLink" href="#target_note_LCL370_448_2" title="Click to highlight in text"><sup class="lineRef">2</sup><span class="italic">Mayhoff</span>: hoc.</a></li><script type="text/javascript">document.getElementById('note_LCL370_448_2').style.display = "none";</script><li class="note" id="note_LCL370_448_3"><a class="footnoteCrossrefLink" href="#target_note_LCL370_448_3" title="Click to highlight in text"><sup class="lineRef">3</sup><span class="italic">Salmasius</span>: germinatio laborum.</a></li><script type="text/javascript">document.getElementById('note_LCL370_448_3').style.display = "none";</script></ul></section></notes></section>