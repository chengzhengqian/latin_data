<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="italic">Romano restituisset ex Asia Ponto Armenia Paphlagonia
Cappadocia Cilicia Syria Scythis Iudaeis Albanis Hiberia insula Creta Basternis et super haec de rege Mithridate atque Tigrane triumphavit.</span></p>
<span class="br"></span><span class="lineNumber">99</span><span class="br"></span><p>Summa summarum in illa gloria fuit (ut ipse in concione dixit cum de rebus suis dissereret) Asiam ultimam provinciarum accepisse eandemque mediam patriae reddidisse. si quis e contrario simili modo velit percensere Caesaris res, qui maior illo apparuit, totum profecto terrarum orbem enumeret, quod infinitum esse conveniet.</p>
<span class="br"></span><span class="lineNumber">100</span><span class="br"></span><p>XXVII. Ceteris virtutum generibus varie et multi fuere praestantes. Cato primus Porciae gentis tres summas in homine res praestitisse existimatur, ut esset optimus orator, optimus imperator, optimus senator, quae mihi omnia, etiamsi non prius, attamen clarius fulsisse in Scipione Aemiliano videntur, dempto praeterea plurimorum odio quo Cato laboravit. itaque sit proprium Catonis quater et quadragiens causam dixisse, nec quemquam saepius postulatum et semper absolutum.</p>
<span class="br"></span><span class="lineNumber">101</span><span class="br"></span><p>XXVIII. Fortitudo in quo maxime extiterit<a class="footnoteLink" href="#note_LCL352_570_1" id="target_note_LCL352_570_1"><sup>1</sup></a> inmensae
quaestionis est, utique si poetica recipiatur fabulositas.
Q. Ennius T. Caecilium Teucrum fratremque

</p></section><notes><section class="footnotes"><ul><li class="note" id="note_LCL352_570_1"><a class="footnoteCrossrefLink" href="#target_note_LCL352_570_1" title="Click to highlight in text"><sup class="lineRef">1</sup>enituerit? (<span class="italic">cf.</span> ยง 123) <span class="italic">Mayhoff.</span></a></li><script type="text/javascript">document.getElementById('note_LCL352_570_1').style.display = "none";</script></ul></section></notes></section>