<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

quos Borysthenes, Geloni, Thyssagetae, Budini, Basilidae et caeruleo capillo Agathyrsi; super eos Nomades, deinde Anthropophagi, a Buce vero super Maeotim Sauromatae et Essedones. at per oram ad Tanain usque Maeotae, a quibus lacus nomen accepti, ultimique a tergo eorum Arimaspi. mox Ripaei montes et adsiduo nivis casu pinnarum similitudine Pterophoros appellata regio, pars mundi damnata a rerum natura et densa mersa caligine, neque in alio quam rigoris
opere<a class="footnoteLink" href="#note_LCL352_186_1" id="target_note_LCL352_186_1"><sup>1</sup></a> gelidisque Aquilonis <span class="br"></span><span class="lineNumber">89</span><span class="br"></span>conceptaculis. pone eos montes ultraque Aquilonem gens felix (si credimus), quos Hyperboreos
appellavere, annoso degit aevo, fabulosis celebrata miraculis. ibi creduntur esse cardines mundi extremique siderum ambitus semenstri luce et una die<a class="footnoteLink" href="#note_LCL352_186_2" id="target_note_LCL352_186_2"><sup>2</sup></a> solis aversi,<a class="footnoteLink" href="#note_LCL352_186_3" id="target_note_LCL352_186_3"><sup>3</sup></a> non, ut imperiti dixere, ab aequinoctio verno in autumnum: semel in anno solstitio oriuntur iis soles, brumaque semel occidunt. regio aprica felici temperie, omni adflatu noxio carens. domus iis nemora lucique, et deorum cultus viritim gregatimque, discordia ignota et aegritudo omnis. mors non nisi satietate vitae, epulatis delibutoque senio luxu, e quadam rupe in mare salientibus<a class="footnoteLink" href="#note_LCL352_186_4" id="target_note_LCL352_186_4"><sup>4</sup></a>: hoc genus sepulturae beatissimum.








</p></section><notes><section class="footnotes"><ul><li class="note" id="note_LCL352_186_1"><a class="footnoteCrossrefLink" href="#target_note_LCL352_186_1" title="Click to highlight in text"><sup class="lineRef">1</sup><span class="italic">Menda latet.</span></a></li><script type="text/javascript">document.getElementById('note_LCL352_186_1').style.display = "none";</script><li class="note" id="note_LCL352_186_2"><a class="footnoteCrossrefLink" href="#target_note_LCL352_186_2" title="Click to highlight in text"><sup class="lineRef">2</sup>[et una die] <span class="italic">Solmsen.</span></a></li><script type="text/javascript">document.getElementById('note_LCL352_186_2').style.display = "none";</script><li class="note" id="note_LCL352_186_3"><a class="footnoteCrossrefLink" href="#target_note_LCL352_186_3" title="Click to highlight in text"><sup class="lineRef">3</sup><span class="italic">V. I.</span> adversi.</a></li><script type="text/javascript">document.getElementById('note_LCL352_186_3').style.display = "none";</script><li class="note" id="note_LCL352_186_4"><a class="footnoteCrossrefLink" href="#target_note_LCL352_186_4" title="Click to highlight in text"><sup class="lineRef">4</sup><span class="italic">Caesarius</span>: salientium.</a></li><script type="text/javascript">document.getElementById('note_LCL352_186_4').style.display = "none";</script></ul></section></notes></section>