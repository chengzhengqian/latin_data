<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

numero lunae exquisivere diligentiores, minimumque animal, formicam, sentire vires sideris
<span class="br"></span><span class="lineNumber">110</span><span class="br"></span>interlunio semper cessantem. quo turpior homini inscitia est fatenti praecipue iumentorum quorundam in oculis morbos cum luna increscere ac minui. patrocinatur vastitas caeli<a class="footnoteLink" href="#note_LCL330_252_1" id="target_note_LCL330_252_1"><sup>1</sup></a> inmensa discreta altitudine<a class="footnoteLink" href="#note_LCL330_252_2" id="target_note_LCL330_252_2"><sup>2</sup></a>
in duo atque septuaginta signa, hoc est rerum aut animantium effigies in quas digessere caelum periti. in his quidam mille sexcentas adnotavere
stellas, insignes scilicet effectu visuve, exempli gratia in cauda tauri septem quas appellavere Vergilias, in fronte suculas, Booten quae sequitur Septem Triones.</p>
<span class="br"></span><span class="lineNumber">111</span><span class="br"></span><p>XLII. Extra has causas non negaverim exsistere imbres ventosque, quoniam umidam a terra, alias vero propter vaporem fumidam exhalari caliginem certum est, nubesque e<a class="footnoteLink" href="#note_LCL330_252_3" id="target_note_LCL330_252_3"><sup>3</sup></a> liquore<a class="footnoteLink" href="#note_LCL330_252_4" id="target_note_LCL330_252_4"><sup>4</sup></a> egresso in sublime aut ex aere coacto in liquorem gigni. densitas earum corpusque haut dubio coniectatur argumento, cum solem obumbrent, perspicuum alias etiam urinantibus in quamlibet profundam aquarum altitudinem.</p>
<span class="br"></span><span class="lineNumber">112</span><span class="br"></span><p>XLIII. Igitur non eam infitias posse in has et ignes superne stellarum decidere (quales sereno saepe cernimus, quorum ictu concuti aera verum est, quando et tela vibrata stridunt), cum vero in nubem perveniunt, vaporem dissonum gigni ut candente ferro in aquam demerso et fumidum vorticem volvi.










</p></section><notes><section class="footnotes"><ul><li class="note" id="note_LCL330_252_1"><a class="footnoteCrossrefLink" href="#target_note_LCL330_252_1" title="Click to highlight in text"><sup class="lineRef">1</sup><span class="italic">v.l.</span> rei (<span class="italic">et</span> discretae <span class="italic">Rackham</span>).</a></li><script type="text/javascript">document.getElementById('note_LCL330_252_1').style.display = "none";</script><li class="note" id="note_LCL330_252_2"><a class="footnoteCrossrefLink" href="#target_note_LCL330_252_2" title="Click to highlight in text"><sup class="lineRef">2</sup>latitudine <span class="italic">Brotier.</span></a></li><script type="text/javascript">document.getElementById('note_LCL330_252_2').style.display = "none";</script><li class="note" id="note_LCL330_252_3"><a class="footnoteCrossrefLink" href="#target_note_LCL330_252_3" title="Click to highlight in text"><sup class="lineRef">3</sup>e <span class="italic">add. Rackham.</span></a></li><script type="text/javascript">document.getElementById('note_LCL330_252_3').style.display = "none";</script><li class="note" id="note_LCL330_252_4"><a class="footnoteCrossrefLink" href="#target_note_LCL330_252_4" title="Click to highlight in text"><sup class="lineRef">4</sup>vapore <span class="italic">edd.</span> (<span class="italic">sic Aristoteles</span>).</a></li><script type="text/javascript">document.getElementById('note_LCL330_252_4').style.display = "none";</script></ul></section></notes></section>