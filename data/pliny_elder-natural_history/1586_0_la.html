<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

statim bina stadia ambulentur, alias uret, nisi frigida statim abluatur. iucundius hoc idem praestat nigra vitis, quoniam alba pruritum adfert.</p>
<span class="br"></span><span class="lineNumber">27</span><span class="br"></span><p>XVII. Est ergo et nigra, quam proprie bryoniam vocant, alii Chironiam, alii gynaecanthen aut aproniam,
similem priori, praeterquam colore; huius enim nigrum esse diximus. asparagos eius Diocles praetulit veris asparagis in cibo urinae ciendae
<span class="br"></span><span class="lineNumber">28</span><span class="br"></span>lienique minuendo. in frutectis et harundinetis maxime nascitur. radix foris nigra, intus buxeo colore.<a class="footnoteLink" href="#note_LCL392_432_1" id="target_note_LCL392_432_1"><sup>1</sup></a> ossa infracta vel efficacius extrahit quam supra dicta, cetera eadem. peculiare quod iumentorum
cervicibus unice medetur. aiunt, si quis villam ea cinxerit, fugere accipitres tutasque fieri altiles.<a class="footnoteLink" href="#note_LCL392_432_2" id="target_note_LCL392_432_2"><sup>2</sup></a> eadem in iumento homineque flemina aut sanguinem qui se ad talos deiecerit circumligata sanat. et hactenus de vitium generibus.</p>
<span class="br"></span><span class="lineNumber">29</span><span class="br"></span><p>XVIII. Musta differentias habent naturales has, quod sunt candida aut nigra aut inter utrumque, alia ex quibus vinum fiat, alia ex quibus passum. cura differentias innumerabiles facit, in plenum ergo haec dixisse conveniat: mustum omne stomacho inutile, venis iucundum. a balneis raptim et sine interspiratione potum necat. cantharidum naturae adversatur, item serpentibus, maxime haemorrhoidi






</p></section><notes><section class="footnotes"><ul><li class="note" id="note_LCL392_432_1"><a class="footnoteCrossrefLink" href="#target_note_LCL392_432_1" title="Click to highlight in text"><sup class="lineRef">1</sup><span class="italic">Post</span> colore <span class="italic">comma ponit Detlefsen.</span></a></li><script type="text/javascript">document.getElementById('note_LCL392_432_1').style.display = "none";</script><li class="note" id="note_LCL392_432_2"><a class="footnoteCrossrefLink" href="#target_note_LCL392_432_2" title="Click to highlight in text"><sup class="lineRef">2</sup>altiles <span class="italic">Detlefsen</span>: villares alites <span class="italic">Mayhoff</span>: <span class="italic">varia codd.</span></a></li><script type="text/javascript">document.getElementById('note_LCL392_432_2').style.display = "none";</script></ul></section></notes></section>