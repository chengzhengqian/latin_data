<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

plagas, et carne et fimo equi in agro pasti, coagulo leporis ex aceto, contraque scorpionem et murem araneum. aiunt non feriri leporis coagulo perunctos.
<span class="br"></span><span class="lineNumber">155</span><span class="br"></span>a scorpione percussis fimum caprae efficacius cum aceto decoctum auxiliatur, lardum iusque decocti potum et his qui buprestim hauserint. quin etiam si quis asino in aurem percussum a scorpione se dicat, transire malum protinus tradunt, venenataque omnia accenso pulmone eius fugere. et fimo vituli suffiri percussos a scorpione prodest.</p>
<span class="br"></span><span class="lineNumber">156</span><span class="br"></span><p>XLIII. Canis rabiosi morsu facta volnera circumcidunt
ad vivas usque partes quidam carnemque vituli admovent—et ius ex eodem carnis decoctae dant potui<a class="footnoteLink" href="#note_LCL418_108_1" id="target_note_LCL418_108_1"><sup>1</sup></a>—aut axungiam cum calce tusam, hirci iocur, quo inposito ne temptari quidem aquae metu adfirmant. laudant et caprae fimum ex vino inlitum,
melis et cuculi et hirundinis decoctum et potum. ad reliquos bestiarum morsus caprinum caseum siccum cum origano inponunt et bibi iubent, ad hominis morsus carnem bubulam coctam, efficacius vituli, si non ante quintum diem solvant.</p>
<span class="br"></span><span class="lineNumber">157</span><span class="br"></span><p>XLIV. Veneficiis rostrum lupi resistere inveteratum
aiunt ob idque villarum portis praefigunt. hoc idem praestare et pellis e cervice solida manica existimatur,
quippe tanta vis est animalis praeter ea quae retulimus ut vestigia eius calcata equis adferant torporem.</p>
</section><notes><section class="footnotes"><ul><li class="note" id="note_LCL418_108_1"><a class="footnoteCrossrefLink" href="#target_note_LCL418_108_1" title="Click to highlight in text"><sup class="lineRef">1</sup><span class="italic">Parenthesim ego indicavi.</span></a></li><script type="text/javascript">document.getElementById('note_LCL418_108_1').style.display = "none";</script></ul></section></notes></section>