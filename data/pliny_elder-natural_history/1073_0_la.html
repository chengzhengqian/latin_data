<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

quam ferulae, quippe plus ligni est utique sabuco; ex qua magis canoram bucinam tubamque credit pastor ibi caesa ubi gallorum cantum frutex ille non exaudiat.
<span class="br"></span><span class="lineNumber">180</span><span class="br"></span>rubi mora ferunt et alio genere similitudinem rosae, qui<a class="footnoteLink" href="#note_LCL370_504_1" id="target_note_LCL370_504_1"><sup>1</sup></a> vocatur cynosbatos. tertium genus Idaeum vocant Graeci a loco, tenerior quam cetera minoribusque
spinis et minus aduncis; flos eius contra lippitudines inlinitur, ex melle et igni sacro; contra stomachi quoque vitia bibitur ex aqua. sabuci acinos habent nigros atque parvos umoris lenti, inficiendo maxime capillo, qui et ipsi aqua decocti manduntur.</p>
<span class="br"></span><span class="lineNumber">181</span><span class="br"></span><p>LXXII. Umor et corpori<a class="footnoteLink" href="#note_LCL370_504_2" id="target_note_LCL370_504_2"><sup>2</sup></a> arborum est, qui sanguis earum intellegi debet, non idem omnibus: ficis lacteus—huic ad caseos figurandos coaguli vis—cerasis cumminosus, ulmis salivosus, lentus ac pinguis, malis, vitibus, piris aquosus. vivaciora quibus lentior. atque in totum corpori arborum ut reliquorum animalium cutis, sanguis, caro, nervi, venae, ossa,
<span class="br"></span><span class="lineNumber">182</span><span class="br"></span>medullae. pro cute cortex; mirum, is in moro medicis sucum quaerentibus vere hora diei secunda lapide incussus manat, altius fractus siccus videtur. proximi plerisque adipes; hi vocantur a colore alburnum, mollis ac pessima pars ligni, etiam in




</p></section><notes><section class="footnotes"><ul><li class="note" id="note_LCL370_504_1"><a class="footnoteCrossrefLink" href="#target_note_LCL370_504_1" title="Click to highlight in text"><sup class="lineRef">1</sup>quae <span class="italic">Mayhoff.</span></a></li><script type="text/javascript">document.getElementById('note_LCL370_504_1').style.display = "none";</script><li class="note" id="note_LCL370_504_2"><a class="footnoteCrossrefLink" href="#target_note_LCL370_504_2" title="Click to highlight in text"><sup class="lineRef">2</sup><span class="italic">Mayhoff</span>: cortici.</a></li><script type="text/javascript">document.getElementById('note_LCL370_504_2').style.display = "none";</script></ul></section></notes></section>