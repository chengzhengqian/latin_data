<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

expellit.<a class="footnoteLink" href="#note_LCL392_186_1" id="target_note_LCL392_186_1"><sup>1</sup></a> viret bruma et colligitur. siccatur umbra, melius etiam hiberna. carnosa et illi radix vivaciorque
quam ceteris. gaudet calcari et adteri, pereundoque melius provenit. ideo iuxta semitas ac fontes laetissimum. Troianis temporibus iam erat honos ei. hos certe flores Homerus tris laudat, loton, crocum, hyacinthum.</p>
<span class="br"></span><span class="lineNumber">35</span><span class="br"></span><p>XVIII. Omnium autem odoramentorum atque adeo herbarum differentia est in colore et odore et suco. odorato sapor raro ulli non amarus, e contrario
dulcia raro odorata. itaque et vina mustis odoratiora et silvestria magis omnia sativis. quorundam
odor suavior e longinquo, propius admotus
<span class="br"></span><span class="lineNumber">36</span><span class="br"></span>hebetatur, ut violae. rosa recens a longinquo olet, sicca propius. omnis autem verno tempore acrior et matutinis. quidquid ad meridianas horas dies vergit, hebetatur. novella quoque vetustis minus odorata. acerrimus tamen odor omnium aetate<a class="footnoteLink" href="#note_LCL392_186_2" id="target_note_LCL392_186_2"><sup>2</sup></a> media. rosa et crocum odoratiora, cum serenis diebus leguntur, et omnia in calidis quam in frigidis. in Aegypto tamen minime odorati flores, quia nebulosus
<span class="br"></span><span class="lineNumber">37</span><span class="br"></span>et roscidus aer est a multo flumine. quorundam
suavitati gravitas inest. quaedam, dum virent, non olent propter umorem nimium, ut buceras,<a class="footnoteLink" href="#note_LCL392_186_3" id="target_note_LCL392_186_3"><sup>3</sup></a>
</p></section><notes><section class="footnotes"><ul><li class="note" id="note_LCL392_186_1"><a class="footnoteCrossrefLink" href="#target_note_LCL392_186_1" title="Click to highlight in text"><sup class="lineRef">1</sup>folioque florem expellit <span class="italic">codd. plurimi. Debuit scribere Plinius Theophrastum secutus</span> folioque simul florem extrudit <span class="italic">vel simile aliquid. Warmington coni.</span> expellit et colligitur. siccatur umbra, melius etiam hiberna. viret bruma.</a></li><script type="text/javascript">document.getElementById('note_LCL392_186_1').style.display = "none";</script><li class="note" id="note_LCL392_186_2"><a class="footnoteCrossrefLink" href="#target_note_LCL392_186_2" title="Click to highlight in text"><sup class="lineRef">2</sup>aetate <span class="italic">Urlichs</span>: aestate, aete, et e <span class="italic">codd.</span></a></li><script type="text/javascript">document.getElementById('note_LCL392_186_2').style.display = "none";</script><li class="note" id="note_LCL392_186_3"><a class="footnoteCrossrefLink" href="#target_note_LCL392_186_3" title="Click to highlight in text"><sup class="lineRef">3</sup>buceras <span class="italic">ex Theophrasto Urlichs</span>: buceros <span class="italic">codd.</span></a></li><script type="text/javascript">document.getElementById('note_LCL392_186_3').style.display = "none";</script></ul></section></notes></section>