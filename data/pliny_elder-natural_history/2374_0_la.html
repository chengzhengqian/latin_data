<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

marmoris gloria superavit etiam semet. opera eius sunt Athenis in Ceramico, sed ante omnia est non solum Praxitelis, verum in toto orbe terrarum Venus, quam ut viderent, multi navigaverunt Cnidum. duas fecerat simulque vendebat, alteram velata specie, quam ob id praetulerunt quorum condicio erat, Coi, cum<a class="footnoteLink" href="#note_LCL419_16_1" id="target_note_LCL419_16_1"><sup>1</sup></a> eodem pretio detulisset, severum id ac pudicum arbitrantes; reiectam Cnidii emerunt, inmensa
<span class="br"></span><span class="lineNumber">21</span><span class="br"></span>differentia famae. voluit eam<a class="footnoteLink" href="#note_LCL419_16_2" id="target_note_LCL419_16_2"><sup>2</sup></a> a Cnidiis postea mercari rex Nicomedes, totum aes alienum, quod erat ingens, civitatis dissoluturum se promittens. omnia perpeti maluere, nec inmerito; illo enim signo Praxiteles nobilitavit Cnidum. aedicula eius tota aperitur, ut conspici possit undique effigies deae,<a class="footnoteLink" href="#note_LCL419_16_3" id="target_note_LCL419_16_3"><sup>3</sup></a> favente ipsa, ut creditur, facta. nec minor ex quacumque parte admiratio est. ferunt amore captum quendam, cum delituisset noctu, simulacro cohaesisse, eiusque cupiditatis esse indicem maculam.
<span class="br"></span><span class="lineNumber">22</span><span class="br"></span>sunt in Cnido et alia signa marmorea inlustrium artificum, Liber pater Bryaxidis et alter Scopae et Minerva, nec maius aliud Veneris Praxiteliae specimen
quam quod inter haec sola memoratur. eiusdem est et Cupido, obiectus a Cicerone Verri ille, propter



</p></section><notes><section class="footnotes"><ul><li class="note" id="note_LCL419_16_1"><a class="footnoteCrossrefLink" href="#target_note_LCL419_16_1" title="Click to highlight in text"><sup class="lineRef">1</sup>cum <span class="italic">Sillig</span>: tum B: cum etiain VRd.</a></li><script type="text/javascript">document.getElementById('note_LCL419_16_1').style.display = "none";</script><li class="note" id="note_LCL419_16_2"><a class="footnoteCrossrefLink" href="#target_note_LCL419_16_2" title="Click to highlight in text"><sup class="lineRef">2</sup>eam Bd: etiam <span class="italic">ceteri codd.</span></a></li><script type="text/javascript">document.getElementById('note_LCL419_16_2').style.display = "none";</script><li class="note" id="note_LCL419_16_3"><a class="footnoteCrossrefLink" href="#target_note_LCL419_16_3" title="Click to highlight in text"><sup class="lineRef">3</sup>deae VRdh <span class="italic">Mayhoff</span>: dea B <span class="italic">Sillig.</span></a></li><script type="text/javascript">document.getElementById('note_LCL419_16_3').style.display = "none";</script></ul></section></notes></section>