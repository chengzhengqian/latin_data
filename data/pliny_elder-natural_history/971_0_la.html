<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

passis dulciores, admodum rarae in Africa et circa Emeritam Lusitaniae.</p>
<span class="br"></span><span class="lineNumber">18</span><span class="br"></span><p>Oleum ipsum sale vindicatur a pinguitudinis vitio. cortice oleae conciso odorem accipit: medicatio alia ut vino, palati gratia nulla est. nec tam numerosa differentia; tribus ut plurimum bonitatibus distat. odor in tenui argutior, et is tamen etiam in optimo brevis.</p>
<span class="br"></span><span class="lineNumber">19</span><span class="br"></span><p>V. Oleo natura tepefacere corpus et contra algores munire, eidem fervores capitis refrigerare. usum eius ad luxuriam vertere Graeci vitiorum omnium genitores in gymnasiis publicando; notum est magistratus
honoris eius octogenis sestertiis strigmenta olei vendidisse. oleae honorem Romana maiestas magnum perhibuit turmas equitum idibus Iuliis ea<a class="footnoteLink" href="#note_LCL370_300_1" id="target_note_LCL370_300_1"><sup>1</sup></a> coronando, item minoribus triumphis ovantes. Athenae quoque victores olea coronant, Graecia oleastro Olympiae.</p>
<span class="br"></span><span class="lineNumber">20</span><span class="br"></span><p>VI. Nunc dicentur Catonis placita de olivis. in calido et pingui solo radium maiorem, Sallentinam, orchitem, posiam, Sergianam, Cominianam, albiceram seri iubet, adicitque singulari prudentia quam earum






</p></section><notes><section class="footnotes"><ul><li class="note" id="note_LCL370_300_1"><a class="footnoteCrossrefLink" href="#target_note_LCL370_300_1" title="Click to highlight in text"><sup class="lineRef">1</sup><span class="italic">Mayhoff</span>: ex ea.</a></li><script type="text/javascript">document.getElementById('note_LCL370_300_1').style.display = "none";</script></ul></section></notes></section>