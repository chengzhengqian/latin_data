<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">79</span><span class="br"></span><p>XXVI. Dentium dolcres sedantur ossibus draconis marini scariphatis gingiris, cerebro caniculae in oleo decocto adservatoque, ut ex eo dentes semel anno colluantur. pastinacae quoque radio scariphari gingivas
in dolore utilissimum contritus. is et cum helleboro
albo inlitus dentes sine vexatione extrahit. salsamentorum etiam &lt;in&gt;<a class="footnoteLink" href="#note_LCL418_512_1" id="target_note_LCL418_512_1"><sup>1</sup></a> fictili vase combustorum
<span class="br"></span><span class="lineNumber">80</span><span class="br"></span>cinis addita farina marmoris inter remedia est. et cybia vetera eluta in novo vase, dein trita prosunt doloribus. aeque prodesse dicuntur omnium salsamentorum
spinae combustae tritaeque et inlitae. decocuntur et ranae singulae in aceti heminis, ut dentes ita colluantur contineaturque in ore sucus. si fastidium obstaret, suspendebat pedibus posterioribus
eas Sallustius Dionysius, ut ex ore virus deflueret in acetum fervens, idque e pluribus ranis; fortioribus stomachis ex iure mandendas dabat. maxillaresque ita sanari praecipue dentes putant, mobiles vero
<span class="br"></span><span class="lineNumber">81</span><span class="br"></span>supra dicto aceto stabiliri. ad hoc quidam ranarum corpora binarum praecisis pedibus in vini hemina macerant et ita collui dentium labantes iubent. aliqui totas adalligant maxillis. alii denas in sextariis tribus aceti decoxere ad tertias partes, ut mobiles dentium stabilirent. nec non <span class="sc">xlvi</span><a class="footnoteLink" href="#note_LCL418_512_2" id="target_note_LCL418_512_2"><sup>2</sup></a> ranarum corda in olei veteris sextario sub aereo testo discoxere, ut infunderent per aurem dolentis maxillae. alii iocur ranae decoctum et tritum cum melle inposuere dentibus.


</p></section><notes><section class="footnotes"><ul><li class="note" id="note_LCL418_512_1"><a class="footnoteCrossrefLink" href="#target_note_LCL418_512_1" title="Click to highlight in text"><sup class="lineRef">1</sup>in <span class="italic">post</span> etiam <span class="italic">add.</span> Mayhoff.</a></li><script type="text/javascript">document.getElementById('note_LCL418_512_1').style.display = "none";</script><li class="note" id="note_LCL418_512_2"><a class="footnoteCrossrefLink" href="#target_note_LCL418_512_2" title="Click to highlight in text"><sup class="lineRef">2</sup>XLVI B, <span class="italic">Sillig</span>: XXXVI <span class="italic">ceteri codd.</span></a></li><script type="text/javascript">document.getElementById('note_LCL418_512_2').style.display = "none";</script></ul></section></notes></section>