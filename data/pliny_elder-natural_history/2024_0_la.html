<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

rudibus medicamentis inebriatum, proximum egesto eo addita creta in ius idem et, quotiens id factum est, elevatur bonitas pro numero dilutiore sanie.
<span class="br"></span><span class="lineNumber">45</span><span class="br"></span>quare Puteolanum potius laudetur quam Tyrium aut Gaetulicum vel Laconicum, unde pretiosissimae purpurae, causa est quod hysgino<a class="footnoteLink" href="#note_LCL394_294_1" id="target_note_LCL394_294_1"><sup>1</sup></a> maxime inficitur rubiaque, quae<a class="footnoteLink" href="#note_LCL394_294_2" id="target_note_LCL394_294_2"><sup>2</sup></a> cogitur sorbere. vilissimum a Canusio. pretium a singulis denariis in libras ad <span class="sc">xxx</span>. pingentes sandyce sublita, mox ex<a class="footnoteLink" href="#note_LCL394_294_3" id="target_note_LCL394_294_3"><sup>3</sup></a> ovo inducentes purpurissum, fulgorem minii faciunt. si purpurae<a class="footnoteLink" href="#note_LCL394_294_4" id="target_note_LCL394_294_4"><sup>4</sup></a> facere malunt, caeruleum sublinunt, mox purpurissum ex ovo inducunt.</p>
<span class="br"></span><span class="lineNumber">46</span><span class="br"></span><p>XXVII. Ab hoc maxima auctoritas Indico. ex India venit harundinum spumae adhaerescente limo. cum cernatur, nigrum, at in diluendo mixturam purpurae caeruleique mirabilem reddit. alterum genus eius est in purpurariis officinis innatans cortinis, et est purpurae spuma. qui adulterant, vero Indico tingunt stercora columbina aut cretam Selinusiam vel anulariam vitro inficiunt. probatur carbone; reddit enim quod sincerum est flammam excellentis purpurae et, dum fumat, odorem maris. ob id quidam e scopulis id colligi putant. pretium







</p></section><notes><section class="footnotes"><ul><li class="note" id="note_LCL394_294_1"><a class="footnoteCrossrefLink" href="#target_note_LCL394_294_1" title="Click to highlight in text"><sup class="lineRef">1</sup>hysgino <span class="italic">Hermolaus Barbarus</span>: hygino <span class="italic">B</span>: yyg- <span class="italic">aut</span> yog-<span class="italic">cdd.</span>: id genus <span class="italic">cd. Par.</span> 6801: iscino <span class="italic">Isid.</span></a></li><script type="text/javascript">document.getElementById('note_LCL394_294_1').style.display = "none";</script><li class="note" id="note_LCL394_294_2"><a class="footnoteCrossrefLink" href="#target_note_LCL394_294_2" title="Click to highlight in text"><sup class="lineRef">2</sup>rubiaque quae <span class="italic">Ian</span>: rubia quae <span class="italic">aut</span> rubiaque.</a></li><script type="text/javascript">document.getElementById('note_LCL394_294_2').style.display = "none";</script><li class="note" id="note_LCL394_294_3"><a class="footnoteCrossrefLink" href="#target_note_LCL394_294_3" title="Click to highlight in text"><sup class="lineRef">3</sup>ex <span class="italic">add. Mayhoff.</span></a></li><script type="text/javascript">document.getElementById('note_LCL394_294_3').style.display = "none";</script><li class="note" id="note_LCL394_294_4"><a class="footnoteCrossrefLink" href="#target_note_LCL394_294_4" title="Click to highlight in text"><sup class="lineRef">4</sup>purpurae <span class="italic">Mayhoff</span>: purpura <span class="italic">aut</span> purpuram.</a></li><script type="text/javascript">document.getElementById('note_LCL394_294_4').style.display = "none";</script></ul></section></notes></section>