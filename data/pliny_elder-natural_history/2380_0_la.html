<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

fecit, intra Octaviae vero porticus aedem Iunonis ipsam deam Dionysius et Polycles aliam, Venerem eodem loco Philiscus, cetera signa Praxiteles.<a class="footnoteLink" href="#note_LCL419_28_1" id="target_note_LCL419_28_1"><sup>1</sup></a> iidem Polycles et Dionysius, Timarchidis filii, Iovem, qui est in proxima aede, fecerunt, Pana et Olympum luctantes eodem loco Heliodorus, quod est alterum in terris symplegma nobile, Venerem lavantem sese<a class="footnoteLink" href="#note_LCL419_28_2" id="target_note_LCL419_28_2"><sup>2</sup></a>
<span class="br"></span><span class="lineNumber">36</span><span class="br"></span>Daedalsas, stantem Polycharmus. ex honore apparet
in magna auctoritate habitum Lysiae opus quod in Palatio super arcum divus Augustus honori Octavi patris sui dicavit in aedicula columnis adornata,
id est quadriga currusque et Apollo ac Diana ex uno lapide. in hortis Servilianis reperio laudatos Calamidis Apollinem illius caelatoris, Dercylidis pyctas, Amphistrati Callisthenen historiarum scriptorem.
<span class="br"></span><span class="lineNumber">37</span><span class="br"></span>nec deinde multo plurium fama est, quorundam
claritati in operibus eximiis obstante numero artificum, quoniam nec unus occupat gloriam nec plures pariter nuncupari possunt, sicut in Laocoonte, qui est in Titi imperatoris domo, opus omnibus et picturae et statuariae artis praeferendum. ex uno lapide eum ac liberos draconumque mirabiles nexus






</p></section><notes><section class="footnotes"><ul><li class="note" id="note_LCL419_28_1"><a class="footnoteCrossrefLink" href="#target_note_LCL419_28_1" title="Click to highlight in text"><sup class="lineRef">1</sup>Praxiteles BVRh <span class="italic">Sillig, Mayhoff</span>: Pasiteles dT <span class="italic">Urlichs, Detlefsen, E. Sellers; an recte?</span></a></li><script type="text/javascript">document.getElementById('note_LCL419_28_1').style.display = "none";</script><li class="note" id="note_LCL419_28_2"><a class="footnoteCrossrefLink" href="#target_note_LCL419_28_2" title="Click to highlight in text"><sup class="lineRef">2</sup>sese Daedalsas B <span class="italic">Mayhoff</span>: sese dedalsa VRd: se sed et aliam <span class="italic">Sillig.</span></a></li><script type="text/javascript">document.getElementById('note_LCL419_28_2').style.display = "none";</script></ul></section></notes></section>