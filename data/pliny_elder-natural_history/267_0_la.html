<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Crocyle. a Paxo Cephallania quondam Melaena dicta <span class="sc">x͞</span> p. abest, circuitu patet <span class="sc">x͞c͞i͞i͞i͞</span>; Same diruta a Romanis adhuc tamen oppida tria habet. inter hanc et Achaiam cum oppido magnifica et fertilitate praecipua Zacynthus, aliquando appellata Hyrie, Cephallaniae meridiana parte <span class="sc">x͞x͞v͞</span> abest; mons Elatus ibi nobilis. ipsa circuitu colligit <span class="sc">x͞x͞x͞v͞i͞</span>.
<span class="br"></span><span class="lineNumber">55</span><span class="br"></span>ab ea Ithaca <span class="sc">x͞v͞</span> distat, in qua mons Neritus; tota vero circuitu patet <span class="sc">x͞x͞v͞</span>. ab ea Araxum Peloponnesi promunturium <span class="sc">x͞v͞</span>. ante hanc in alto Asteris, Prote, ante Zacynthum <span class="sc">x͞x͞x͞v͞</span> in eurum ventum Strophades duae, ab aliis Plotae dictae. ante Cephallaniam Letoia, ante Pylum <span class="sc">iii</span> Sphageae, totidem ante Messenen Oenussae.</p>
<span class="br"></span><span class="lineNumber">56</span><span class="br"></span><p>In Asinaeo sinu tres Thyrides, in Laconico Teganissa,
Cothon, Cythera cum oppido, antea Porphyris appellata—haec sita est a Maleae promunturio <span class="sc">v͞</span> passuum ancipiti propter angustias ibi navium ambitu; in Argolico Pityusa, Arine, Ephyre; contra Hermionium
agrum Tricarenus, Aperopia, Colonis, Aristera;
<span class="br"></span><span class="lineNumber">57</span><span class="br"></span>contra Troezenium Calauria <span class="sc">d</span> distans, Plateis, Belbina, Lasia, Baucidias; contra Epidaurum Cecryphalos,
Pityonesos <span class="sc">v͞i͞</span> a continente, ab hac Aegina liberae condicionis <span class="sc">x͞v͞</span>, cuius <span class="sc">x͞v͞i͞i͞i͞</span> praenavigatio




</p></section><notes></notes></section>