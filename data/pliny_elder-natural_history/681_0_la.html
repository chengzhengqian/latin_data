<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

quam grues, parva avis et cum ad nos venit terrestris potius quam sublimis; advolant et hae simili modo, non sine periculo navigantium cum adpropinquavere terris: quippe velis saepe insidunt,<a class="footnoteLink" href="#note_LCL353_334_1" id="target_note_LCL353_334_1"><sup>1</sup></a> et hoc semper
<span class="br"></span><span class="lineNumber">66</span><span class="br"></span>noctu, merguntque navigia. iter est iis per hospitia certa. austro non volant, umido scilicet et graviore vento; aura tamen vehi volunt propter pondus corporum viresque parvas (hinc volantium illa conquestio labore expressa); aquilone ergo maxime volant ortygometra duce. primam earum terrae adpropinquantem accipiter rapit; semper hinc remeantes comitatum sollicitant, abeuntque una
<span class="br"></span><span class="lineNumber">67</span><span class="br"></span>persuasae glottis et otus et cychramus. glottis praelongam exerit linguam, unde ei nomen. hanc initio blandita peregrinatione avide provectam paenitentia in volatu cum labore scilicet subit: reverti incomitatam piget, et sequi, nec umquam plus uno die, pergitâ€”in proximo hospitio deserit. verum invenitur alia, antecedente anno relicta
<span class="br"></span><span class="lineNumber">66</span><span class="br"></span>simili modo, in singulos dies. cychramus perseverantior festinat etiam pervenire ad expetitas sibi terras; itaque noctu<a class="footnoteLink" href="#note_LCL353_334_2" id="target_note_LCL353_334_2"><sup>2</sup></a> eas excitat admonetque itineris. otus bubone minor est, noctuis maior,





</p></section><notes><section class="footnotes"><ul><li class="note" id="note_LCL353_334_1"><a class="footnoteCrossrefLink" href="#target_note_LCL353_334_1" title="Click to highlight in text"><sup class="lineRef">1</sup><span class="italic">Caesarius</span>: incidunt <span class="italic">Mayhoff.</span></a></li><script type="text/javascript">document.getElementById('note_LCL353_334_1').style.display = "none";</script><li class="note" id="note_LCL353_334_2"><a class="footnoteCrossrefLink" href="#target_note_LCL353_334_2" title="Click to highlight in text"><sup class="lineRef">2</sup><span class="italic">Mayhoff</span>: noctuis.</a></li><script type="text/javascript">document.getElementById('note_LCL353_334_2').style.display = "none";</script></ul></section></notes></section>