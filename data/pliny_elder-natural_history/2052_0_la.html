<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Virtutis aedes Imperatori Vespasiano Augusto restituenti pinxerunt, Priscus antiquis similior.</p>
<span class="br"></span><span class="lineNumber">121</span><span class="br"></span><p>XXXVIII. Non est omittenda in picturae mentione
celebris circa Lepidum fabula, siquidem in triumviratu quodam loco deductus a magistratibus in nemorosum hospitium minaciter cum iis postero die expostulavit somnum ademptum sibi volucrum concentu; at illi draconem in longissima membrana depictum circumdedere luco, eoque terrore aves tunc siluisse narratur et postea posse compesci.</p>
<span class="br"></span><span class="lineNumber">122</span><span class="br"></span><p>XXXIX. Ceris pingere ac picturam inurere quis primus excogitaverit, non constat. quidam Aristidis inventum putant, postea consummatum a Praxitele; sed aliquanto vetustiores encaustae picturae exstitere,
ut Polygnoti et Nicanoris, Mnesilai<a class="footnoteLink" href="#note_LCL394_350_1" id="target_note_LCL394_350_1"><sup>1</sup></a> Pariorum.
Elasippus<a class="footnoteLink" href="#note_LCL394_350_2" id="target_note_LCL394_350_2"><sup>2</sup></a> quoque Aeginae picturae suae inscripsit ἐνέκαεν, quod profecto non fecisset nisi encaustica inventa.</p>
<span class="br"></span><span class="lineNumber">123</span><span class="br"></span><p>XL. Pamphilus quoque, Apellis praeceptor, non pinxisse solum encausta, sed etiam docuisse traditur Pausian Sicyonium, primum in hoc genere nobilem. Bryetis filius hic fuit eiusdemque primo discipulus. pinxit et ipse penicillo parietes Thespiis, cum reficerentur quondam a Polygnoto picti,





</p></section><notes><section class="footnotes"><ul><li class="note" id="note_LCL394_350_1"><a class="footnoteCrossrefLink" href="#target_note_LCL394_350_1" title="Click to highlight in text"><sup class="lineRef">1</sup>Mnesilai <span class="italic">Mayhoff</span>: mens im <span class="italic">B</span>: ae <span class="italic">aut</span> e manesilai <span class="italic">rell.</span> ac Mnasilai <span class="italic">Detlefsen</span>: et Archesilai <span class="italic">Hermolaus Barbarus</span> (et arcesilai <span class="italic">cd. Par.</span> 6801 <span class="italic">ut videtur</span>).</a></li><script type="text/javascript">document.getElementById('note_LCL394_350_1').style.display = "none";</script><li class="note" id="note_LCL394_350_2"><a class="footnoteCrossrefLink" href="#target_note_LCL394_350_2" title="Click to highlight in text"><sup class="lineRef">2</sup>Elasippus <span class="italic">Schneidewin</span>: eiasippus <span class="italic">B</span>: lassippus <span class="italic">rell.</span>: Lysippus <span class="italic">edd. vett.</span></a></li><script type="text/javascript">document.getElementById('note_LCL394_350_2').style.display = "none";</script></ul></section></notes></section>