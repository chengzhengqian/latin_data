<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

inter duos lapides trita fervet praecipuo adversus anginas suco, lacte et vino adrmxto. mirum traditur numquam eo morbo temptari qui gustaverint. itaque
et subus dari, quaeque medicamentum id noluerint haurire eo morbo interimi. sunt qui avium nidis inseri aliquid ex ea putent atque ita non strangulari pullos avidius devorantes.</p>
<span class="br"></span><span class="lineNumber">175</span><span class="br"></span><p>CXIV. Veneris pectinem appellant a similitudine pectinum, cuius radix cum malva tusa omnia corpori infixa extrahit.</p>
<p>CXV. Veterno liberat quae exedum vocatur. notia herba coriariorum officinis familiaris<a class="footnoteLink" href="#note_LCL393_124_1" id="target_note_LCL393_124_1"><sup>1</sup></a> est aliis aliisve nominibus, efficacissimamque adversus scorpionem
esse potam e vino aut posca reperio.</p>
<span class="br"></span><span class="lineNumber">176</span><span class="br"></span><p>CXVI. Philanthropon herbam Graeci appellant nasute, quoniam vestibus adhaerescat. ex hac corona inposita capitis dolores sedat. nam quae canaria appellatur lappa, cum plantagine et milifolio trita ex vino carcinomata sanat, ternis diebus<a class="footnoteLink" href="#note_LCL393_124_2" id="target_note_LCL393_124_2"><sup>2</sup></a> soluta. medetur et subus effossa sine ferro addita in colluviem poturis vel ex lacte ac vino. quidam adiciunt effodientem dicere oportere: haec est herba argemon quam Minerva repperit subus remedium quae de illa gustaverint.</p>
<span class="br"></span><span class="lineNumber">177</span><span class="br"></span><p>CXVII. Tordylon alii semen silis<a class="footnoteLink" href="#note_LCL393_124_3" id="target_note_LCL393_124_3"><sup>3</sup></a> esse dixerunt, alii herbam per se, quam et syreon vocaverunt.







</p></section><notes><section class="footnotes"><ul><li class="note" id="note_LCL393_124_1"><a class="footnoteCrossrefLink" href="#target_note_LCL393_124_1" title="Click to highlight in text"><sup class="lineRef">1</sup>familiaris <span class="italic">Ian., Detlefsen, Mayhoff</span>: eam hilaris <span class="italic">aut</span> ea villaris <span class="italic">codd.</span></a></li><script type="text/javascript">document.getElementById('note_LCL393_124_1').style.display = "none";</script><li class="note" id="note_LCL393_124_2"><a class="footnoteCrossrefLink" href="#target_note_LCL393_124_2" title="Click to highlight in text"><sup class="lineRef">2</sup><span class="italic">Mayhoff</span> (Appendix) non <span class="italic">add. vel</span> a <span class="italic">ante</span> ternis.</a></li><script type="text/javascript">document.getElementById('note_LCL393_124_2').style.display = "none";</script><li class="note" id="note_LCL393_124_3"><a class="footnoteCrossrefLink" href="#target_note_LCL393_124_3" title="Click to highlight in text"><sup class="lineRef">3</sup>silis <span class="italic">tres codd., Mayhoff</span>: sesilis <span class="italic">Detlefsen.</span></a></li><script type="text/javascript">document.getElementById('note_LCL393_124_3').style.display = "none";</script></ul></section></notes></section>