<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

citroque commeantes per Africam. ligno colos niger: ad tibiarum cantus expetitur; e radice cultellis
capulos brevesque alios usus excogitant.</p>
<span class="br"></span><span class="lineNumber">107</span><span class="br"></span><p>Haec ibi natura arboris. est autem eodem nomine et herba et in Aegypto caulis in palustrium genere. recedentibus enim aquis Nili riguis provenit similis fabae caule foliisque densa congerie stipatis, brevioribus
tantum gracilioribusque. fructus in capite papaveri similis incisuris omnique alio modo, intus
<span class="br"></span><span class="lineNumber">108</span><span class="br"></span>grana ceu milium. incolae capita in acervis putrefaciunt,
mox separant lavando et siccata tundunt eoque pane utuntur. mirum est quod praeter haec traditur, sole occidente papavera ea conprimi et integi foliis, ad ortum autem aperiri, donec maturescant
<span class="br"></span><span class="lineNumber">109</span><span class="br"></span>flosque qui est candidus decidat. hoc amplius in Euphrate tradunt et caput ipsum et florem vespera mergi usque in medias noctes, totumque
abire in altum, ut ne demissa quidem manu possit inveniri, reverti deinde paulatimque subrigi, et ad exortus solis emergere extra aquam ac florem patefacere, atque etiamnum insurgere, ut plane ab
<span class="br"></span><span class="lineNumber">110</span><span class="br"></span>aqua absit alte. radicem lotos habet mali cotonei magnitudine, opertam nigro cortice, qualis et castaneas
tegit; interius candidum corpus, gratum cibis


</p></section><notes></notes></section>