<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Aristoteles et Fabianus plurimum somniari circa ver et autumnum tradunt, magisque supino cubitu, at prono nihil, Theophrastus celerius concoqui dextri
<span class="br"></span><span class="lineNumber">55</span><span class="br"></span>lateris incubitu, difficilius a supinis. sol quoque remediorum maximum ab ipso sibi praestari potest, sicuti linteorum strigiliumque vehementia. perfundere
caput calida ante balnearum vaporationem et postea frigida, saluberrimum intellegitur, item praesumere et cibis et interponere frigidam eiusdemque
potu<a class="footnoteLink" href="#note_LCL418_40_1" id="target_note_LCL418_40_1"><sup>1</sup></a> somnos antecedere et, si libeat, interrumpere.
notandum nullum animal aliud calidos
<span class="br"></span><span class="lineNumber">56</span><span class="br"></span>potus sequi ideoque non esse naturales. mero ante somnos colluere ora propter halitus, frigida matutinis inpari numero ad cavendos dentium dolores, item posca oculos contra lippitudines, certa experimenta sunt, sicut totius corporis valetudinem iuvari<a class="footnoteLink" href="#note_LCL418_40_2" id="target_note_LCL418_40_2"><sup>2</sup></a> varietate victus inobservata. Hippocrates tradit non prandentium celerius senescere exta. verum id remediis cecinit, non epulis, quippe multo utilissima est temperantia in cibis. L. Lucullus hanc de se praefecturam servo dederat, ultimoque probro manus in cibis triumphali seni deiciebatur vel in Capitolio epulanti, pudenda re servo suo facilius parere quam sibi.</p>
</section><notes><section class="footnotes"><ul><li class="note" id="note_LCL418_40_1"><a class="footnoteCrossrefLink" href="#target_note_LCL418_40_1" title="Click to highlight in text"><sup class="lineRef">1</sup>potu <span class="italic">codd.</span>: potus <span class="italic">Detlefsen.</span></a></li><script type="text/javascript">document.getElementById('note_LCL418_40_1').style.display = "none";</script><li class="note" id="note_LCL418_40_2"><a class="footnoteCrossrefLink" href="#target_note_LCL418_40_2" title="Click to highlight in text"><sup class="lineRef">2</sup>valetudinem iuvari <span class="italic">Dal.</span>, <span class="italic">Sillig</span>, <span class="italic">Detlefsen</span>: valetudini in <span class="italic">Mayhoff</span>; valetudini <span class="italic">aut.</span> valetudinÄ“ in <span class="italic">codd.</span></a></li><script type="text/javascript">document.getElementById('note_LCL418_40_2').style.display = "none";</script></ul></section></notes></section>