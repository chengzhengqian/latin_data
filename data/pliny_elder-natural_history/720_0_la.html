<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

gigni accepimus a multis. pleraque enim occulta et caeca origine proveniunt, etiam in quadripedum genere, sicut salamandrae, animal lacertae figura, stellatum, numquam nisi magnis imbribus proveniens et serenitate deficiens.<a class="footnoteLink" href="#note_LCL353_412_1" id="target_note_LCL353_412_1"><sup>1</sup></a> huic tantus rigor ut ignem tactu restinguat non alio modo quam glacies. eiusdem sanie, quae lactea ore vomitur, quacumque parte corporis humani contacta toti defluunt pili, idque quod contactum est colorem in vitiliginem mutat.</p>
<span class="br"></span><span class="lineNumber">189</span><span class="br"></span><p>LXXXVII. Quaedam ergo gignuntur ex non genitis et sine ulla simili origine, ut supra dicta et quaecumque<a class="footnoteLink" href="#note_LCL353_412_2" id="target_note_LCL353_412_2"><sup>2</sup></a> ver statumque tempus anni generat. ex his quaedam nihil gignunt, ut salamandrae, neque est in his masculum femininumve, sicut neque in anguillis omnibusque quae nec animal nec ovum ex sese generant; neutrum est et ostreis genus et
<span class="br"></span><span class="lineNumber">190</span><span class="br"></span>ceteris adhaerentibus vado vel saxo. quae autem per se generantur, si in mares et feminas discripta sunt, generant quidem aliquid coitu, sed inperfectum ac dissimile et ex quo nihil amplius gignatur, ut vermiculos muscae. id magis declaravit natura eorum quae insecta dicuntur, arduae explanationis omnia et privatim dicato opere narranda. quapropter
ingenium praedictorum et reliqua subtexetur edissertatio.</p>
<span class="br"></span><span class="lineNumber">191</span><span class="br"></span><p>LXXXVIII. Ex sensibus ante cetera homini tactus, dein gustatus; reliquis superatur a multis.




</p></section><notes><section class="footnotes"><ul><li class="note" id="note_LCL353_412_1"><a class="footnoteCrossrefLink" href="#target_note_LCL353_412_1" title="Click to highlight in text"><sup class="lineRef">1</sup><span class="italic">v.l.</span> desinens.</a></li><script type="text/javascript">document.getElementById('note_LCL353_412_1').style.display = "none";</script><li class="note" id="note_LCL353_412_2"><a class="footnoteCrossrefLink" href="#target_note_LCL353_412_2" title="Click to highlight in text"><sup class="lineRef">2</sup><span class="italic">v.l.</span> aestas aut ver.</a></li><script type="text/javascript">document.getElementById('note_LCL353_412_2').style.display = "none";</script></ul></section></notes></section>