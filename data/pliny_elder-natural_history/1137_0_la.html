<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

subigi iubet idque interponi et circumlini. ex iis quae commentatus est facile apparet illa aetate inter lignum et corticem nec alio modo inserere solitos aut ultra latitudinem duum digitorum calamos demittere. inseri autem praecipit pira ac mala per ver et post
<span class="br"></span><span class="lineNumber">112</span><span class="br"></span>solstitium diebus <span class="sc">l</span> et<a class="footnoteLink" href="#note_LCL371_78_1" id="target_note_LCL371_78_1"><sup>1</sup></a> post vindemiam, oleas autem et ficos per ver tantum, luna sitiente,<a class="footnoteLink" href="#note_LCL371_78_2" id="target_note_LCL371_78_2"><sup>2</sup></a> praeterea post meridiem ac sine vento austro. mirum quod non contentus insitum munisse ut dictum est, et caespite ab imbre frigoribusque protexisse ac mollibus bifidorum viminum fasciis, lingua bubula—herbae id genus est—insuper optegi iubet eamque inligari opertam stramentis: nunc abunde arbitrantur paleato luto fasciari<a class="footnoteLink" href="#note_LCL371_78_3" id="target_note_LCL371_78_3"><sup>3</sup></a> libro duos digitos insito exstante.</p>
<span class="br"></span><span class="lineNumber">113</span><span class="br"></span><p>Verno inserentes tempus urguet, incitantibus se gemmis praeterquam in olea, cuius diutissime oculi parturiunt, minimumque suci habet sub cortice, qui nimius insitis nocet. punica vero et ficum quaeque
<span class="br"></span><span class="lineNumber">114</span><span class="br"></span>alia sicca sunt recrastinare minime utile. pirum vel florentem inserere licet et in Maium quoque mensem protendere insitiones. quod si longius adferantur pomorum calami, rapo infixos optime custodire sucum arbitrantur, servari inter duos imbrices iuxta rivos vel



</p></section><notes><section class="footnotes"><ul><li class="note" id="note_LCL371_78_1"><a class="footnoteCrossrefLink" href="#target_note_LCL371_78_1" title="Click to highlight in text"><sup class="lineRef">1</sup>et <span class="italic">add. Hardouin.</span></a></li><script type="text/javascript">document.getElementById('note_LCL371_78_1').style.display = "none";</script><li class="note" id="note_LCL371_78_2"><a class="footnoteCrossrefLink" href="#target_note_LCL371_78_2" title="Click to highlight in text"><sup class="lineRef">2</sup><span class="italic">Detlefsen</span>: sitiente, hoc est sicca.</a></li><script type="text/javascript">document.getElementById('note_LCL371_78_2').style.display = "none";</script><li class="note" id="note_LCL371_78_3"><a class="footnoteCrossrefLink" href="#target_note_LCL371_78_3" title="Click to highlight in text"><sup class="lineRef">3</sup><span class="italic">Rackham</span> (fasciare <span class="italic">Ian</span>); farcire.</a></li><script type="text/javascript">document.getElementById('note_LCL371_78_3').style.display = "none";</script></ul></section></notes></section>