<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

est. verba ipsa de ea re Messallae senis ponam: Serviliorum familia habet trientem sacrum, cui summa cum cura magnificentiaque sacra quotannis faciunt. quem ferunt alias crevisse, alias decrevisse videri et ex eo aut honorem aut deminutionem familiae significare.</p>
<span class="br"></span><span class="lineNumber">138</span><span class="br"></span><p>XXXIX. Proxime indicari debent metalla ferri. optumo pessimoque vitae instrumento est,<a class="footnoteLink" href="#note_LCL394_228_1" id="target_note_LCL394_228_1"><sup>1</sup></a> siquidem hoc tellurem scindimus, arbores serimus, arbusta tondemus,<a class="footnoteLink" href="#note_LCL394_228_2" id="target_note_LCL394_228_2"><sup>2</sup></a> vites squalore deciso annis omnibus cogimus iuvenescere, hoc extruimus tecta, caedimus saxa, omnesque ad alios usus ferro utimur, sed eodem ad bella, caedes, latrocinia, non comminus solum, sed etiam missili volucrique, nunc tormentis excusso, nunc lacertis, nunc vero pinnato, quam sceleratissimam humani ingenii fraudem arbitror, siquidem, ut ocius mors perveniret ad hominem, alitem illam fecimus pinnasque ferro dedimus.
<span class="br"></span><span class="lineNumber">139</span><span class="br"></span>quam ob rem culpa eius non naturae fiat accepta. aliquot experimentis probatum est posse innocens esse ferrum. in foedere, quod expulsis regibus populo Romano dedit Porsina, nominatim comprehensum 
invenimus, ne ferro nisi in agri cultu uteretur. et tum<a class="footnoteLink" href="#note_LCL394_228_3" id="target_note_LCL394_228_3"><sup>3</sup></a> stilo osseo<a class="footnoteLink" href="#note_LCL394_228_4" id="target_note_LCL394_228_4"><sup>4</sup></a> scribere institutum vetustissimi auctores prodiderunt. Magni Pompei in tertio




</p></section><notes><section class="footnotes"><ul><li class="note" id="note_LCL394_228_1"><a class="footnoteCrossrefLink" href="#target_note_LCL394_228_1" title="Click to highlight in text"><sup class="lineRef">1</sup>est <span class="italic">add. Mayhoff.</span></a></li><script type="text/javascript">document.getElementById('note_LCL394_228_1').style.display = "none";</script><li class="note" id="note_LCL394_228_2"><a class="footnoteCrossrefLink" href="#target_note_LCL394_228_2" title="Click to highlight in text"><sup class="lineRef">2</sup><span class="italic">v.l.</span> ponemus (p. pomaria <span class="italic">cd. Flor. Ricc. ut videtur</span>: ponimus p. <span class="italic">edd. vett.</span>).</a></li><script type="text/javascript">document.getElementById('note_LCL394_228_2').style.display = "none";</script><li class="note" id="note_LCL394_228_3"><a class="footnoteCrossrefLink" href="#target_note_LCL394_228_3" title="Click to highlight in text"><sup class="lineRef">3</sup><span class="italic">V.l.</span> cum.</a></li><script type="text/javascript">document.getElementById('note_LCL394_228_3').style.display = "none";</script><li class="note" id="note_LCL394_228_4"><a class="footnoteCrossrefLink" href="#target_note_LCL394_228_4" title="Click to highlight in text"><sup class="lineRef">4</sup>osseo <span class="italic">add. Mayhoff coll. Isid.</span> VI. 9. 2.</a></li><script type="text/javascript">document.getElementById('note_LCL394_228_4').style.display = "none";</script></ul></section></notes></section>