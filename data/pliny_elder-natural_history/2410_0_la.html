<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

et ianua in publicum reiceretur. hoc erat clarissimum
insigne inter triumphales quoque domos.</p>
<span class="br"></span><span class="lineNumber">113</span><span class="br"></span><p>Non patiar istos duos Gaios vel duos Nerones<a class="footnoteLink" href="#note_LCL419_88_1" id="target_note_LCL419_88_1"><sup>1</sup></a> ne hac quidem gloria famae frui, docebimusque etiam insaniam eorum victam privatis opibus<a class="footnoteLink" href="#note_LCL419_88_2" id="target_note_LCL419_88_2"><sup>2</sup></a> M. Scauri, cuius nescio an aedilitas maxime prostraverit mores maiusque sit Sullae malum tanta privigni
<span class="br"></span><span class="lineNumber">114</span><span class="br"></span>potentia quam proscriptio tot milium. in aedilitate hic sua fecit opus maximum omnium quae umquam fuere humana manu facta, non temporaria mora, verum etiam aeternitatis destinatione. theatrum hoc fuit; scaena ei triplex in altitudinem <span class="sc">ccclx</span> columnarum in ea civitate quae sex Hymettias non tulerat sine probro civis amplissimi. ima pars scaenae e marmore fuit, media e vitro, inaudito etiam postea genere luxuriae, summa e tabulis inauratis; columnae, ut diximus, imae duodequadragenum
<span class="br"></span><span class="lineNumber">115</span><span class="br"></span>pedum. signa aerea inter columnas, ut indicavimus, fuerunt <span class="sc">i͞i͞i͞</span> numero; cavea ipsa cepit hominum <span class="sc">l͞x͞x͞x͞</span>, cum Pompeiani theatri totiens multiplicata urbe tantoque maiore populo sufficiat large <span class="sc">x͞x͞x͞x͞</span> sedere.<a class="footnoteLink" href="#note_LCL419_88_3" id="target_note_LCL419_88_3"><sup>3</sup></a> relicus apparatus tantus Attalica veste, tabulis pictis,






</p></section><notes><section class="footnotes"><ul><li class="note" id="note_LCL419_88_1"><a class="footnoteCrossrefLink" href="#target_note_LCL419_88_1" title="Click to highlight in text"><sup class="lineRef">1</sup>duos Gaios vel duos Nerones Rdh <span class="italic">Sillig</span>: duos Nerones B: duos <span class="italic">Ianus, Mayhoff.</span></a></li><script type="text/javascript">document.getElementById('note_LCL419_88_1').style.display = "none";</script><li class="note" id="note_LCL419_88_2"><a class="footnoteCrossrefLink" href="#target_note_LCL419_88_2" title="Click to highlight in text"><sup class="lineRef">2</sup>opibus Bh: operibus Rd.</a></li><script type="text/javascript">document.getElementById('note_LCL419_88_2').style.display = "none";</script><li class="note" id="note_LCL419_88_3"><a class="footnoteCrossrefLink" href="#target_note_LCL419_88_3" title="Click to highlight in text"><sup class="lineRef">3</sup>sedere <span class="italic">codd.</span>: sedi <span class="italic">Hermolaus Barbarus, Urlichs</span>: sede <span class="italic">Ianus, coll.</span> § 102.</a></li><script type="text/javascript">document.getElementById('note_LCL419_88_3').style.display = "none";</script></ul></section></notes></section>