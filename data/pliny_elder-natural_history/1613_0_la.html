<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

malaciae, quoniam gustatu moveat infantem. dividitur malum caelestique aqua madescit ternis fere diebus. haec bibitur frigida coeliacis et sanguinem excreantibus.</p>
<span class="br"></span><span class="lineNumber">108</span><span class="br"></span><p>LVIII. Ex acerbo fit medicamentum quod stomatice vocatur, utilissimum oris vitiis, narium, aurium, oculorum caligini, pterygiis, genitalibus et iis quas nomas vocant et quae in ulceribus excrescunt, contra leporem marinum hoc modo: acinis detracto cortice tunsis sucoque decocto ad tertias cum croci et
<span class="br"></span><span class="lineNumber">109</span><span class="br"></span>aluminis scissi, murrae, mellis Attici selibris. alii et hoc modo faciunt: punica acida multa tunduntur, sucus in cacabo novo coquitur mellis crassitudine ad virilitatis et sedis vitia et omnia quae lycio curantur, aures purulentas, epiphoras incipientes, rubras maculas in manibus. rami punicorum serpentes
fugant. cortice punici ex vino cocti et inpositi perniones sanantur.<a class="footnoteLink" href="#note_LCL392_486_1" id="target_note_LCL392_486_1"><sup>1</sup></a> contusum malum ex tribus heminis vini decoctum ad heminam tormina et taenias pellit. punicum in olla nova, coperculo inlito, in furno exustum et contritum potumque in vino sistit alvum, discutit tormina.</p>
<span class="br"></span><span class="lineNumber">110</span><span class="br"></span><p>LIX. Primus pomi huius partus florere incipientis cytinus vocatur a Graecis, mirae observationis multorum experimento. si quis unum ex his solutus







</p></section><notes><section class="footnotes"><ul><li class="note" id="note_LCL392_486_1"><a class="footnoteCrossrefLink" href="#target_note_LCL392_486_1" title="Click to highlight in text"><sup class="lineRef">1</sup>cortice . . . sanantur <span class="italic">codd., Detlefsen</span>: cortices . . . sanant <span class="italic">Io. MÃ¼ller, Mayhoff.</span></a></li><script type="text/javascript">document.getElementById('note_LCL392_486_1').style.display = "none";</script></ul></section></notes></section>