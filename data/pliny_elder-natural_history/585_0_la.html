<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

si caprinum iecur vescantur, restitui vespertinam aciem iis quos nyctalopas vocant. in Cilicia circaque Syrtes villo tonsili vestiuntur. capras in occasum declini sole in pascuis negant contueri inter sese sed aversas iacere, reliquis autem horis adversas et inter se cognationes. dependet omnium mento villus
<span class="br"></span><span class="lineNumber">204</span><span class="br"></span>quem aruncum vocant. hoc si quis adprehensam ex grege unam trahat, ceterae stupentes spectant; id etiam evenit et<a class="footnoteLink" href="#note_LCL353_142_1" id="target_note_LCL353_142_1"><sup>1</sup></a> cum quandam herbam aliqua ex eis momorderit. morsus earum arbori est exitialis; olivam lambendo quoque sterilem faciunt, eaque ex causa Minervae non immolantur.</p>
<span class="br"></span><span class="lineNumber">205</span><span class="br"></span><p>LXXVII. Suilli pecoris admissura a favonio ad aequinoctium vernum, aetas octavo mense, quibusdam
in locis etiam quarto, usque ad octavum annum. partus bis in anno, tempus utero quattuor mensum, numerus fecunditati ad vicenos, sed educare nequeunt
tam multos. diebus <span class="sc">x</span> circa brumam statim dentatos nasci Nigidius tradit. implentur uno coitu, qui et geminatur propter facilitatem aboriendi; remedium ne prima subatione neque ante flaccidas
<span class="br"></span><span class="lineNumber">206</span><span class="br"></span>aures coitus fiat. mares non ultra trimatum generant.
feminae senectute fessae cubantes coeunt; comesse fetus in<a class="footnoteLink" href="#note_LCL353_142_2" id="target_note_LCL353_142_2"><sup>2</sup></a> his non est prodigium. suis fetus sacrificio die quinto purus est, pecoris die <span class="sc">vii,</span> bovis <span class="sc">xxx.</span> Coruncanius ruminalis hostias donec


</p></section><notes><section class="footnotes"><ul><li class="note" id="note_LCL353_142_1"><a class="footnoteCrossrefLink" href="#target_note_LCL353_142_1" title="Click to highlight in text"><sup class="lineRef">1</sup><span class="italic">Mayhoff:</span> evenire.</a></li><script type="text/javascript">document.getElementById('note_LCL353_142_1').style.display = "none";</script><li class="note" id="note_LCL353_142_2"><a class="footnoteCrossrefLink" href="#target_note_LCL353_142_2" title="Click to highlight in text"><sup class="lineRef">2</sup>in <span class="italic">add. Mueller.</span></a></li><script type="text/javascript">document.getElementById('note_LCL353_142_2').style.display = "none";</script></ul></section></notes></section>