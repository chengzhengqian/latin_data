<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

omnibus sacris et coronis, quoniam sit lugubris virgine eius nominis propter amorem iuvenis Croci
<span class="br"></span><span class="lineNumber">155</span><span class="br"></span>mutata in hunc fruticem. id volgus ignorans plerumque
festa sua polluit hederam existimando, sicut in poetis aut Libero patre aut Sileno, quis omnino scit<a class="footnoteLink" href="#note_LCL370_488_1" id="target_note_LCL370_488_1"><sup>1</sup></a> quibus coronentur?</p>
<p>E smilace fiunt codicilli; propriumque materia est ut admota auribus lenem sonum reddat. hederae mira proditur natura ad experienda vina, si vas fiat e ligno eius, vina transfluere ac remanere aquam si qua fuerit mixta.</p>
<span class="br"></span><span class="lineNumber">156</span><span class="br"></span><p>LXIV. Inter ea quae frigidis gaudent et aquaticos
frutices dixisse conveniat. principatum in his tenebunt harundines belli pacisque experimentis necessariae atque etiam deliciis gratae. tegulo earum domus suas septentrionales populi operiunt, durantque aevis tecta talia; et in reliquo vero orbe
<span class="br"></span><span class="lineNumber">157</span><span class="br"></span>et camaras levissime suspendunt. chartisque serviunt
calami, Aegyptii maxime cognatione quadam papyri; probatiores tamen Cnidii et qui in Asia circa Anaeticum lacum nascuntur. nostratibus fungosior subest natura, cartilagine bibula quae cavo corpore intus, superne tenui inarescit ligno, fissilis praeacuta
<span class="br"></span><span class="lineNumber">158</span><span class="br"></span>semper acie. geniculata cetero gracilitas nodisque





</p></section><notes><section class="footnotes"><ul><li class="note" id="note_LCL370_488_1"><a class="footnoteCrossrefLink" href="#target_note_LCL370_488_1" title="Click to highlight in text"><sup class="lineRef">1</sup><span class="italic">Mayhoff</span>: qui somno nescit.</a></li><script type="text/javascript">document.getElementById('note_LCL370_488_1').style.display = "none";</script></ul></section></notes></section>