<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

inania opturata dulcem intra se colligunt umorem. nam in terra marina aqua argilla percolata dulcescit.
<span class="br"></span><span class="lineNumber">71</span><span class="br"></span>luxata corpora et hominum et quadrupedum natando in cuius libeat generis aqua facillime in artus redeunt. est et in metu peregrinantium ut temptent valitudinem
aquae ignotae. hoc cavent e balneis egressi statim frigidam suspectam hauriendo.</p>
<span class="br"></span><span class="lineNumber">72</span><span class="br"></span><p>XXXVIII. Muscus qui in aqua fuerit podagris inlitus
prodest, item oleo admixto talorum dolori tumorique.
spuma aquae adfrictu verrucas tollit, nec non harena litorum maris, praecipue tenuis et sole candens,
in medicina est siccandis corporibus coopertis hydropicorum aut rheumatismos sentientium. et hactenus de aquis, nunc de aquatilibus. ordiemur autem ut in reliquis a principalibus eorum quae sunt salsa ac spongea.</p>
<span class="br"></span><span class="lineNumber">73</span><span class="br"></span><p>XXXIX. Sal omnis aut fit aut gignitur, utrumque pluribus modis, sed causa gemina, coacto umore vel siccato. siccatur in lacu Tarentino aestivis solibus, totumque stagnum in salem abit, modicum alioqui, altitudine genua non excedens, item in Sicilia in lacu qui Cocanicus vocatur et alio iuxta Gelam. horum extremitates tantum inarescunt, sicut in Phrygia, Cappadocia, Aspendi, ubi largius coquitur et usque ad medium. aliud etiam in eo mirabile quod tantundem
nocte subvenit quantum die auferas. omnis e
<span class="br"></span><span class="lineNumber">74</span><span class="br"></span>stagnis sal minutus atque non glaeba est. aliud genus ex aquis maris sponte gignitur spuma in extremis litoribus ac scopulis relicta. hic omnis rore
</p></section><notes></notes></section>