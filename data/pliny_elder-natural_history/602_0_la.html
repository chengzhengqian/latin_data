<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

odorem quidem non aliud quam infectum aera intellegi possit. quamobrem de his opinetur ut
<span class="br"></span><span class="lineNumber">19</span><span class="br"></span>cuique libitum erit. branchiae non sunt ballaenis, nec delphinis. haec duo genera fistula spirant quae ad pulmonem pertineat<a class="footnoteLink" href="#note_LCL353_176_1" id="target_note_LCL353_176_1"><sup>1</sup></a>, ballaenis a fronte, delphinis a dorso. et vituli marini, quos vocant phocas, spirant ac dormiunt in terra. item testudines, de quibus mox plura.</p>
<span class="br"></span><span class="lineNumber">20</span><span class="br"></span><p>VII. Velocissimum omnium animalium, non solum marinorum, est delphinus ocior volucre, acrior telo, ac nisi multum infra rostrum os illi foret medio paene in ventre, nullus piscium celeritatem eius evaderet. sed adfert moram providentia naturae, quia nisi resupini atque conversi non corripiunt. quae causa praecipue velocitatem eorum ostendit: nam cum fame conciti fugientem in vada ima persecuti
piscem diutius spiritum continuere ut arcu missi ad respirandum emicant, tantaque vi exsiliunt
<span class="br"></span><span class="lineNumber">21</span><span class="br"></span>ut plerumque vela navium transvolent. vagantur fere coniugia, pariunt catulos decimo mense aestivo tempore, interim et binos. nutriunt uberibus, sicut ballaena, atque etiam gestant fetus infantia infirmos; quin et adultos diu comitantur magna erga partum
<span class="br"></span><span class="lineNumber">22</span><span class="br"></span>caritate. adolescunt celeriter, x annis putantur ad summam magnitudinem pervenire. vivunt et tricenis, quod cognitum praecisa cauda in experimentum.
abduntur tricenis diebus circa canis



</p></section><notes><section class="footnotes"><ul><li class="note" id="note_LCL353_176_1"><a class="footnoteCrossrefLink" href="#target_note_LCL353_176_1" title="Click to highlight in text"><sup class="lineRef">1</sup><span class="italic">Mayhoff</span>: fistulae (-is <span class="italic">edd.</span>) . . . spirant.</a></li><script type="text/javascript">document.getElementById('note_LCL353_176_1').style.display = "none";</script></ul></section></notes></section>