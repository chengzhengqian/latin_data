<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

lacus eorum apertos atque ibi salsamenta populari,—mire omnibus marinis expetentibus ordorem quoque eorum, qua de causa et nassis inlinuntur,—convertit in se custodum indignationem assiduitate furti immodicam.<a class="footnoteLink" href="#note_LCL353_224_1" id="target_note_LCL353_224_1"><sup>1</sup></a> saepes erant obiectae, sed has transcendebat per arborem, nec deprehendi potuit nisi canum sagacitate. hi redeuntem circumvasere noctu, concitique custodes expavere novitatem: primum omnium magnitudo inaudita erat, deinde colos, muria obliti, odore diri; quis ibi polypum exspectasset aut ita cognosceret? cum monstro dimicare sibi videbantur, namque et afflatu terribili canes angebat, nunc extremis crinibus flagellatos, nunc robustioribus bracchiis clavarum modo incussos; <span class="br"></span><span class="lineNumber">93</span><span class="br"></span>aegreque multis tridentibus confici potuit. ostendere Lucullo caput eius dolii magnitudine amphorarum <span class="sc">xv</span> capax atque, ut ipsius Trebi verbis utar, ‘barbas quas vix utroque bracchio conplecti esset, clavarum modo torosas, longas pedum <span class="sc">xxx</span>, acetabulis sive caliculis urnalibus pelvium modo, dentes magnitudini respondentes.’ reliquiae adservatae miraculo pependere
pondo <span class="sc">dcc.</span> saepias
quoque et lolligines eiusdem magnitudinis expulsas in litus illud idem auctor est. in nostro mari lolligines quinum cubitorum
capiuntur, saepiae binum. neque his bimatu longior vita.</p>
</section><notes><section class="footnotes"><ul><li class="note" id="note_LCL353_224_1"><a class="footnoteCrossrefLink" href="#target_note_LCL353_224_1" title="Click to highlight in text"><sup class="lineRef">1</sup><span class="italic">Mayhoff</span>: immodicant <span class="italic">aut</span> -ca.</a></li><script type="text/javascript">document.getElementById('note_LCL353_224_1').style.display = "none";</script></ul></section></notes></section>