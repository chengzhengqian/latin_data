<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

est; narcissinum quoque ex flore narcisso desiit conponi.</p>
<span class="br"></span><span class="lineNumber">7</span><span class="br"></span><p>Ratio faciendi duplex, sucus et corpus; ille olei generibus fere constat, hoc odorum: haec stymmata vocant, illa hedysmata. tertius inter haec est colos multis neglectus; huius causa addantur<a class="footnoteLink" href="#note_LCL370_102_1" id="target_note_LCL370_102_1"><sup>1</sup></a> cinnabaris et anchusa. sal adspersus olei naturam coercet; quibus
anchusa adiecta est sal non additur. resina aut cummis adiciuntur ad continendum odorem in corpore: celerrime is evanescit atque defluit si non sunt haec addita.</p>
<span class="br"></span><span class="lineNumber">8</span><span class="br"></span><p>Unguentorum expeditissimum fuit primumque, ut verisimile est, e bryo et balanino oleo, de quibus supra diximus. increvit deinde Mendesium e<a class="footnoteLink" href="#note_LCL370_102_2" id="target_note_LCL370_102_2"><sup>2</sup></a> balanino,
resina, murra, magisque etiamnum metopium;<a class="footnoteLink" href="#note_LCL370_102_3" id="target_note_LCL370_102_3"><sup>3</sup></a> oleum hoc est amygdalis amaris expressum in Aegypto, cui addidere omphacium, cardamomum, iuncum, calamum, mel, vinum, murram, semen
<span class="br"></span><span class="lineNumber">9</span><span class="br"></span>balsami, galbanum, resinam terebinthinam. e vilissimis
quidem—hodieque est ob id creditum et id e vetustissimis esse—quod constat oleo myrtco, calamo, cupresso, cypro, lentisco, mali granati cortice. scd divulgata maxime unguenta crediderim e<a class="footnoteLink" href="#note_LCL370_102_4" id="target_note_LCL370_102_4"><sup>4</sup></a> rosa, quae plurima ubique gignitur; itaque simplicissima rhodini
mixtura diu fuit additis omphacio, flore rosae, crocino, cinnabari, calamo, melle, iunco, salis flore







</p></section><notes><section class="footnotes"><ul><li class="note" id="note_LCL370_102_1"><a class="footnoteCrossrefLink" href="#target_note_LCL370_102_1" title="Click to highlight in text"><sup class="lineRef">1</sup><span class="italic">Rackham</span>: adduntur.</a></li><script type="text/javascript">document.getElementById('note_LCL370_102_1').style.display = "none";</script><li class="note" id="note_LCL370_102_2"><a class="footnoteCrossrefLink" href="#target_note_LCL370_102_2" title="Click to highlight in text"><sup class="lineRef">2</sup>e <span class="italic">add. Rackham.</span></a></li><script type="text/javascript">document.getElementById('note_LCL370_102_2').style.display = "none";</script><li class="note" id="note_LCL370_102_3"><a class="footnoteCrossrefLink" href="#target_note_LCL370_102_3" title="Click to highlight in text"><sup class="lineRef">3</sup><span class="italic">Dalec.</span>: metopio.</a></li><script type="text/javascript">document.getElementById('note_LCL370_102_3').style.display = "none";</script><li class="note" id="note_LCL370_102_4"><a class="footnoteCrossrefLink" href="#target_note_LCL370_102_4" title="Click to highlight in text"><sup class="lineRef">4</sup>e <span class="italic">add. Rackham.</span></a></li><script type="text/javascript">document.getElementById('note_LCL370_102_4').style.display = "none";</script></ul></section></notes></section>