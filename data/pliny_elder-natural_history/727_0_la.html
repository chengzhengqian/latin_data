<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

dormire manifestum est. aquatilia quoque exiguum quidem etiam qui de ceteris dubitant dormire tamen existimant, non oculorum argumento, quia non habent genas, verum ipsa quiete: cernuntur placida ceu soporata, neque aliud quam caudas moventia, et
<span class="br"></span><span class="lineNumber">210</span><span class="br"></span>ad tumultum aliquem expavescentia. de thynnis confidentius adfirmatur, iuxta ripas enim aut petras dormiunt; plani autem piscium in vado, ut manu saepe tollantur. nam delphini ballaenaeque stertentes
etiam audiuntur. insecta quoque dormire silentio apparet, quae ne luminibus quidem admotis excitentur.</p>
<span class="br"></span><span class="lineNumber">211</span><span class="br"></span><p>XCVIII. Homo genitus premitur somno per aliquot menses, dein longior in dies vigilia. somniat statim infans, nam et pavore expergiscitur et suctum imitatur. quidam vero numquam, quibus mortiferum
fuisse signum contra consuetudinem somnium invenimus exempla. magnus hic invitat locus et diversis refertus documentis, utrumne sint aliqua praescita animi quiescentis, quaque<a class="footnoteLink" href="#note_LCL353_426_1" id="target_note_LCL353_426_1"><sup>1</sup></a> fiant ratione, an fortuita res sit ut pleraque. si exemplis agatur, profecto paria fiant. a vino et a cibis proxima, atque in redormitione, vana esse visa prope convenit; est autem somnus nihil aliud quam animi in medium sese
<span class="br"></span><span class="lineNumber">212</span><span class="br"></span>recessus. praeter hominem somniare equos, canes,

</p></section><notes><section class="footnotes"><ul><li class="note" id="note_LCL353_426_1"><a class="footnoteCrossrefLink" href="#target_note_LCL353_426_1" title="Click to highlight in text"><sup class="lineRef">1</sup>que <span class="italic">add. Sillig.</span></a></li><script type="text/javascript">document.getElementById('note_LCL353_426_1').style.display = "none";</script></ul></section></notes></section>