<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

coarguat: ceterae dormiunt capite subter alam condito
alternis pedibus insistentes; dux erecto
<span class="br"></span><span class="lineNumber">60</span><span class="br"></span>providet collo ac praedicit. (eaedem mansuefactae lasciviunt, gyrosque quosdam in decoro<a class="footnoteLink" href="#note_LCL353_330_1" id="target_note_LCL353_330_1"><sup>1</sup></a> cursu vel singulae peragunt.<a class="footnoteLink" href="#note_LCL353_330_2" id="target_note_LCL353_330_2"><sup>2</sup></a>) certum est Pontum trans-volaturas primum omnium angustias petere inter duo promunturia Criumetopon et Carambim, mox saburra stabiliri; cum medium transierint, abici lapillos e pedibus, cum attigerint continentem, et e gutture harenam. Cornelius Nepos, qui divi Augusti principatu obiit, cum scriberet turdos paulo ante coeptos saginari, addidit ciconias magis placere quam grues, cum haec nunc ales inter primas expetatur, illam nemo velit attigisse.</p>
<span class="br"></span><span class="lineNumber">61</span><span class="br"></span><p>XXXI. Ciconiae quonam e loco veniant aut quo se referant incompertum adhuc est. e longinquo venire non dubium eodem quo grues modo, illas hiemis, has aestatis advenas. abiturae congregantur in loca certa, comitataeque sic ut nulla generis sui relinquatur (nisi captiva et serva) ceu lege praedicta die recedunt. nemo vidit agmen discedentium, cum discessurum appareat, nec venire sed venisse cernimus; utrumque nocturnis fit temporibus, et





</p></section><notes><section class="footnotes"><ul><li class="note" id="note_LCL353_330_1"><a class="footnoteCrossrefLink" href="#target_note_LCL353_330_1" title="Click to highlight in text"><sup class="lineRef">1</sup>indecoro <span class="italic">edd</span>., &lt;haud&gt; indecoro? Mayhoff.</a></li><script type="text/javascript">document.getElementById('note_LCL353_330_1').style.display = "none";</script><li class="note" id="note_LCL353_330_2"><a class="footnoteCrossrefLink" href="#target_note_LCL353_330_2" title="Click to highlight in text"><sup class="lineRef">2</sup>eaedem . . . peragunt <span class="italic">infra post</span> attigisse <span class="italic">tr. Urlichs.</span></a></li><script type="text/javascript">document.getElementById('note_LCL353_330_2').style.display = "none";</script></ul></section></notes></section>