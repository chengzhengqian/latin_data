<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

pantomimo Mystico tum forma praecellente. optatissima
tamen securitas mortis in M. Ofilio Hilaro
<span class="br"></span><span class="lineNumber">185</span><span class="br"></span>ab antiquis traditur: comoediarum histrio is, cum populo admodum placuisset natali die suo conviviumque
haberet, edita cena calidam potionem in pultario poposcit, simulque personam eius diei acceptam intuens coronam e capite suo in eam transtulit, tali habitu rigens nullo sentiente, donec adcubantium proxumus tepescere potionem admoneret.</p>
<span class="br"></span><span class="lineNumber">186</span><span class="br"></span><p>Haec felicia exempla, at contra miserorum innumera:
L. Domitius clarissimae gentis apud Massiliam
victus, Corfinii captus ab eodem Caesare, veneno
poto propter taedium vitae, postquam biberat, omni ope ut viveret adnisus est. invenitur in actis Felice russei auriga elato in rogum eius unum e faventibus iecisse se, frivolum dictu, ne hoc gloriae artificis<a class="footnoteLink" href="#note_LCL352_630_1" id="target_note_LCL352_630_1"><sup>1</sup></a> daretur, adversis studiis copia odorum corruptum 
criminantibus. cum ante non multo M. Lepidus nobilissimae stirpis, quem divorti anxietate
diximus mortuum, flammae vi e rogo eiectus recondi propter ardorem non potuisset, iuxta sarmentis aliis nudus crematus est.</p>
</section><notes><section class="footnotes"><ul><li class="note" id="note_LCL352_630_1"><a class="footnoteCrossrefLink" href="#target_note_LCL352_630_1" title="Click to highlight in text"><sup class="lineRef">1</sup>aurigis <span class="italic">Detlefsen.</span></a></li><script type="text/javascript">document.getElementById('note_LCL352_630_1').style.display = "none";</script></ul></section></notes></section>