<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

numquam repertis.</p>
<p>CVI. Mirabilius id faciunt aquae dulces iuxta mare ut fistulis emicantes. nam nec aquarum natura miraculis cessat. dulces mari invehuntur, leviores haut dubie. ideo et marinae, quarum natura gravior, magis invecta sustinent. quaedam vero et dulces inter se supermeant alias, ut in Fucino lacu invectus amnis,<a class="footnoteLink" href="#note_LCL330_352_1" id="target_note_LCL330_352_1"><sup>1</sup></a> in Lario Addua, in Verbanno Ticinus, in Benaco Mincius, in Sebinno Ollius, in Lemanno Rhodanus, hic trans Alpes, superiores in Italia, multorum milium transitu hospitali suas tantum nec largiores quam intulere aquas evehentes. proditum hoc et in Oronte amne
<span class="br"></span><span class="lineNumber">225</span><span class="br"></span>Syriae multisque aliis. quidam vero odio maris ipsa subeunt vada, sicut Arethusa, fons Syracusanus in quo redduntur iacta in Alpheum qui per Olympiam fluens Peloponnesiaco litori infunditur. subeunt terras rursusque redduntur Lycus in Asia, Erasinus in Argolica, Tigris in Mesopotamia; et quae in Aesculapi fonte Athenis mersa sunt in Phalerico redduntur. et in Atinate campo fluvius mersus post XX milia passuum exit, et in Aquileiensi Timavus,
<span class="br"></span><span class="lineNumber">226</span><span class="br"></span>Nihil in Asphaltite Iudaeae lacu qui bitumen gignit mergi potest, nec in Armeniae maioris Aretissa; is quidem nitrosus pisces alit. in Salentino iuxta

</p></section><notes><section class="footnotes"><ul><li class="note" id="note_LCL330_352_1"><a class="footnoteCrossrefLink" href="#target_note_LCL330_352_1" title="Click to highlight in text"><sup class="lineRef">1</sup>&lt;Pitonius&gt; amnis <span class="italic">ex</span> XXXI. 41 <span class="italic">Mayhoff.</span></a></li><script type="text/javascript">document.getElementById('note_LCL330_352_1').style.display = "none";</script></ul></section></notes></section>