<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

in ora amnis Orontes natus inter Libanum et Antilibanum
iuxta Heliopolim. oppida Rhosos—et a tergo Portae quae Syriae appellantur, intervallo Rhosiorum montium et Tauri,—in ora oppidum Myriandros, mons Amanus in quo oppidum Bomitae. ipse ab Syris Ciliciam separat.</p>
<span class="br"></span><span class="lineNumber">81</span><span class="br"></span><p>XIX. Nunc interiora dicantur. Coele habet Apameam Marsya amne divisam a Nazerinorum tetrarchia, Bambycen quae alio nomine Hierapolis vocatur, Syris vero Mabog—ibi prodigiosa Atargatis, Graecis autem Derceto dicta, colitur—, Chalcidem cognominatam Ad Belum, unde regio Chalcidena fertilissima Syriae, et inde Cyrresticae Cyrrum, Gazetas, Gindarenos, Gabenos, tetrarchias duas quae Granucomatitae vocantur, Hemesenos, Hylatas, Ituraeorum gentem et qui ex his Baethaemi vocantur,
<span class="br"></span><span class="lineNumber">82</span><span class="br"></span>Mariamnitanos, tetrarchiam quae Mammisea apellatur,
Paradisum, Pagras, Penelenitas, Seleucias praeter iam dictam duas, quae ad Euphraten et quae ad Belum vocantur, Tardytenses. reliqua autem Syria habet (exceptis quae cum Euphrate dicentur) Arbethusios, Beroeenses, Epiphanenses ad Orontem, Laodicenos qui ad Libanum cognominantur, Leucadios,
Larisaeos, praeter tetrarchias in regna discriptas barbaris nominibus <span class="sc">xvii.</span></p>
</section><notes></notes></section>