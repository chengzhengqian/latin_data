<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

simplicibus densissimisque, amarior sed efficacissima.
<span class="br"></span><span class="lineNumber">80</span><span class="br"></span>Cato crispam maxime probat, dein levem grandibus foliis, caule magno. prodesse tradit capitis doloribus, oculorum caligini scintillationique, lieni, stomacho, praecordiis crudam ex aceto ac melle, coriandro, ruta, menta, laseris radicula sumptam acetabulis duobus matutino, tantamque esse vim ut qui terat
<span class="br"></span><span class="lineNumber">81</span><span class="br"></span>haec validiorem fieri se sentiat. ergo vel cum his tritam sorbendam, vel ex hoc intinctu sumendam, podagrae autem morbisque articulariis inlini<a class="footnoteLink" href="#note_LCL392_48_1" id="target_note_LCL392_48_1"><sup>1</sup></a> cum rutae coriandri salis mica, et hordei farina, aqua quoque eius decoctae nervos articulosque mire iuvari si foveantur.<a class="footnoteLink" href="#note_LCL392_48_1" id="target_note_LCL392_48_1"><sup>1</sup></a> vulnera et recentia et vetera, etiam carcinomata quae nullis aliis medicamentis sanari possint foveri prius calida aqua iubet ac bis
<span class="br"></span><span class="lineNumber">82</span><span class="br"></span>die tritam inponi. sic etiam fistulas et luxata et tumores, quos<a class="footnoteLink" href="#note_LCL392_48_2" id="target_note_LCL392_48_2"><sup>2</sup></a> evocari, quosque discuti opus sit. insomnia
etiam vigiliasque tollere decoctam, si ieiuni edint quam plurimam ex oleo et sale, tormina, si decocta iterum decoquatur addito oleo, sale, cumino, polenta. si ita sumatur sine pane, magis profuturam. inter reliqua bilem detrahi per vinum nigrum pota.






</p></section><notes><section class="footnotes"><ul><li class="note" id="note_LCL392_48_1"><a class="footnoteCrossrefLink" href="#target_note_LCL392_48_1" title="Click to highlight in text"><sup class="lineRef">1</sup><span class="italic">Textus hoc loco dubius. Detlefsen scribit</span> cum rutae coriandri et salis mica, hordei farina . . . decocta <span class="italic">puncto post</span> iuvari <span class="italic">addito. Mayhoff scribit</span> cum ruta et coriandro et salis mica et hordei farina; aqua quoque eius decocta <span class="italic">puncto post</span> foveantur <span class="italic">addito.</span></a></li><script type="text/javascript">document.getElementById('note_LCL392_48_1').style.display = "none";</script><li class="note" id="note_LCL392_48_2"><a class="footnoteCrossrefLink" href="#target_note_LCL392_48_2" title="Click to highlight in text"><sup class="lineRef">2</sup>quos <span class="italic">add. Mayhoff.</span></a></li><script type="text/javascript">document.getElementById('note_LCL392_48_2').style.display = "none";</script></ul></section></notes></section>