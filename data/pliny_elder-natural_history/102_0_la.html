<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

educere opes eorum adflixit): macti ingenio este, caeli interpretes rerumque naturae capaces, argumenti
repertores quo deos hominesque vicistis!
<span class="br"></span><span class="lineNumber">55</span><span class="br"></span>quis enim haec cernens et statos siderum (quoniam ita appellare placuit) labores non suae necessitati mortales genitos ignoscat?</p>
<p>Nunc confessa de iisdem breviter atque capitulatim
attingam ratione admodum necessariis locis strictimque reddita, nam neque instituti operis talis argumentatio est, neque omnium rerum afferri posse causas minus mirum est quam constare in aliquis.</p>
<span class="br"></span><span class="lineNumber">56</span><span class="br"></span><p>X. Defectus CCXXIII mensibus redire in suos orbis certum est, solis defectus non nisi novissima primave fieri luna, quod vocant coitum, lunae autem non nisi plena, semperque citra quam proxime fuerint; omnibus autem annis fieri utriusque sideris defectus statis diebus horisque sub terra, nec tamen, cum superne fiant, ubique cerni, aliquando propter nubila, saepius globo terrae obstante convexitatibus
<span class="br"></span><span class="lineNumber">57</span><span class="br"></span>mundi. intra ducentos annos Hipparchi sagacitate conpertum est et lunae defectum aliquando quinto mense a priore fieri, solis vero septimo, eundem bis





</p></section><notes></notes></section>