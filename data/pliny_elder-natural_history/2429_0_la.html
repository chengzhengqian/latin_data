<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

ex croco componantur; ex alio Taenario, qui niger est, et ex Pario lapide non aeque medicis utilem, potioremque ex alabastrite Aegyptio vel ex ophite albo. est enim hoc genus ophitis, ex quo vasa et cados etiam faciunt.</p>
<span class="br"></span><span class="lineNumber">159</span><span class="br"></span><p>XLIV. In Siphno lapis est qui cavatur tornaturque in vasa vel coquendis cibis utilia vel ad esculentorum usus, quod et in Comensi Italiae lapide viridi accidere scimus, sed in Siphnio singulare quod excalfactus oleo nigrescit durescitque natura mollissimus. tanta qualitatium differentia est. nam mollitiae trans Alpis praecipua sunt exempla. in Belgica provincia candidum lapidem serra, qua lignum, faciliusque etiam secari aiunt<a class="footnoteLink" href="#note_LCL419_126_1" id="target_note_LCL419_126_1"><sup>1</sup></a> ad tegularum et imbricum vicem vel, si libeat, quae vocant pavonacea tegendi genera.</p>
<span class="br"></span><span class="lineNumber">160</span><span class="br"></span><p>XLV. Et hi quidem sectiles sunt, specularis vero, quoniam et hic lapidis nomen optinet, faciliore multo natura finditur in quamlibeat tenues crustas. Hispania hunc tantum citerior olim dabat, nec tota, sed intra <span class="sc">c͞</span><a class="footnoteLink" href="#note_LCL419_126_2" id="target_note_LCL419_126_2"><sup>2</sup></a> passuum circa Segobrigam urbem, iam et Cypros et Cappadocia et Sicilia et nuper inventum







</p></section><notes><section class="footnotes"><ul><li class="note" id="note_LCL419_126_1"><a class="footnoteCrossrefLink" href="#target_note_LCL419_126_1" title="Click to highlight in text"><sup class="lineRef">1</sup>secari aiunt <span class="italic">ego</span>: secantium Bda: secant h(?) <span class="italic">Sillig</span>: secant tantum <span class="italic">Mayhoff.</span></a></li><script type="text/javascript">document.getElementById('note_LCL419_126_1').style.display = "none";</script><li class="note" id="note_LCL419_126_2"><a class="footnoteCrossrefLink" href="#target_note_LCL419_126_2" title="Click to highlight in text"><sup class="lineRef">2</sup><span class="sc">c͞</span> <span class="italic">Mayhoff, K. C. Bailey</span>: centum milia <span class="italic">codd.</span> ha: C <span class="italic">codd.</span> BFd.</a></li><script type="text/javascript">document.getElementById('note_LCL419_126_2').style.display = "none";</script></ul></section></notes></section>