<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

conservatus in aegritudine fertur prudentia Musae medici, cum prioris C. Aemili<a class="footnoteLink" href="#note_LCL371_504_1" id="target_note_LCL371_504_1"><sup>1</sup></a> religio nimia eam abnegaret, in tantum recepta commendatione ut servari etiam in alienos menses eas oxymeli tum repertum sit. sanguinem quoque augere creduntur.</p>
<p>Est etiamnum quae vocatur caprina lactuca de qua dicemus inter medicas; et ecce cum maxime coepit inrepere sativis admodum probata quae Cilicia vocatur,
folio Cappadocicae, ni crispum latiusque esset.</p>
<span class="br"></span><span class="lineNumber">129</span><span class="br"></span><p>XXXIX. Neque ex eodem genere possunt dici neque ex alio intubi, hiemis hi patientiores virusque praeferentes, sed caule non minus grati. seruntur ab aequinoctio verno, plantae eorum ultimo vere transferuntur. est et erraticum intubum quod in Aegypto cichorium vocant, de quo plura alias. inventum omnes thyrsos vel folia lactucarum prorogare
urceis conditos et recentes in patinis coquere.
<span class="br"></span><span class="lineNumber">130</span><span class="br"></span>seruntur lactucae anno toto laetis et riguis stercoratisque, binis mensibus inter semen plantamque et maturitatem. legitimum tamen a bruma semen iacere, plantam favonio transferre, aut semen favonio, plantam aequinoctio verno. albae maxime hiemem
<span class="br"></span><span class="lineNumber">131</span><span class="br"></span>tolerant. umore omnia hortensia gaudent et stercore,

</p></section><notes><section class="footnotes"><ul><li class="note" id="note_LCL371_504_1"><a class="footnoteCrossrefLink" href="#target_note_LCL371_504_1" title="Click to highlight in text"><sup class="lineRef">1</sup><span class="italic">C. F. Hermann</span>: cameli.</a></li><script type="text/javascript">document.getElementById('note_LCL371_504_1').style.display = "none";</script></ul></section></notes></section>