<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Hispania cuniculos appellat, fecunditatis innumerae famemque Baliarum insulis populatis messibus adferentes. fetus ventri exectos vel uberibus ablatos
non repurgatis interaneis gratissimo in cibatu
<span class="br"></span><span class="lineNumber">218</span><span class="br"></span>habent: laurices vocant. certum est Baliaricos adversus proventum eorum auxilium militare a divo Augusto petisse. magna propter venatum eum viverris gratia est: iniciunt eas in specus qui sunt multifores in terra (unde et nomen animali) atque ita eiectos superne capiunt. Archelaus auctor est quot sint corporis cavernae ad excrementa lepori totidem annos esse aetatis: varius certe numerus reperitur. idem utramque vim singulis inesse ac sine
<span class="br"></span><span class="lineNumber">219</span><span class="br"></span>mare aeque gignere. benigna circa hoc natura innocua et esculenta animalia fecunda generavit. lepus omnium praedae nascens solus praeter dasypodem
superfetat, aliud educans, aliud in utero pilis vestitum, aliud inplume, aliud inchoatum gerens pariter. nec non et vestes leporino pilo facere temptatum est, tactu non perinde molli ut in cute,
<span class="br"></span><span class="lineNumber">220</span><span class="br"></span>propter brevitatem pili dilabidas.<a class="footnoteLink" href="#note_LCL353_152_1" id="target_note_LCL353_152_1"><sup>1</sup></a></p>
<p>LXXXII. Hi mansuescunt raro, cum feri dici iure non possint: conplura namque sunt nec placida




</p></section><notes><section class="footnotes"><ul><li class="note" id="note_LCL353_152_1"><a class="footnoteCrossrefLink" href="#target_note_LCL353_152_1" title="Click to highlight in text"><sup class="lineRef">1</sup><span class="italic">v.l.</span> dilabidam.</a></li><script type="text/javascript">document.getElementById('note_LCL353_152_1').style.display = "none";</script></ul></section></notes></section>