<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

detur, occidi eos, in vino decoctae radicis sucum, si ore contineatur, dentibus mederi.</p>
<span class="br"></span><span class="lineNumber">112</span><span class="br"></span><p>XLIV. Apio gratia in volgo est. namque rami lactis potionibus per rura innatant et in condimentis peculiarem gratiam habent. praeterea oculis inlitum
cum melle, ita ut subinde foveantur ferventi suco decocti, aliisque membrorum epiphoris per se tritum aut cum pane vel polenta inpositum mire auxiliatur. pisces quoque, si aegrotent in piscinis,
<span class="br"></span><span class="lineNumber">113</span><span class="br"></span>apio viridi recreantur. verum apud eruditos non aliud erutum terra in maiore sententiarum varietate est. distinguitur sexu. Chrysippus feminam esse dicit crispioribus foliis et duris, crasso caule, sapore acri et fervido, Dionysius<a class="footnoteLink" href="#note_LCL392_66_1" id="target_note_LCL392_66_1"><sup>1</sup></a> nigriorem, brevioris radicis, vermiculos gignentem, ambo neutrum ad cibos admittendum,
immo omnino nefas, namque id defunctorum
epulis feralibus dicatum esse, visus quoque
<span class="br"></span><span class="lineNumber">114</span><span class="br"></span>claritati inimicum. caule feminae vermiculos gigni,<a class="footnoteLink" href="#note_LCL392_66_1" id="target_note_LCL392_66_1"><sup>1</sup></a> ideoque eos qui ederint sterilescere, mares feminasve, in puerperiis vero ab eo cibo comitiales fieri qui ubera hauriant.<a class="footnoteLink" href="#note_LCL392_66_2" id="target_note_LCL392_66_2"><sup>2</sup></a> innocentiorem tamen esse marem. eaque causa est ne inter nefastos frutex damnetur. mammarum
<span class="br"></span><span class="lineNumber">115</span><span class="br"></span>duritiam inpositis foliis emollit. suaviores aquas potui incoctum praestat. suco maxime radicis cum vino lumborum dolores mitigat, eodem iure instillato gravitatem aurium. semine urinam ciet,





</p></section><notes><section class="footnotes"><ul><li class="note" id="note_LCL392_66_1"><a class="footnoteCrossrefLink" href="#target_note_LCL392_66_1" title="Click to highlight in text"><sup class="lineRef">1</sup><span class="italic">Post</span> Dionysius <span class="italic">et</span> radicis <span class="italic">lacunam esse putat Mayhoff, qui</span> visus . . . inimicum <span class="italic">ut parenthesim dist. et</span> caule . . . gigni <span class="italic">uncis includit. Detlefsen sequor.</span></a></li><script type="text/javascript">document.getElementById('note_LCL392_66_1').style.display = "none";</script><li class="note" id="note_LCL392_66_2"><a class="footnoteCrossrefLink" href="#target_note_LCL392_66_2" title="Click to highlight in text"><sup class="lineRef">2</sup>hauriant <span class="italic">Mayhoff</span>: hauriunt <span class="italic">codd.</span></a></li><script type="text/javascript">document.getElementById('note_LCL392_66_2').style.display = "none";</script></ul></section></notes></section>