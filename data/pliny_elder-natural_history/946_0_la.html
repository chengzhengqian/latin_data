<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

auctoritate fuerunt et ad avos usque nostros, quin et Falerno iam reperto, sicut apparet ex illo comici<a class="footnoteLink" href="#note_LCL370_250_1" id="target_note_LCL370_250_1"><sup>1</sup></a> versu:</p>
<blockquote><p><span class="line">Quinque Thasi vini depromam, bina Falerni.</span><span class="linebreak"></span></p></blockquote>
<p class="noindent">P. Licinius Crassus L. Iulius Caesar censores anno urbis conditae <span class="sc">dclxv</span> edixerunt, <span class="italic">ne quis vinum Graecum Aminniumque pluris</span><a class="footnoteLink" href="#note_LCL370_250_2" id="target_note_LCL370_250_2"><sup>2</sup></a> <span class="italic">octonis aeris singula quadrantalia venderet</span>: haec enim verba sunt. tanta vero Graeco vino gratia erat ut singulae potiones in convictu
<span class="br"></span><span class="lineNumber">96</span><span class="br"></span>darentur.</p>
<p>XVII. Quibus vinis auctoritas fuerit sua iuventa,<a class="footnoteLink" href="#note_LCL370_250_3" id="target_note_LCL370_250_3"><sup>3</sup></a> M. Varro his verbis tradit: <span class="italic">L. Lucullus puer apud patrem numquam lautum convivium vidit in quo plus semel Graecum vinum daretur: ipse cum rediit ex Asia, milia cadum congiarium divisit amplius centum. C. Sentius, quem praetorem vidimus, Chium vinum suam domum inlatum dicebat tum primum cum sibi cardiaco medicus dedisset: Hortensius super</span> <span class="sc">x</span>Íž <span class="italic">cadum heredi reliquit.</span>
<span class="br"></span><span class="lineNumber">97</span><span class="br"></span>hactenus Varro. quid? non et Caesar dictator triumphi sui cena vini Falerni amphoras, Chii cados in convivia distribuit? idem Hispaniensi triumpho Chium et Falernum dedit, epulo vero in tertio consulatu
suo Falernum, Chium, Lesbium, Mamertinum, quo tempore primum quattuor genera vini adposita



</p></section><notes><section class="footnotes"><ul><li class="note" id="note_LCL370_250_1"><a class="footnoteCrossrefLink" href="#target_note_LCL370_250_1" title="Click to highlight in text"><sup class="lineRef">1</sup><span class="italic">V.l.</span> comico.</a></li><script type="text/javascript">document.getElementById('note_LCL370_250_1').style.display = "none";</script><li class="note" id="note_LCL370_250_2"><a class="footnoteCrossrefLink" href="#target_note_LCL370_250_2" title="Click to highlight in text"><sup class="lineRef">2</sup>pluris <span class="italic">add. Rackham.</span></a></li><script type="text/javascript">document.getElementById('note_LCL370_250_2').style.display = "none";</script><li class="note" id="note_LCL370_250_3"><a class="footnoteCrossrefLink" href="#target_note_LCL370_250_3" title="Click to highlight in text"><sup class="lineRef">3</sup><span class="italic">Mayhoff</span>: sua in mensa.</a></li><script type="text/javascript">document.getElementById('note_LCL370_250_3').style.display = "none";</script></ul></section></notes></section>