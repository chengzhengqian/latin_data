<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

eorum inversa manu capitur, ne carnosae partis calor vitiet.</p>
<span class="br"></span><span class="lineNumber">20</span><span class="br"></span><p>IV. Haec est materia luxus e cunctis maxume supervacui; margaritae enim gemmaeque ad heredem
tamen transeunt, vestes prorogant tempus, unguenta ilico expirant ac suis moriuntur horis. summa commendatio eorum ut transeunte femina odor invitet etiam aliud agentes‚Äîexceduntque quadringenos
êÜñ librae! tanti emitur voluptas aliena,
<span class="br"></span><span class="lineNumber">21</span><span class="br"></span>etenim odorem qui gerit ipse non sentit. si tamen et haec aliqua differentia signanda sunt, in M. Ciceronis monumentis invenitur unguenta gratiora quae terram quam quae crocum sapiant, quando etiam corruptissimo
in genere magis tamen iuvat quaedam ipsius vitii severitas. sed quosdam crassitudo
maxime delectat spissum appellantes, linique
<span class="br"></span><span class="lineNumber">22</span><span class="br"></span>iam, non solum perfundi unguentis gaudent. vidimus etiam vestigia pedum tingui, quod monstrasse M. Othonem Neroni principi ferebant: quaeso,<a class="footnoteLink" href="#note_LCL370_110_1" id="target_note_LCL370_110_1"><sup>1</sup></a> qualiter sentiretur iuvaretque ab ea parte corporis? nec non aliquem e privatis audivimus iussisse spargi parietes balnearum unguento atque Gaium principem
solia temperari ac, ne principale videatur hoc

</p></section><notes><section class="footnotes"><ul><li class="note" id="note_LCL370_110_1"><a class="footnoteCrossrefLink" href="#target_note_LCL370_110_1" title="Click to highlight in text"><sup class="lineRef">1</sup><span class="italic">Edd.</span>: quaeso ut.</a></li><script type="text/javascript">document.getElementById('note_LCL370_110_1').style.display = "none";</script></ul></section></notes></section>