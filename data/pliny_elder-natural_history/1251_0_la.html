<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

nihilominus et depascuntur; quae depasta sunt sarculo iterum excitari necessarium. at in Bactris, Africa, Cyrenis omnia haec supervacua facit<a class="footnoteLink" href="#note_LCL371_306_1" id="target_note_LCL371_306_1"><sup>1</sup></a> indulgentia caeli, et a semente non nisi messibus in arva redeunt, quia siccitas coercet herbas, fruges nocturno
<span class="br"></span><span class="lineNumber">187</span><span class="br"></span>tantum rore nutriente. Vergilius alternis cessare arva suadet, et<a class="footnoteLink" href="#note_LCL371_306_2" id="target_note_LCL371_306_2"><sup>2</sup></a> si patiantur ruris spatia, utilissimum procul dubio est; quod si neget condicio, far serendum unde lupinum aut vicia aut faba sublata sint et quae terram faciunt laetiorem. in primisque et hoc notandum, quaedam propter alia seri obiter si parum provenere, ut priore diximus<a class="footnoteLink" href="#note_LCL371_306_3" id="target_note_LCL371_306_3"><sup>3</sup></a> volumine, ne eadem saepius dicantur; plurimum enim refert soli cuiusque ratio.</p>
<span class="br"></span><span class="lineNumber">188</span><span class="br"></span><p>LI. Civitas Africae in mediis harenis petentibus Syrtes Leptimque Magnam vocatur Tacape, felix<a class="footnoteLink" href="#note_LCL371_306_4" id="target_note_LCL371_306_4"><sup>4</sup></a> super omne miraculum riguo solo. ternis fere milibus passuum in omnem partem fons abundat, largus quidem, sed certis horarum spatiis dispensatur inter incolas. palmae ibi praegrandi subditur olea, huic ficus, fico punica, illi vitis; sub vite seritur frumentum, mox legumen, deinde olus, omnia eodem anno, omniaque aliena umbra aluntur.






</p></section><notes><section class="footnotes"><ul><li class="note" id="note_LCL371_306_1"><a class="footnoteCrossrefLink" href="#target_note_LCL371_306_1" title="Click to highlight in text"><sup class="lineRef">1</sup><span class="italic">Rackham</span>: fecit.</a></li><script type="text/javascript">document.getElementById('note_LCL371_306_1').style.display = "none";</script><li class="note" id="note_LCL371_306_2"><a class="footnoteCrossrefLink" href="#target_note_LCL371_306_2" title="Click to highlight in text"><sup class="lineRef">2</sup>et <span class="italic">add. edd.</span></a></li><script type="text/javascript">document.getElementById('note_LCL371_306_2').style.display = "none";</script><li class="note" id="note_LCL371_306_3"><a class="footnoteCrossrefLink" href="#target_note_LCL371_306_3" title="Click to highlight in text"><sup class="lineRef">3</sup><span class="italic">Mayhoff</span>: si parum provenire diximus.</a></li><script type="text/javascript">document.getElementById('note_LCL371_306_3').style.display = "none";</script><li class="note" id="note_LCL371_306_4"><a class="footnoteCrossrefLink" href="#target_note_LCL371_306_4" title="Click to highlight in text"><sup class="lineRef">4</sup><span class="italic">Rackham</span>: felici.</a></li><script type="text/javascript">document.getElementById('note_LCL371_306_4').style.display = "none";</script></ul></section></notes></section>