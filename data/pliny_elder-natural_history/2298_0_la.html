<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
influente in solum, ut credo, Nilo sucosum. fit et
<span class="br"></span><span class="lineNumber">82</span><span class="br"></span>puteis in salinas ingestis. prima densatio Babylone in bitumen liquidum cogitur oleo simile, quo et in lucernis utuntur. hoc detracto subest sal. et in Cappadocia e puteis ac fonte aquam in salinas ingerunt.
in Chaonia excocunt aquam ex fonte refrigerandoque
salem faciunt inertem nec candidum. Galliae Germaniaeque ardentibus lignis aquam salsam infundunt.</p>
<span class="br"></span><span class="lineNumber">83</span><span class="br"></span><p>XL. Hispaniae quadam sui parte e puteis hauriunt muriam appellantes. illi quidem et lignum referre arbitrantur. quercus optima, ut quae per se cinere sincero vim salis reddat, alibi corylus laudatur. ita infuso liquore salso arbor<a class="footnoteLink" href="#note_LCL418_428_1" id="target_note_LCL418_428_1"><sup>1</sup></a> etiam in salem vertitur. quicumque ligno confit sal niger est. apud Theophrastum
invenio Umbros harundinis et iunci cinerem decoquere aqua solitos donec exiguum superesset umoris. quin et e muria salsamentorum recoquitur iterumque consumpto liquore ad naturam suam redit, vulgo e menis iucundissimus.</p>
<span class="br"></span><span class="lineNumber">84</span><span class="br"></span><p>XLI. Marinorum maxume laudatur Cyprius a Salamine, de stagnis Tarentinus ac Phrygius qui Tattaeus vocatur. hi duo oculis utiles. e Cappadocia
qui in laterculis adfertur cutis nitorem dicitur




</p></section><notes><section class="footnotes"><ul><li class="note" id="note_LCL418_428_1"><a class="footnoteCrossrefLink" href="#target_note_LCL418_428_1" title="Click to highlight in text"><sup class="lineRef">1</sup>arbor E <span class="italic">Detlefsen, Mayhoff:</span> carbo <span class="italic">ceteri codd., vulg.</span></a></li><script type="text/javascript">document.getElementById('note_LCL418_428_1').style.display = "none";</script></ul></section></notes></section>