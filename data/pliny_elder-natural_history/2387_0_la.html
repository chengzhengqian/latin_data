<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

crustae. rursus Thebaica polituris accommodatur
et quae fit e poro lapide aut e pumice.</p>
<span class="br"></span><span class="lineNumber">54</span><span class="br"></span><p>X. Signis e marmore poliendis gemmisque etiam scalpendis atque limandis Naxium diu placuit ante alia. ita vocantur cotes in supra &lt;dicta&gt;<a class="footnoteLink" href="#note_LCL419_42_1" id="target_note_LCL419_42_1"><sup>1</sup></a> insula genitae. vicere postea ex Armenia invectae.</p>
<span class="br"></span><span class="lineNumber">55</span><span class="br"></span><p>XI. Marmorum genera et colores non attinet dicere in tanta notitia nec facile est enumerare in tanta multitudine. quoto cuique enim loco non suum marmor invenitur? et tamen celeberrimi generis dicta sunt in ambitu terrarum cum gentibus suis. non omnia autem in lapicidinis gignuntur, sed multa et sub terra sparsa, pretiosissimi quidem generis, sicut Lacedaemonium viride cunctisque hilarius, sicut et Augusteum ac deinde Tibereum,<a class="footnoteLink" href="#note_LCL419_42_2" id="target_note_LCL419_42_2"><sup>2</sup></a> in Aegypto Augusti ac Tiberii primum principatu reperta. differentia eorum est ab ophite, cum sit illud serpentium maculis simile, unde et nomen accepit, quod haec maculas diverso modo colligunt, Augusteum undatim crispum in vertices, Tibereum






</p></section><notes><section class="footnotes"><ul><li class="note" id="note_LCL419_42_1"><a class="footnoteCrossrefLink" href="#target_note_LCL419_42_1" title="Click to highlight in text"><sup class="lineRef">1</sup>in supra &lt;dicta&gt; <span class="italic">ego</span>; <span class="italic">cf. <span class="italic">XXXVI.</span> 65</span>: in Cypro <span class="italic">codd.</span>: in Creta <span class="italic">coni. Janus.</span></a></li><script type="text/javascript">document.getElementById('note_LCL419_42_1').style.display = "none";</script><li class="note" id="note_LCL419_42_2"><a class="footnoteCrossrefLink" href="#target_note_LCL419_42_2" title="Click to highlight in text"><sup class="lineRef">2</sup>Tibereum B: Tiberium <span class="italic">aliquot codd.</span>: Tiberianum h <span class="italic">cod. Poll.</span>: Tibereium <span class="italic">coni. Mayhoff.</span></a></li><script type="text/javascript">document.getElementById('note_LCL419_42_2').style.display = "none";</script></ul></section></notes></section>