<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

pinguia exsudare,<a class="footnoteLink" href="#note_LCL370_56_1" id="target_note_LCL370_56_1"><sup>1</sup></a> itaque attractis funiculis herbam eam convolvi atque ita offas fieri. ergo in utraque gente bina genera, terrenum et facticium; id quod terrenum est friabile, facticium lentum.</p>
<span class="br"></span><span class="lineNumber">76</span><span class="br"></span><p>Nec non fruticem esse dicunt in Carmania et super Aegyptum per Ptolemaeos tralatis plantis aut, ut alii, degenerante in id turis arbore, colligique ut cummim inciso cortice et caprinis pellibus excipi. pretia sunt laudatissimo in libras asses <span class="sc">xxxx</span>. adulteratur myrti bacis et aliis animalium sordibus. sinceri odor esse debet ferus et quodammodo solitudinem redolens, ipsum visu aridum tactu statim mollescere, accensum fulgere odore iucundo; gravi myrtatum<a class="footnoteLink" href="#note_LCL370_56_2" id="target_note_LCL370_56_2"><sup>2</sup></a> deprehenditur crepitatque<a class="footnoteLink" href="#note_LCL370_56_3" id="target_note_LCL370_56_3"><sup>3</sup></a> in igni. praeterea sincero calculi potius e rupibus inhaerent quam pulvis.</p>
<span class="br"></span><span class="lineNumber">77</span><span class="br"></span><p>XXXVIII. In Arabia et olea dotatur lacrima qua medicamentum conficitur Graecis enhaemon dictum singulari effectu contrahendis volnerum cicatricibus. in maritimis hae fluctibus aestuque operiuntur nec bacae nocetur, cum constet in foliis salem relinqui.</p>
<span class="br"></span><span class="lineNumber">78</span><span class="br"></span><p>Haec sunt peculiaria Arabiae, et pauca praeterea





</p></section><notes><section class="footnotes"><ul><li class="note" id="note_LCL370_56_1"><a class="footnoteCrossrefLink" href="#target_note_LCL370_56_1" title="Click to highlight in text"><sup class="lineRef">1</sup><span class="italic">Detlefsen</span>: insidere.</a></li><script type="text/javascript">document.getElementById('note_LCL370_56_1').style.display = "none";</script><li class="note" id="note_LCL370_56_2"><a class="footnoteCrossrefLink" href="#target_note_LCL370_56_2" title="Click to highlight in text"><sup class="lineRef">2</sup><span class="italic">Ian</span>: gravi tum myrta.</a></li><script type="text/javascript">document.getElementById('note_LCL370_56_2').style.display = "none";</script><li class="note" id="note_LCL370_56_3"><a class="footnoteCrossrefLink" href="#target_note_LCL370_56_3" title="Click to highlight in text"><sup class="lineRef">3</sup><span class="italic">V.l.</span> deprehenduntur crepitantque: <span class="italic">an</span> deprehenditur crepitatuque? <span class="italic">Rackham.</span></a></li><script type="text/javascript">document.getElementById('note_LCL370_56_3').style.display = "none";</script></ul></section></notes></section>