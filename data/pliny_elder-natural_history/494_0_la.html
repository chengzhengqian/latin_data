<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">158</span><span class="br"></span><p>Et ex feminis Livia Rutili <span class="sc">lxxxxvii</span> annos excessit, Statilia Claudio principe ex nobili domo <span class="sc">lxxxxix,</span> Terentia Ciceronis <span class="sc">ciii</span>, Clodia Ofili <span class="sc">cxv,</span> haec quidem etiam enixa quindeciens. Lucceia mima <span class="sc">c</span> annis in scaena pronuntiavit. Galeria Copiola emboliaria
reducta est in scaenam C. Poppaeo Q. Sulpicio coss. ludis pro salute divi Augusti votivis annum <span class="sc">civ</span> agens; producta fuerat tirocinio a M. Pomponio aedile plebis C. Mario Cn. Carbone coss. ante annos <span class="sc">xci</span>, a Magno Pompeio magni theatri dedicatione
<span class="br"></span><span class="lineNumber">159</span><span class="br"></span>anus pro miraculo reducta. Sammulam quoque <span class="sc">cx</span> annis vixisse auctor est Pedianus Asconius. Minus miror Stephanionem, qui primus togatus<a class="footnoteLink" href="#note_LCL352_612_1" id="target_note_LCL352_612_1"><sup>1</sup></a> saltare instituit, utrisque saecularibus ludis saltavisse, et divi Augusti et quos Claudius Caesar consulatu suo quarto fecit, quando <span class="sc">lxiii</span> non amplius anni interfuere,
quamquam et postea diu vixit. in Tmoli Montis Cacumine quod vocant Tempsin CL annis vivere Mucianus auctor est, totidem annorum<a class="footnoteLink" href="#note_LCL352_612_2" id="target_note_LCL352_612_2"><sup>2</sup></a> censum Claudi Caesaris censura T. Fullonium Bononiensem,
idque collatis censibus quos ante detulerat vitaeque argumentis—etenim curae principi id erat—verum apparuit.</p>
<span class="br"></span><span class="lineNumber">160</span><span class="br"></span><p>XLIX. Poscere videtur locus ipse sideralis scientiae sententiam. Epigenes <span class="sc">cxii</span> annos inpleri negavit






</p></section><notes><section class="footnotes"><ul><li class="note" id="note_LCL352_612_1"><a class="footnoteCrossrefLink" href="#target_note_LCL352_612_1" title="Click to highlight in text"><sup class="lineRef">1</sup>togatas <span class="italic">Sabellius.</span></a></li><script type="text/javascript">document.getElementById('note_LCL352_612_1').style.display = "none";</script><li class="note" id="note_LCL352_612_2"><a class="footnoteCrossrefLink" href="#target_note_LCL352_612_2" title="Click to highlight in text"><sup class="lineRef">2</sup><span class="italic">Mayhoff</span> (cf. 164): annos.</a></li><script type="text/javascript">document.getElementById('note_LCL352_612_2').style.display = "none";</script></ul></section></notes></section>