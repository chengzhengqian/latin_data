<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">85</span><span class="br"></span><p>XXXV. Quod ad serpentis attinet, vulgatum est colorem eius plerasque terrae habere in qua occultentur;
innumera esse genera; cerastis corpore eminere cornicula saepe quadrigemina, quorum motu reliquo corpore occulto sollicitent ad se aves; geminum caput amphisbaenae, hoc est et a cauda, tamquam parum esset uno ore fundi venenum; aliis squamas esse, aliis picturas, omnibus exitiale virus; iaculum ex arborum ramis vibrari, nec pedibus tantum
pavendas serpentes sed ut missile<a class="footnoteLink" href="#note_LCL353_62_1" id="target_note_LCL353_62_1"><sup>1</sup></a> volare tormento;
colla aspidum intumescere nullo ictus remedio
praeterquam si confestim partes contactae
<span class="br"></span><span class="lineNumber">86</span><span class="br"></span>amputentur. unus huic tam pestifero animali sensus vel potius affectus est: coniugia ferme vagantur,
nec nisi cum pari vita est. itaque alterutra interempta
incredibilis ultionis alteri cura: persequitur
interfectorem unumque eum in quantolibet populi agmine notitia quadam infestat, perrumpit omnes difficultates, permeat spatia omnia,<a class="footnoteLink" href="#note_LCL353_62_2" id="target_note_LCL353_62_2"><sup>2</sup></a> nec nisi amnibus arcetur aut praeceleri fuga.</p>
<span class="br"></span><span class="lineNumber">87</span><span class="br"></span><p>Non est fateri rerum natura largius mala an remedia
genuerit. iam primum hebetes oculos huic malo dedit, eosque non in fronte ut ex adverso cerneret,<a class="footnoteLink" href="#note_LCL353_62_3" id="target_note_LCL353_62_3"><sup>3</sup></a> sed in temporibus,—itaque excitatur celerius<a class="footnoteLink" href="#note_LCL353_62_4" id="target_note_LCL353_62_4"><sup>4</sup></a> auditu quam visu,—deinde internecivum bellum







</p></section><notes><section class="footnotes"><ul><li class="note" id="note_LCL353_62_1"><a class="footnoteCrossrefLink" href="#target_note_LCL353_62_1" title="Click to highlight in text"><sup class="lineRef">1</sup><span class="italic">Mayhoff</span>: et missili.</a></li><script type="text/javascript">document.getElementById('note_LCL353_62_1').style.display = "none";</script><li class="note" id="note_LCL353_62_2"><a class="footnoteCrossrefLink" href="#target_note_LCL353_62_2" title="Click to highlight in text"><sup class="lineRef">2</sup>omnia <span class="italic">add.</span>? <span class="italic">Mayhoff.</span></a></li><script type="text/javascript">document.getElementById('note_LCL353_62_2').style.display = "none";</script><li class="note" id="note_LCL353_62_3"><a class="footnoteCrossrefLink" href="#target_note_LCL353_62_3" title="Click to highlight in text"><sup class="lineRef">3</sup><span class="italic">v.l.</span> aut adversa cernere <span class="italic">et alia.</span></a></li><script type="text/javascript">document.getElementById('note_LCL353_62_3').style.display = "none";</script><li class="note" id="note_LCL353_62_4"><a class="footnoteCrossrefLink" href="#target_note_LCL353_62_4" title="Click to highlight in text"><sup class="lineRef">4</sup><span class="italic">Mayhoff</span>: saepius.</a></li><script type="text/javascript">document.getElementById('note_LCL353_62_4').style.display = "none";</script></ul></section></notes></section>