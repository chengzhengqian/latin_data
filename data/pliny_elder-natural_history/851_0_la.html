<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">81</span><span class="br"></span>regibus Persarum. ex Syria revehunt styracem, acri odore eius in focis abigentes suorum fastidium. cetero non alia sunt ligni genera in usu quam odorata, cibosque Sabaei cocunt turis ligno, alii murrae, oppidorum vicorumque non alio quam ex aris fumo atque nidore. ad hunc ergo sanandum styracem in follibus petunt<a class="footnoteLink" href="#note_LCL370_60_1" id="target_note_LCL370_60_1"><sup>1</sup></a> hircinis suffiuntque tecta: adeo nulla est voluptas quae non adsiduitate fastidium pariat. eundem et ad serpentis fugandas urunt in odoriferis silvis frequentissimas.</p>
<span class="br"></span><span class="lineNumber">82</span><span class="br"></span><p>XLI. Non sunt eorum cinnamomum aut casia, et tamen felix appellatur Arabia, falsi et ingrati<a class="footnoteLink" href="#note_LCL370_60_2" id="target_note_LCL370_60_2"><sup>2</sup></a> cognominis, quae hoc acceptum superis ferat cum plus ex eo inferis debeat. beatam illam fecit hominum etiam
in morte luxuria quae dis intellexerant
<span class="br"></span><span class="lineNumber">83</span><span class="br"></span>genita inurentium defunctis. periti rerum adseverant
non ferre tantum annuo fetu quantum Nero princeps novissimo Poppaeae suae die concremaverit. aestimentur postea toto orbe singulis annis tot funera, acervatimque congesta honori cadaverum quae dis per singulas micas dantur! nec minus propitii erant mola





</p></section><notes><section class="footnotes"><ul><li class="note" id="note_LCL370_60_1"><a class="footnoteCrossrefLink" href="#target_note_LCL370_60_1" title="Click to highlight in text"><sup class="lineRef">1</sup><span class="italic">V.l.</span> styracem urunt in follibus.</a></li><script type="text/javascript">document.getElementById('note_LCL370_60_1').style.display = "none";</script><li class="note" id="note_LCL370_60_2"><a class="footnoteCrossrefLink" href="#target_note_LCL370_60_2" title="Click to highlight in text"><sup class="lineRef">2</sup><span class="italic">V.l.</span> falsa et ingrata.</a></li><script type="text/javascript">document.getElementById('note_LCL370_60_2').style.display = "none";</script></ul></section></notes></section>