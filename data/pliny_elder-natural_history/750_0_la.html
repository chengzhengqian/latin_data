<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

claron vocant, item blapsigonian si fetum non peragant.</p>
<span class="br"></span><span class="lineNumber">65</span><span class="br"></span><p>XXI. Inimica et echo est resultanti sono qui pavidas alterno pulset ictu; inimica et nebula. aranei quoque vel maxime hostiles: cum praevaluere ut intexant, enecant alvos. papilio etiam, hic<a class="footnoteLink" href="#note_LCL353_472_1" id="target_note_LCL353_472_1"><sup>1</sup></a> ignavus et inhonoratus luminibus accensis advolitans, pestifer, nec uno modo, nam et ipse ceras depascitur et relinquit excrementa e quibus teredines gignuntur;
fila etiam araneosa, quacumque incessit,
<span class="br"></span><span class="lineNumber">66</span><span class="br"></span>alarum maxime lanugine obtexit. nascuntur et in ipso ligno teredines quae ceras praecipue adpetunt. infestat et aviditas pastus, nimia florum satietate verno maxume tempore alvo cita. oleo quidem non apes tantum sed omnia insecta exanimantur, praecipue
<span class="br"></span><span class="lineNumber">67</span><span class="br"></span>si capite uncto in sole ponantur. aliquando et ipsae contrahunt mortis sibi causas, cum sensere eximi mella, avide vorantes, cetero praeparcae et quae alioqui prodigas atque edaces non secus ac pigras et ignavas proturbent. nocent et sua mella ipsis, inlitaeque ab aversa parte moriuntur. tot hostibus, tot casibus—et quotam portionem eorum commemoro?—tam munificum animal expositum est. remedia dicemus suis locis; nunc enim sermo de natura est.</p>
</section><notes><section class="footnotes"><ul><li class="note" id="note_LCL353_472_1"><a class="footnoteCrossrefLink" href="#target_note_LCL353_472_1" title="Click to highlight in text"><sup class="lineRef">1</sup>hic <span class="italic">om. v.l.</span></a></li><script type="text/javascript">document.getElementById('note_LCL353_472_1').style.display = "none";</script></ul></section></notes></section>