<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

remedium ab natura repertum, lunae. multiformi haec ambage torsit ingenia contemplantium et proximum ignorari maxime sidus indignantium, crescens
<span class="br"></span><span class="lineNumber">42</span><span class="br"></span>semper aut senescens, et modo curvata in cornua falcis,<a class="footnoteLink" href="#note_LCL330_194_1" id="target_note_LCL330_194_1"><sup>1</sup></a> modo aequa portione divisa, modo sinuata in orbem, maculosa eademque subito praenitens, inmensa orbe pleno ac repente nulla, alias pernox alias sera et parte diei solis lucem adiuvans, deficiens
<span class="br"></span><span class="lineNumber">43</span><span class="br"></span>et in defectu tamen conspicua, quae mensis exitu latet cum laborare non creditur; iam vero humilis, iam<a class="footnoteLink" href="#note_LCL330_194_2" id="target_note_LCL330_194_2"><sup>2</sup></a> excelsa, et ne id quidem uno modo, sed alias admota caelo alias contigua montibus, nunc in aquilonem elata nunc in austros deiecta. quae singula
in ea deprehendit hominum primus Endymion; ob id amor<a class="footnoteLink" href="#note_LCL330_194_3" id="target_note_LCL330_194_3"><sup>3</sup></a> eius<a class="footnoteLink" href="#note_LCL330_194_4" id="target_note_LCL330_194_4"><sup>4</sup></a> fama traditur. non sumus profecto grati erga eos qui labore curaque lucem nobis aperuere in hac luce, miraque humani ingeni peste sanguinem et caedes condere annalibus iuvat, ut scelera hominum noscantur mundi ipsius ignaris.</p>
<span class="br"></span><span class="lineNumber">44</span><span class="br"></span><p>Proxima ergo cardini ideoque minimo ambitu, vicenis diebus septenisque et tertia diei parte peragit spatia eadem quae Saturni sidus altissimum triginta, ut dictum est, annis. dein morata in coitu solis biduo, cum tardissime, a tricesima luce rursus ad







</p></section><notes><section class="footnotes"><ul><li class="note" id="note_LCL330_194_1"><a class="footnoteCrossrefLink" href="#target_note_LCL330_194_1" title="Click to highlight in text"><sup class="lineRef">1</sup><span class="italic">Jan</span>: facie.</a></li><script type="text/javascript">document.getElementById('note_LCL330_194_1').style.display = "none";</script><li class="note" id="note_LCL330_194_2"><a class="footnoteCrossrefLink" href="#target_note_LCL330_194_2" title="Click to highlight in text"><sup class="lineRef">2</sup>iam <span class="italic">add. Rackham</span>: <span class="italic">v.l.</span> et excelsa.</a></li><script type="text/javascript">document.getElementById('note_LCL330_194_2').style.display = "none";</script><li class="note" id="note_LCL330_194_3"><a class="footnoteCrossrefLink" href="#target_note_LCL330_194_3" title="Click to highlight in text"><sup class="lineRef">3</sup><span class="italic">Mayhoff</span>: amore.</a></li><script type="text/javascript">document.getElementById('note_LCL330_194_3').style.display = "none";</script><li class="note" id="note_LCL330_194_4"><a class="footnoteCrossrefLink" href="#target_note_LCL330_194_4" title="Click to highlight in text"><sup class="lineRef">4</sup><span class="italic">v.l.</span> eius captus.</a></li><script type="text/javascript">document.getElementById('note_LCL330_194_4').style.display = "none";</script></ul></section></notes></section>