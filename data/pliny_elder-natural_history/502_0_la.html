<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

cubiculi; C. Aufustius egressus cum in senatum iret
<span class="br"></span><span class="lineNumber">182</span><span class="br"></span>offenso pede in comitio. legatus quoque qui Rhodiorum
causam in senatu magna cum admiratione oraverat in limine curiae protinus expiravit progredi volens, Cn. Baebius Tamphilus praetura et ipse functus cum a puero quaesisset horas, Aulus Pompeius in Capitolio cum deos salutasset, Mâ€™. Iuventius Thalna consul cum sacrificaret, C. Servilius Pansa cum staret in foro ad tabernam hora diei secunda in P. fratrem innixus, Baebius iudex dum vadimonium differri
<span class="br"></span><span class="lineNumber">183</span><span class="br"></span>iubet, M. Terentius Corax dum tabellas scribit in foro; nec non et proximo anno, dum consulari viro in aurem dicit, Eques Romanus ante Apollinem eboreum qui est in foro Augusti, super omnes C. Iulius medicus dum inunguit specillum per oculum trahens, A. Manlius Torquatus consularis cum in cena placentam adpeteret, L. Tuccius medicus Sullae<a class="footnoteLink" href="#note_LCL352_628_1" id="target_note_LCL352_628_1"><sup>1</sup></a> dum mulsi potionem haurit, Appius Saufeius e balineo reversus cum mulsum bibisset ovumque sorberet,
P. Quintius Scapula cum apud Aquilium Gallum cenaret, Decimus Saufeius scriba cum domi
<span class="br"></span><span class="lineNumber">184</span><span class="br"></span>suae pranderet. Cornelius Gallus praetorius et T. Hetereius Eques Romanus in venere obiere, et quos nostra adnotavit aetas duo equestris ordinis in eodem

</p></section><notes><section class="footnotes"><ul><li class="note" id="note_LCL352_628_1"><a class="footnoteCrossrefLink" href="#target_note_LCL352_628_1" title="Click to highlight in text"><sup class="lineRef">1</sup><span class="italic">Detlefsen:</span> Valla.</a></li><script type="text/javascript">document.getElementById('note_LCL352_628_1').style.display = "none";</script></ul></section></notes></section>