<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

abscedit ut noctium opacitate terras reficiat?<a class="footnoteLink" href="#note_LCL330_202_1" id="target_note_LCL330_202_1"><sup>1</sup></a> exusturus haut dubie, et sic quoque exurens quadam in parte, tanta magnitudo est.</p>
<span class="br"></span><span class="lineNumber">53</span><span class="br"></span><p>IX. Et rationem quidem defectus utriusque primus Romani generis in vulgum extulit Sulpicius Gallus (qui consul cum M. Marcello fuit, sed tum tribunus militum), sollicitudine exercitu liberato pridie quam Perseus rex superatus a Paulo est in concionem ab imperatore productus ad praedicendam eclipsim; mox et conposito volumine. apud Graecos autem investigavit primus omnium Thales Milesius Olumpiadis XLVIII anno quarto praedicto solis defectu qui Alyatte rege factus est urbis conditae anno CLXX. post eos utriusque sideris cursum in sexcentos annos praececinit Hipparchus, menses gentium diesque et horas ac situs locorum et visus populorum conplexus, aevo teste haut alio modo
<span class="br"></span><span class="lineNumber">54</span><span class="br"></span>quam consiliorum naturae particeps. viri ingentes, supraque mortalium naturam, tantorum numinum lege deprehensa et misera hominum mente metu soluta,<a class="footnoteLink" href="#note_LCL330_202_2" id="target_note_LCL330_202_2"><sup>2</sup></a> in defectibus siderum scelera aut mortem aliquam pavente (quo in metu fuisse Stesichori et Pindari vatum sublimia ora palam est deliquio solis) aut in lunae veneficia arguente mortalitate et ob id crepitu dissono auxiliante (quo pavore ignarus causae Nicias Atheniensium imperator veritus classem portu








</p></section><notes><section class="footnotes"><ul><li class="note" id="note_LCL330_202_1"><a class="footnoteCrossrefLink" href="#target_note_LCL330_202_1" title="Click to highlight in text"><sup class="lineRef">1</sup>reficiat &lt;aliter&gt;? <span class="italic">Rackham.</span></a></li><script type="text/javascript">document.getElementById('note_LCL330_202_1').style.display = "none";</script><li class="note" id="note_LCL330_202_2"><a class="footnoteCrossrefLink" href="#target_note_LCL330_202_2" title="Click to highlight in text"><sup class="lineRef">2</sup><span class="italic">Rackham</span>: mente insoluta, mente absoluta.</a></li><script type="text/javascript">document.getElementById('note_LCL330_202_2').style.display = "none";</script></ul></section></notes></section>