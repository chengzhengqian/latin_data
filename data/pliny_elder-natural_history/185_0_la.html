<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

X͞X͞V͞, Samum C͞, Chium X͞C͞I͞V͞, Mytilenen L͞X͞V͞. Tenedum X͞L͞I͞X͞, Sigeum promunturium X͞I͞I͞∙D, os Ponti C͞C͞C͞X͞I͞I͞∙D, Carambin promunturium C͞C͞C͞L͞, os Maeotis C͞C͞C͞X͞I͞I͞∙D, ostium Tanais C͞C͞L͞X͞V͞I͞, qui cursus conpendiis maris brevior fieri
<span class="br"></span><span class="lineNumber">246</span><span class="br"></span>potest. |X͞X͞I͞| X͞ ab ostio Tanais Nili Canopicum<a class="footnoteLink" href="#note_LCL330_370_1" id="target_note_LCL330_370_1"><sup>1</sup></a> diligentissimi auctores fecere. Artemidorus ulteriora inconperta existimavit, cum circa Tanain Sarmatarum gentes degere fateretur ad septentriones versus. Isidorus adiecit |X͞I͞I͞| L͞ usque ad Thylen, quae coniectura divinationis est. ego non minore quam proxime dicto spatio Sarmatarum fines nosci intellego. et alioqui quantum esse debet quod innumerabiles gentes subinde sedem mutantes capiat? unde ulteriorem mensuram inhabitabilis plagae multo esse maiorem arbitror; nam et a Germania immensas insulas non pridem conpertas cognitum habeo.</p>
<span class="br"></span><span class="lineNumber">247</span><span class="br"></span><p>De longitudine ac latitudine haec sunt quae digna memoratu putem. universum autem circuitum Eratosthenes (in omnium quidem litterarum subtilitate
set<a class="footnoteLink" href="#note_LCL330_370_2" id="target_note_LCL330_370_2"><sup>2</sup></a> in hac utique praeter ceteros solers, quem cunctis probari video) CCLII milium stadiorum prodidit, quae mensura Romana conputatione efficit trecentiens quindeciens centena milia passuum, improbum ausum, verum ita subtili argumentatione comprehensum ut pudeat non credere. Hipparchus


</p></section><notes><section class="footnotes"><ul><li class="note" id="note_LCL330_370_1"><a class="footnoteCrossrefLink" href="#target_note_LCL330_370_1" title="Click to highlight in text"><sup class="lineRef">1</sup><span class="italic">Sic Detlefsen:</span> potest L͞X͞X͞I͞X͞. ab ostio Tanais nihil modicum (immodicum <span class="italic">Mayhoff</span>).</a></li><script type="text/javascript">document.getElementById('note_LCL330_370_1').style.display = "none";</script><li class="note" id="note_LCL330_370_2"><a class="footnoteCrossrefLink" href="#target_note_LCL330_370_2" title="Click to highlight in text"><sup class="lineRef">2</sup><span class="italic">Mayhoff:</span> et.</a></li><script type="text/javascript">document.getElementById('note_LCL330_370_2').style.display = "none";</script></ul></section></notes></section>