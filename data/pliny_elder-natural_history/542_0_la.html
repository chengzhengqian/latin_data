<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

et tubae concentus, velocitatis magnae, humani
<span class="br"></span><span class="lineNumber">76</span><span class="br"></span>corporis vel praecipue adpetentem.</p>
<p>XXXI. in India et boves solidis ungulis unicornes, et feram nomine axin hinnulei pelle,pluribus candidioribusque maculis, sacrorum<a class="footnoteLink" href="#note_LCL353_56_1" id="target_note_LCL353_56_1"><sup>1</sup></a> Liberi patris (Orsaei Indi simias candentes toto corpore venantur), asperrimam autem feram monocerotem, reliquo corpore equo similem, capite cervo, pedibus elephanto, cauda apro, mugitu gravi, uno cornu nigro media fronte cubitorum duum eminente. hanc feram vivam negant capi.</p>
<span class="br"></span><span class="lineNumber">77</span><span class="br"></span><p>XXXII. Apud Hesperios Aethiopas fons est Nigris, ut plerique existimavere, Nili caput, ut argumenta quae diximus persuadent. iuxta hunc fera appellatur
catoblepas, modica alioqui ceterisque membris iners, caput tantum praegrave aegre ferens, id<a class="footnoteLink" href="#note_LCL353_56_2" id="target_note_LCL353_56_2"><sup>2</sup></a> deiectum semper in terram, alias internicio humani generis, omnibus qui oculos eius videre confestim expirantibus.</p>
<span class="br"></span><span class="lineNumber">78</span><span class="br"></span><p>XXXIII. Eadem et basilisci serpentis est vis. Cyrenaica hunc generat provincia, duodecim non amplius digitorum magnitudine, candida in capite macula ut quodam diademate insignem. sibilo omnis fugat serpentes, nec flexu multiplici ut reliquae corpus inpellit sed celsus et erectus in medio incedens.








</p></section><notes><section class="footnotes"><ul><li class="note" id="note_LCL353_56_1"><a class="footnoteCrossrefLink" href="#target_note_LCL353_56_1" title="Click to highlight in text"><sup class="lineRef">1</sup>sacram <span class="italic">edd.</span></a></li><script type="text/javascript">document.getElementById('note_LCL353_56_1').style.display = "none";</script><li class="note" id="note_LCL353_56_2"><a class="footnoteCrossrefLink" href="#target_note_LCL353_56_2" title="Click to highlight in text"><sup class="lineRef">2</sup>ideo? <span class="italic">Mayhoff.</span></a></li><script type="text/javascript">document.getElementById('note_LCL353_56_2').style.display = "none";</script></ul></section></notes></section>