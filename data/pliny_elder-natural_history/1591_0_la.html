<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

alvumque cohibentibus sitire in edendo, postea parum bibere. vinum ieiunos bibere novicio invento inutilissimum est curiosis<a class="footnoteLink" href="#note_LCL392_442_1" id="target_note_LCL392_442_1"><sup>1</sup></a> vigoremque animi ad procinctum tendentibus, somno vero ac securitatibus iamdudum hoc fuit quod Homerica illa Helena ante cibum ministravit. sic quoque in proverbium cessit
<span class="br"></span><span class="lineNumber">42</span><span class="br"></span>sapientiam vino obumbrari. vino demus homines quod soli animalium non sitientes bibimus. aquae potum interponere utilissimum, itemque iugi<a class="footnoteLink" href="#note_LCL392_442_2" id="target_note_LCL392_442_2"><sup>2</sup></a> superbibere. ebrietatem quidem frigidae potus
<span class="br"></span><span class="lineNumber">43</span><span class="br"></span>extemplo discutit. meracis potionibus per <span class="sc">xx</span> dies ante canis ortum totidemque postea suadet Hesiodus uti. merum quidem remedio est contra cicutas, coriandrum, aconita, viscum, meconium, argentum vivum, apes, vespas, crabrones, phalangia, serpentium
scorpionumque ictus contraque omnia quae refrigerando nocent, privatim contra haemorrhoidas, presteras, fungos, item contra inflationes rosionesque praecordiorum et quorum stomachus in vomitiones effunditur, et si venter aut interanea rheumatismum sentiant, dysintericis, sudatoribus e longa tussi, in
<span class="br"></span><span class="lineNumber">44</span><span class="br"></span>epiphoris meracum. cardiacis in mamma laeva merum in spongea inponi prodest, ad omnia autem maxime album inveterascens. utiliter et fovetur vino calido virilitas, iumentis infusum cornu lassitidinem







</p></section><notes><section class="footnotes"><ul><li class="note" id="note_LCL392_442_1"><a class="footnoteCrossrefLink" href="#target_note_LCL392_442_1" title="Click to highlight in text"><sup class="lineRef">1</sup>curiosis <span class="italic">Mayhoff</span>: curis <span class="italic">aut</span> cum suis <span class="italic">codd.</span></a></li><script type="text/javascript">document.getElementById('note_LCL392_442_1').style.display = "none";</script><li class="note" id="note_LCL392_442_2"><a class="footnoteCrossrefLink" href="#target_note_LCL392_442_2" title="Click to highlight in text"><sup class="lineRef">2</sup>iugi <span class="italic">codd.</span>: iugis <span class="italic">coni. Mayhoff.</span></a></li><script type="text/javascript">document.getElementById('note_LCL392_442_2').style.display = "none";</script></ul></section></notes></section>