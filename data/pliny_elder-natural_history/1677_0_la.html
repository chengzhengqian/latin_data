<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

dubio hoc nomine spina silvestris in oriente, ut diximus, candida, magnitudine et arboris iustae,</p>
<span class="br"></span><span class="lineNumber">112</span><span class="br"></span><p>(LXIX) sed et frutex humilior, aeque spinosus, in Nisyro<a class="footnoteLink" href="#note_LCL393_82_1" id="target_note_LCL393_82_1"><sup>1</sup></a> et Rhodiorum insulis, quem alii erysisceptrum, alii sphagnon,<a class="footnoteLink" href="#note_LCL393_82_2" id="target_note_LCL393_82_2"><sup>2</sup></a> Syri diaxylon vocant. optimus qui minime ferulaceus, rubens aut in purpuram vergens
<span class="br"></span><span class="lineNumber">113</span><span class="br"></span>detracto cortice. nascitur pluribus locis, sed non ubique odoratus. quam vim haberet caelesti arcu in eum innixo diximus. sanat taetra oris ulcera et ozaenas, genitalia exulcerata aut carbunculantia, item rhagadia, inflationes potu discutit et strangurias. cortex sanguinem reddentibus medetur. decoctum eius alvum sistit. similia praestare silvestrem quoque putant.</p>
<span class="br"></span><span class="lineNumber">114</span><span class="br"></span><p>LXX. Spina est appendix appellata, quoniam bacae puniceo colore in ea appendices vocantur. hae crudae per se et aridae in vino decoctae alvum citam ac tormina conpescunt. pyracanthae bacae contra serpentium ictus bibuntur.</p>
<span class="br"></span><span class="lineNumber">115</span><span class="br"></span><p>LXXI. Paliurus quoque spinae genus est. semen eius Afri zuram vocant, contra scorpiones efficacissimum,
item calculosis et tussi. folia adstrictoriam vim






</p></section><notes><section class="footnotes"><ul><li class="note" id="note_LCL393_82_1"><a class="footnoteCrossrefLink" href="#target_note_LCL393_82_1" title="Click to highlight in text"><sup class="lineRef">1</sup><span class="italic">Hic coll. Diosc.</span> Syria <span class="italic">add. Warmington.</span></a></li><script type="text/javascript">document.getElementById('note_LCL393_82_1').style.display = "none";</script><li class="note" id="note_LCL393_82_2"><a class="footnoteCrossrefLink" href="#target_note_LCL393_82_2" title="Click to highlight in text"><sup class="lineRef">2</sup>sphagnon] phasganon <span class="italic">Pintianus, Mayhoff.</span></a></li><script type="text/javascript">document.getElementById('note_LCL393_82_2').style.display = "none";</script></ul></section></notes></section>