<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

bidentes fierent puras negavit. suem oculo amisso putant cito extingui, alioqui vita ad <span class="sc">xv</span> annos, quibusdam
et vicenos; verum efferantur, et alias obnoxium
genus morbis, anginae maxime et strumae.
<span class="br"></span><span class="lineNumber">207</span><span class="br"></span>index suis invalidae cruor in radice saetae dorso evolsae, caput obliquom in incessu. paenuriam lactis
praepingues sentiunt; et primo fetu minus sunt numerosae. in luto volutatio generi grata. intorta cauda; id etiam notatum, facilius litare in dexterum quam in laevum
detorta. pinguescunt <span class="sc">lx</span> diebus, sed magis tridui inedia saginatione orsa. animalium hoc maxime brutum, animamque ei pro sale datam
<span class="br"></span><span class="lineNumber">208</span><span class="br"></span>non inlepide existimabatur. conpertum agnitam vocem suarii furto abactis, mersoque navigio inclinatione
lateris unius renasse.<a class="footnoteLink" href="#note_LCL353_144_1" id="target_note_LCL353_144_1"><sup>1</sup></a> quin et duces in urbe forum nundinarium domosque petere discunt; et feri sapiunt vestigia palude confundere, urina fugam
<span class="br"></span><span class="lineNumber">209</span><span class="br"></span>levare. castrantur feminae sic quoque uti et cameli post bidui inediam suspensae pernis prioribus vulva recisa; celerius ita pinguescunt. adhibetur et ars iecori feminarum sicut anserum, inventum M. Apici, fico arida saginatis, a satie necatis repente




</p></section><notes><section class="footnotes"><ul><li class="note" id="note_LCL353_144_1"><a class="footnoteCrossrefLink" href="#target_note_LCL353_144_1" title="Click to highlight in text"><sup class="lineRef">1</sup><span class="italic">Rackham</span>: remeasse.</a></li><script type="text/javascript">document.getElementById('note_LCL353_144_1').style.display = "none";</script></ul></section></notes></section>