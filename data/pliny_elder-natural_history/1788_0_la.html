<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

decoctis in lacte radicibus potis, et aristolochiam victoriati pondere in cyathis vini tribus. quae ex supra dictis calida sumentur, haec candente ferro temperari aptius erit. e diverso purgat alvum sucus
<span class="br"></span><span class="lineNumber">54</span><span class="br"></span>centaurii minoris drachma in hemina aquae cum exiguo salis et aceti bilemque detrahit, maiore tormina discutiuntur. vettonica alvum solvit drachmis
quattuor in hydromelitis cyathis novem, item euphorbeum vel agaricum drachmis duabus cum sale modico potum ex aqua aut in mulso obolis tribus. solvit et cyclaminos ex aqua pota aut balanis subditis, item chamaecissi balanus. hysopi manipulus decoctus
ad tertias cum sale et pituitas trahit<a class="footnoteLink" href="#note_LCL393_304_1" id="target_note_LCL393_304_1"><sup>1</sup></a> vel tritus in oxymelite et sale, pellitque ventris animalia. pituitam et bilem detrahit peucedani radix.</p>
<span class="br"></span><span class="lineNumber">55</span><span class="br"></span><p>XXXV. Alvum purgant anagallides ex aqua mulsa, item epithymum, qui est flos e thymo satureiae simili. differentia, quod hic herbaceus est, alterius thymi albus; quidam hippopheon vocant. stomacho minus utilis vomitiones movet, sed tormina et inflationes
discutit. sumitur et ecligmate ad pectoris
<span class="br"></span><span class="lineNumber">56</span><span class="br"></span>vitia cum melle et aliquando iride. alvum solvit a quattuor drachmis ad sex cum melle et exiguo salis atque aceti. quidam aliter epithymum tradunt sine radice nasci, capite tenui<a class="footnoteLink" href="#note_LCL393_304_2" id="target_note_LCL393_304_2"><sup>2</sup></a> similitudine pallioli, rubens, siccari in umbra, bibi ex aqua acetabuli parte dimidia, detrahere pituitam bilemque, alvo leniter




</p></section><notes><section class="footnotes"><ul><li class="note" id="note_LCL393_304_1"><a class="footnoteCrossrefLink" href="#target_note_LCL393_304_1" title="Click to highlight in text"><sup class="lineRef">1</sup><span class="italic">Post</span> trahit d(?) <span class="italic">et vulg.</span> inlitus <span class="italic">addunt.</span></a></li><script type="text/javascript">document.getElementById('note_LCL393_304_1').style.display = "none";</script><li class="note" id="note_LCL393_304_2"><a class="footnoteCrossrefLink" href="#target_note_LCL393_304_2" title="Click to highlight in text"><sup class="lineRef">2</sup>capite tenui <span class="italic">coni. Mayhoff sed in textu</span> tenue <span class="italic">cum Harduino</span>:
tenuis <span class="italic">Detlefsen</span>: tenui <span class="italic">codd.</span></a></li><script type="text/javascript">document.getElementById('note_LCL393_304_2').style.display = "none";</script></ul></section></notes></section>