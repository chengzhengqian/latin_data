<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<p>Ex<a class="footnoteLink" href="#note_LCL371_294_1" id="target_note_LCL371_294_1"><sup>1</sup></a> frugibus ostentum semel, quod equidem invenerim, accidit P. Aelio Cn. Cornelio cos., quo anno superatus est Hannibal: in arboribus enim tum nata produntur frumenta.</p>
<span class="br"></span><span class="lineNumber">167</span><span class="br"></span><p>XLVII. Et quoniam de frugum terraeque generibus abunde diximus, nunc de arandi ratione dicemus, ante omnia Aegypti facilitate commemorata. Nilus ibi coloni vice fungens evagari incipit, ut diximus, solstitio a nova luna, primo lente, dein vehementius, quamdiu in leone sol est. mox pigrescit in virginem
<span class="br"></span><span class="lineNumber">168</span><span class="br"></span>transgresso atque in libra residit. si <span class="sc">xii</span> cubita non excessit, fames certa est, nec minus si <span class="sc">xvi</span> exsuperavit; tanto enim tardius decedit quanto abundantius crevit, et sementem arcet. vulgo credebatur a decessu eius serere solitos mox sues inpellere vestigiis semina deprimentes in madido solo, et credo antiquitus
<span class="br"></span><span class="lineNumber">169</span><span class="br"></span>factitatum, nunc quoque non multo graviore opera; sed tamen inarari certum est abiecta prius semina in limo degressi amnis. hoc fit Novembri mense incipiente, postea pauci runcant—botanismon vocant—,reliqua pars non nisi cum falce arva visit paulo ante




</p></section><notes><section class="footnotes"><ul><li class="note" id="note_LCL371_294_1"><a class="footnoteCrossrefLink" href="#target_note_LCL371_294_1" title="Click to highlight in text"><sup class="lineRef">1</sup><span class="italic">Detlefsen</span>: et.</a></li><script type="text/javascript">document.getElementById('note_LCL371_294_1').style.display = "none";</script></ul></section></notes></section>