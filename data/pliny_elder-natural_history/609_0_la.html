<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

squalent, roscido, ut creditur, umore viventes.
<span class="br"></span><span class="lineNumber">39</span><span class="br"></span>neque aliud ibi animal provenit.</p>
<p>XIII. testudinum putamina secare in laminas lectosque et repositoria his vestire Carvilius Pollio instituit, prodigi et sagacis ad luxuriae instrumenta ingenii.</p>
<span class="br"></span><span class="lineNumber">40</span><span class="br"></span><p>XIV. Aquatilium tegumenta plura sunt. alia corio et pilo integuntur ut vituli et hippopotami, alia corio tantum ut delphini, cortice ut testudines, silicum duritia ut ostreae et conchae, crustis ut locustae, crustis et spinis ut echini, squamis ut pisces, aspera cute ut squatina, qua lignum et ebora poliuntur, molli ut murenae, alia nulla ut polypi.</p>
<span class="br"></span><span class="lineNumber">41</span><span class="br"></span><p>XV. Quae pilo vestiuntur animal pariunt ut pristis, ballaena, vitulus. hic parit in terra, pecudum more secundas partus reddit, in coitu canum modo cohaeret, parit nonnumquam geminis plures, educat mammis fetum, non ante duodecimum diem deducit in mare, ex eo subinde assuefaciens. interficiuntur difficulter nisi capite eliso. ipsis in sono mugitus, unde nomen vituli; accipiunt tamen disciplinam, voceque<a class="footnoteLink" href="#note_LCL353_190_1" id="target_note_LCL353_190_1"><sup>1</sup></a> pariter et nisu<a class="footnoteLink" href="#note_LCL353_190_2" id="target_note_LCL353_190_2"><sup>2</sup></a> populum salutant, incondito
<span class="br"></span><span class="lineNumber">42</span><span class="br"></span>fremitu nomine vocati respondent. nullum animal graviore somno premitur. pinnis quibus in mari utuntur humi quoque vice pedum serpunt. pelles eorum etiam detractas corpori sensum aequorum


</p></section><notes><section class="footnotes"><ul><li class="note" id="note_LCL353_190_1"><a class="footnoteCrossrefLink" href="#target_note_LCL353_190_1" title="Click to highlight in text"><sup class="lineRef">1</sup><span class="italic">v.l.</span> vocemque.</a></li><script type="text/javascript">document.getElementById('note_LCL353_190_1').style.display = "none";</script><li class="note" id="note_LCL353_190_2"><a class="footnoteCrossrefLink" href="#target_note_LCL353_190_2" title="Click to highlight in text"><sup class="lineRef">2</sup><span class="italic">Mueller</span>: visu <span class="italic">aut</span> iussu.</a></li><script type="text/javascript">document.getElementById('note_LCL353_190_2').style.display = "none";</script></ul></section></notes></section>