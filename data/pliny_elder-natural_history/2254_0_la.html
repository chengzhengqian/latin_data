<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

auribus et unguibus gallinaceorum, si luna, radiis
<span class="br"></span><span class="lineNumber">97</span><span class="br"></span>barbisque eorum; si virginem alteruter, hordei granis, si sagittarium, vespertilionis alis, si leonem luna, tamaricis fronde, et adiciunt sativae, si aquarium,
e buxo carbonibus tritis. ex istis confessa aut certe verisimilia ponemus, sicuti lethargum olfactoriis
excitari et inter ea fortassis mustelae testiculis inveteratis<a class="footnoteLink" href="#note_LCL418_340_1" id="target_note_LCL418_340_1"><sup>1</sup></a> aut iocinere usto. his quoque pulmonem pecudis calidum circa caput adalligari putant utile.</p>
<span class="br"></span><span class="lineNumber">98</span><span class="br"></span><p>XXX. In quartanis medicina clinice propemodum nihil pollet. quamobrem plura eorum<a class="footnoteLink" href="#note_LCL418_340_2" id="target_note_LCL418_340_2"><sup>2</sup></a> remedia ponemus primumque ea quae adalligari iubent: pulverem in quo se accipiter volutaverit lino rutilo in linteolo, canis nigri dentem longissimum. pseudosphecem
vocant vespam quae singularis volitat, hanc sinistra manu adprehensam subnectunt, alii vero quam quis eo anno viderit primam, viperae caput abscissum in linteolo vel cor viventi exemptum,
<span class="br"></span><span class="lineNumber">99</span><span class="br"></span>muris rostellum auriculasque summas russeo panno ipsumque dimittunt, lacertae vivae dextrum oculum effossum, muscam capite suo deciso in pellicula caprina, scarabaeum qui pilulas volvit. propter hunc Aegypti magna pars scarabaeos inter numina colit, curiosa Apionis interpretatione, qua colligat Solis operum similitudinem huic animali esse, ad






</p></section><notes><section class="footnotes"><ul><li class="note" id="note_LCL418_340_1"><a class="footnoteCrossrefLink" href="#target_note_LCL418_340_1" title="Click to highlight in text"><sup class="lineRef">1</sup>inveteratis <span class="italic">vulg., Mayhoff</span>: inveteratum <span class="italic">codd., Detlefsen.</span></a></li><script type="text/javascript">document.getElementById('note_LCL418_340_1').style.display = "none";</script><li class="note" id="note_LCL418_340_2"><a class="footnoteCrossrefLink" href="#target_note_LCL418_340_2" title="Click to highlight in text"><sup class="lineRef">2</sup>eorum] Magorum <span class="italic">coni. Warmington.</span></a></li><script type="text/javascript">document.getElementById('note_LCL418_340_2').style.display = "none";</script></ul></section></notes></section>