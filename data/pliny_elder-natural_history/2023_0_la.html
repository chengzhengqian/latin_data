<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

quod etiam officinas aedificavere fumum eum non emittentes. laudatissimum eodem modo fit e taedis. adulteratur fornacium balinearumque fuligine quo
<span class="br"></span><span class="lineNumber">42</span><span class="br"></span>ad volumina scribenda utuntur. sunt qui et vini faecem siccatam excoquant adfirmentque, si ex bono vino faex ea<a class="footnoteLink" href="#note_LCL394_292_1" id="target_note_LCL394_292_1"><sup>1</sup></a> fuerit, Indici speciem id atramentum praebere. Polygnotus et Micon, celeberrimi pictores, Athenis e vinaceis fecere, tryginon appellantes. Apelles commentus est ex ebore
<span class="br"></span><span class="lineNumber">43</span><span class="br"></span>combusto facere, quod elephantinum vocatur. adportatur et Indicum ex India inexploratae adhuc inventionis mihi. fit etiam aput infectores ex flore nigro, qui adhaerescit aereis cortinis. fit et ligno e taedis combusto tritisque in mortario carbonibus. mira in hoc saepiarum natura, sed ex iis non fit. omne autem atramentum sole perficitur, librarium cumme,<a class="footnoteLink" href="#note_LCL394_292_2" id="target_note_LCL394_292_2"><sup>2</sup></a> tectorium glutino admixto. quod aceto liquefactum est, aegre eluitur.</p>
<span class="br"></span><span class="lineNumber">44</span><span class="br"></span><p>XXVI. E reliquis coloribus, quos a dominis dari diximus propter magnitudinem pretii, ante omnes est purpurissum. creta argentaria cum purpuris pariter tinguitur bibitque eum colorem celerius lanis. praecipuum est primum, fervente aheno







</p></section><notes><section class="footnotes"><ul><li class="note" id="note_LCL394_292_1"><a class="footnoteCrossrefLink" href="#target_note_LCL394_292_1" title="Click to highlight in text"><sup class="lineRef">1</sup>faex ea <span class="italic">Mayhoff</span>: facta <span class="italic">B</span>: faex <span class="italic">rell.</span> (fex <span class="italic">cd. Leid. Voss.</span>).</a></li><script type="text/javascript">document.getElementById('note_LCL394_292_1').style.display = "none";</script><li class="note" id="note_LCL394_292_2"><a class="footnoteCrossrefLink" href="#target_note_LCL394_292_2" title="Click to highlight in text"><sup class="lineRef">2</sup>cumme <span class="italic">Sillig</span>: gummi <span class="italic">Gelen</span>: comme <span class="italic">cdd.</span> (me <span class="italic">B</span><sup>1</sup> et <span class="italic">B</span><sup>2</sup>).</a></li><script type="text/javascript">document.getElementById('note_LCL394_292_2').style.display = "none";</script></ul></section></notes></section>