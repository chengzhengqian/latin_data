<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

brevissimum quo cernerentur spatium VII dierum adnotatum est, longissimum LXXX.<a class="footnoteLink" href="#note_LCL330_234_1" id="target_note_LCL330_234_1"><sup>1</sup></a></p>
<span class="br"></span><span class="lineNumber">91</span><span class="br"></span><p>XXIII. Moventur autem aliae errantium modo, aliae inmobiles haerent, omnes ferme sub ipso septentrione, aliqua eius parte non certa, sed maxime in candida quae lactei circuli nomen accepit. Aristoteles tradit et simul plures cerni, nemini conpertum alteri, quod equidem sciam, ventos autem ab his graves aestusve significari. fiunt et hibernis mensibus et in austrino polo, sed ibi citra ullum iubar. diraque conperta Aethiopum et Aegypti populis, cui nomen aevi eius rex dedit Typhon, ignea specie ac spirae modo intorta, visu quoque torvo, nec stella
<span class="br"></span><span class="lineNumber">92</span><span class="br"></span>verius quam quidam igneus nodus. sparguntur aliquando et errantibus stellis ceterisque crines. sed cometes nonnumquam<a class="footnoteLink" href="#note_LCL330_234_2" id="target_note_LCL330_234_2"><sup>2</sup></a> in occasura parte caeli est, terrificum magna ex parte sidus atque non leviter piatum, ut civili motu Octavio consule iterumque
Pompei et Caesaris bello, in nostro vero aevo circa veneficium quo Claudius Caesar imperium reliquit Domitio Neroni, ac deinde principatu eius adsiduum prope ac saevum. referre arbitrantur in quas partes sese iaculetur aut cuius stellae vires accipiat quasque similitudines reddat et quibus in







</p></section><notes><section class="footnotes"><ul><li class="note" id="note_LCL330_234_1"><a class="footnoteCrossrefLink" href="#target_note_LCL330_234_1" title="Click to highlight in text"><sup class="lineRef">1</sup><span class="italic">Edd.</span>: CLXXX.</a></li><script type="text/javascript">document.getElementById('note_LCL330_234_1').style.display = "none";</script><li class="note" id="note_LCL330_234_2"><a class="footnoteCrossrefLink" href="#target_note_LCL330_234_2" title="Click to highlight in text"><sup class="lineRef">2</sup><span class="italic">Backham</span>: nunquam.</a></li><script type="text/javascript">document.getElementById('note_LCL330_234_2').style.display = "none";</script></ul></section></notes></section>