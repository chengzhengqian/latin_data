<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

usum. in palmarum foliis primo scriptitatum, dein quarundam arborum libris, postea publica monumenta plumbeis voluminibus, mox et privata linteis confici coepta aut ceris: pugillarium enim usum fuisse etiam ante Troiana tempora invenimus apud Homerum, illo vero prodente ne terram quidem ipsam, quae nunc Aegyptus intellegitur, cum in Sebennytico et Saitico nomis<a class="footnoteLink" href="#note_LCL370_140_1" id="target_note_LCL370_140_1"><sup>1</sup></a> charta nascatur, postea
<span class="br"></span><span class="lineNumber">70</span><span class="br"></span>adaggeratam Nilo, siquidem a Pharo insula, quae nunc Alexandriae ponte iungitur, noctis dieique velifico navigii cursu terram afuisse prodidit. mox, aemulatione circa bibliothecas regum Ptolemaei et Eumenis, supprimente chartas Ptolemaeo, idem Varro membranas Pergami tradit repertas; postea promiscue
patuit usus rei qua constat immortalitas hominum.</p>
<span class="br"></span><span class="lineNumber">71</span><span class="br"></span><p>XXII. Papyrum ergo nascitur in palustribus Aegypti aut quiescentibus Nili aquis ubi evagatae stagnant duo cubita non excedente altitudine gurgitum, bracchiali radicis obliquae crassitudine, triangulis lateribus, decem non amplius cubitorum longitudine in gracilitatem fastigatum, thyrsi modo cacumen includens, nullo semine aut usu eius alio quam floris ad deos
<span class="br"></span><span class="lineNumber">72</span><span class="br"></span>coronandos. radicibus incolae pro ligno utuntur, nec ignis tantum gratia sed ad alia quoque utensilia vasorum; ex ipso quidem papyro navigia texunt et e





</p></section><notes><section class="footnotes"><ul><li class="note" id="note_LCL370_140_1"><a class="footnoteCrossrefLink" href="#target_note_LCL370_140_1" title="Click to highlight in text"><sup class="lineRef">1</sup><span class="italic">Warmington</span>: Saite eius nomo omnis (<span class="italic">fortasse recte</span>).</a></li><script type="text/javascript">document.getElementById('note_LCL370_140_1').style.display = "none";</script></ul></section></notes></section>