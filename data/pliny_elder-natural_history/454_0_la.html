<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">39</span><span class="br"></span>nascuntur. tralaticium in Aegypto est et octavo gigni, iam quidem et in Italia tales partus esse vitales contra priscorum opiniones. variant haec pluribus modis: Vistilia Gliti ac postea Pomponi atque Orfiti clarissimorum civium coniunx ex his quattuor partus enixa, septimo semper mense, genuit Suillium Rufum undecimo, Corbulonem septumo, utrumque consulem, postea Caesoniam Gai principis coniugem
<span class="br"></span><span class="lineNumber">40</span><span class="br"></span>octavo. in quo mensium numero genitis intra quadragensimum diem maximus labor, gravidis autem quarto et octavo mense, letalesque in his abortus. Masurius auctor est L. Papirium praetorem secundo herede lege agente bonorum possessionem contra eum dedisse, cum mater partum se tredecim mensibus diceret tulisse, quoniam nullum certum tempus pariendi statutum videretur.</p>
<span class="br"></span><span class="lineNumber">41</span><span class="br"></span><p>VI. A conceptu decimo die dolores capitis, oculorum vertigines tenebraeque, fastidium in cibis, redundatio stomachi indices sunt hominis inchoati. melior color marem ferenti et facilior partus, motus in utero quadragensimo die. contraria omnia in altero sexu, ingestabile onus, crurum et inguinis levis
<span class="br"></span><span class="lineNumber">42</span><span class="br"></span>tumor, primus autem <span class="sc">xc</span> die motus. sed plurumum languoris in utroque sexu capillum germinante partu
</p></section><notes></notes></section>