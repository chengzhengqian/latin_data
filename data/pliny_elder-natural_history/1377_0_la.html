<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">20</span><span class="br"></span><p>X. Silvestre rapum in arvis maxime nascitur, fruticosum, semine candido, duplo maiore quam papaver. hoc ad levigandam cutem in facie totoque corpore utuntur mixta farina pari mensura ervi, hordei et tritici et lupini. radix ad omnia inutilis.</p>
<span class="br"></span><span class="lineNumber">21</span><span class="br"></span><p>XI. Naporum duas differentias et in medicina Graeci servant. angulosis foliorum caulibus, flore aneti, quod bunion vocant purgationibus feminarum et vesicae et urinae utile decoctum, potum ex aqua mulsa vel suci drachma, semen dysintericis tostum tritumque in aquae calidae cyathis quattuor. sed urinam inhibet, si non lini semen una bibatur. alterum genus buniada appellant et raphano et rapo simile, seminis praeclari contra venena. ob id et in antidotis utuntur illo.</p>
<span class="br"></span><span class="lineNumber">22</span><span class="br"></span><p>XII. Raphanum et silvestrem esse diximus. laudatissimus
in Arcadia, quamquam et alibi nascitur, utilior urinae dumtaxat ciendae, cetero aestuosus. in Italia et armoraciam vocant.</p>
<span class="br"></span><span class="lineNumber">23</span><span class="br"></span><p>XIII. Et sativi vero praeter ea quae circa eos dicta sunt stomachum purgant, pituitam extenuant, urinam concitant, bilem detrahunt. praeterea cortices
in vino decocti mane poti ad ternos cyathos comminuunt et eiciunt calculos. iidem in posca
<span class="br"></span><span class="lineNumber">24</span><span class="br"></span>decocti contra serpentium morsus inlinuntur. ad tussim etiam mane ieiunis raphanus prodest<a class="footnoteLink" href="#note_LCL392_14_1" id="target_note_LCL392_14_1"><sup>1</sup></a> cum




</p></section><notes><section class="footnotes"><ul><li class="note" id="note_LCL392_14_1"><a class="footnoteCrossrefLink" href="#target_note_LCL392_14_1" title="Click to highlight in text"><sup class="lineRef">1</sup>raphanos prodest esse <span class="italic">Mayhoff.</span></a></li><script type="text/javascript">document.getElementById('note_LCL392_14_1').style.display = "none";</script></ul></section></notes></section>