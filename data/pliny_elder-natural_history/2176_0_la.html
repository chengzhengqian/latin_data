<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
tunc eam revocavit in lucem Hippocrates genitus in insula Coo in primis clara ac valida et Aesculapio dicata. is, cum fuisset mos liberatos morbis scribere in templo eius dei quid auxiliatum esset, ut postea similitudo proficeret, exscripsisse ea traditur, atque, ut Varro apud nos credit, templo cremato instituisse medicinam hanc quae clinice vocatur. nec fuit postea quaestus modus, quoniam Prodicus<a class="footnoteLink" href="#note_LCL418_184_1" id="target_note_LCL418_184_1"><sup>1</sup></a> Selymbriae natus, e discipulis eius, instituit quam vocant iatralipticen
et unctoribus quoque medicorum ac mediastinis
vectigal invenit.</p>
<span class="br"></span><span class="lineNumber">5</span><span class="br"></span><p>III. Horum placita Chrysippus ingenti garrulitate mutavit plurimumque et ex Chrysippo discipulus eius Erasistratus Aristotelis filia genitus. hic Antiocho rege sanato centum talentis donatus est a rege Ptolemaeo filio eius, ut incipiamus et praemia artis ostendere.</p>
<p>IV. Alia factio ab experimentis se cognominans empiricen coepit in Sicilia. Acrone Agragantino
<span class="br"></span><span class="lineNumber">6</span><span class="br"></span>Empedoclis physici auctoritate commendato.</p>
<p>V. dissederuntque hae scholae, et omnes eas damnavit Herophilus in musicos pedes venarum pulsu discripto per aetatum gradus. deserta deinde et haec secta






</p></section><notes><section class="footnotes"><ul><li class="note" id="note_LCL418_184_1"><a class="footnoteCrossrefLink" href="#target_note_LCL418_184_1" title="Click to highlight in text"><sup class="lineRef">1</sup>Prodicus] <span class="italic">Coni.</span> Herodicus <span class="italic">Dal.</span></a></li><script type="text/javascript">document.getElementById('note_LCL418_184_1').style.display = "none";</script></ul></section></notes></section>