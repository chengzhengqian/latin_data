<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

insulae Aeoliae iuxta Italiam cum ipso mari arsere<a class="footnoteLink" href="#note_LCL330_364_1" id="target_note_LCL330_364_1"><sup>1</sup></a> per aliquot dies sociali bello, donec legatio senatus piavit. maximo tamen ardet incendio Theon Ochema dictum Aethiopum iugum, torrentesque solis ardoribus flammas egerit.</p>
<p>Tot locis, tot incendiis rerum natura terras cremat.</p>
<span class="br"></span><span class="lineNumber">239</span><span class="br"></span><p>CXI. Praeterea cum sit huius unius elementi ratio fecunda, seque ipsa pariat et minimis crescat a scintillis, quid fore putandum est in tot rogis terrae? quae est illa natura quae voracitatem in toto mundo avidissimam sine damno sui pascit? addantur his sidera innumera ingensque sol, addantur humani ignes et lapidum quoque insiti naturae attritique inter se ligni, iam nubium et origines fulminum: excedet profecto miracula omnia ullum diem fuisse quo non cuncta conflagrarent, cum specula quoque concava adversa solis radiis facilius etiam accendant
<span class="br"></span><span class="lineNumber">240</span><span class="br"></span>quam ullus alius ignis. quid quod innumerabiles parvi sed naturales scatent? in Nymphaeo exit e petra flamma quae pluviis accenditur; exit et ad aquas Scantias, haec quidem invalida, cum transit, nec longe in alia durans materia: viret aeterno hunc fontem igneum contegens fraxinus; exit in Mutinensi agro statis Volcano diebus. reperitur apud auctores







</p></section><notes><section class="footnotes"><ul><li class="note" id="note_LCL330_364_1"><a class="footnoteCrossrefLink" href="#target_note_LCL330_364_1" title="Click to highlight in text"><sup class="lineRef">1</sup><span class="italic">v.l.</span> insula Aeolia . . . arsit.</a></li><script type="text/javascript">document.getElementById('note_LCL330_364_1').style.display = "none";</script></ul></section></notes></section>