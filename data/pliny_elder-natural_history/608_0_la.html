<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

prodi stertentium sonitu; tum adnatare leniter singulis ternos, a duobus in dorsum verti, a tertio laqueum inici supinae atque ita e terra a pluribus trahi. in Phoenicio mari haud ulla difficultate capiuntur; ultroque veniunt stato tempore anni in amnem Eleutherum effusa multitudine.</p>
<span class="br"></span><span class="lineNumber">37</span><span class="br"></span><p>Dentes non sunt testudini, set rostri margines acuti superna parte, interiorem claudente pyxidum modo tanta oris duritia ut lapides comminuant. in mari conchyliis vivunt, in terram egressae herbis. pariunt ova avium ovis similia ad centena numero, eaque defossa extra aquas et cooperta terra ac pavita<a class="footnoteLink" href="#note_LCL353_188_1" id="target_note_LCL353_188_1"><sup>1</sup></a> pectore et complanata incubant noctibus. educunt fetus annuo spatio. quidam oculis spectandoque
ova foveri ab iis putant, feminas coitum fugere donec mas festucam aliquam inponat aversae.
<span class="br"></span><span class="lineNumber">38</span><span class="br"></span>Trogodytae cornigeras habent ut in lyra adnexis cornibus latis sed mobilibus, quorum in natando remigio se adiuvant; chelium<a class="footnoteLink" href="#note_LCL353_188_2" id="target_note_LCL353_188_2"><sup>2</sup></a> id vocatur, eximiae testudinis sed rarae; namque scopuli praeacuti Chelonophagos terrent, Trogodytae autem, ad quos adnatant, ut sacras adorant. sunt et terrestres, quae ob id in operibus chersinae vocantur, in Africae desertis qua parte maxime sitientibus harenis




</p></section><notes><section class="footnotes"><ul><li class="note" id="note_LCL353_188_1"><a class="footnoteCrossrefLink" href="#target_note_LCL353_188_1" title="Click to highlight in text"><sup class="lineRef">1</sup>terra pavita hac <span class="italic">Mayhoff.</span></a></li><script type="text/javascript">document.getElementById('note_LCL353_188_1').style.display = "none";</script><li class="note" id="note_LCL353_188_2"><a class="footnoteCrossrefLink" href="#target_note_LCL353_188_2" title="Click to highlight in text"><sup class="lineRef">2</sup><span class="italic">C. MÃ¼ller</span>: celtium.</a></li><script type="text/javascript">document.getElementById('note_LCL353_188_2').style.display = "none";</script></ul></section></notes></section>