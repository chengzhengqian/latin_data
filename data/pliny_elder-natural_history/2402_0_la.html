<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

adhuc reliquiae eius, cum Cretici Italicique
<span class="br"></span><span class="lineNumber">91</span><span class="br"></span>nulla vestigia exstent. namque et Italicum dici convenit, quem fecit sibi Porsina, rex Etruriae, sepulchri causa, simul ut externorum regum vanitas quoque Italis superetur. sed cum excedat omnia fabulositas, utemur ipsius M. Varronis in expositione ea<a class="footnoteLink" href="#note_LCL419_72_1" id="target_note_LCL419_72_1"><sup>1</sup></a> verbis: Sepultus sub urbe Clusio, in quo loco monimentum reliquit lapide quadrato quadratum, singula latera pedum trecenum,<a class="footnoteLink" href="#note_LCL419_72_2" id="target_note_LCL419_72_2"><sup>2</sup></a> alta quinquagenum. in qua basi quadrata intus labyrinthum inextricabile, quo si quis introierit sine glomere lini, exitum invenire
<span class="br"></span><span class="lineNumber">92</span><span class="br"></span>nequeat. supra id quadratum pyramides stant quinque, quattuor in angulis et in medio una, imae latae pedum quinum septuagenum, altae centenum quinquagenum, ita fastigatae ut in summo orbis aeneus et petasus unus omnibus sit inpositus, ex quo pendeant exapta catenis tintinabula, quae vento agitata longe sonitus referant, ut Dodonae
<span class="br"></span><span class="lineNumber">93</span><span class="br"></span>olim factum. supra quem orbem quattuor pyramides insuper singulae stant altae pedum centenum. supra quas uno solo quinque pyramides. quarum altitudinem Varronem puduit adicere; fabulae Etruscae tradunt eandem fuisse quam totius operis ad eas, vesana dementia, quaesisse gloriam inpendio




</p></section><notes><section class="footnotes"><ul><li class="note" id="note_LCL419_72_1"><a class="footnoteCrossrefLink" href="#target_note_LCL419_72_1" title="Click to highlight in text"><sup class="lineRef">1</sup>ea <span class="italic">Mayhoff</span>: ex <span class="italic">codd.</span></a></li><script type="text/javascript">document.getElementById('note_LCL419_72_1').style.display = "none";</script><li class="note" id="note_LCL419_72_2"><a class="footnoteCrossrefLink" href="#target_note_LCL419_72_2" title="Click to highlight in text"><sup class="lineRef">2</sup>trecenum V: tricenum BRd <span class="italic">Sillig, Mayhoff.</span></a></li><script type="text/javascript">document.getElementById('note_LCL419_72_2').style.display = "none";</script></ul></section></notes></section>