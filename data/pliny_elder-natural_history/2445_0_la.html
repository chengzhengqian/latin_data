<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

arte naturam<a class="footnoteLink" href="#note_LCL419_158_1" id="target_note_LCL419_158_1"><sup>1</sup></a> faciente, succurrit mirari nihil paene non igni perfici. accipit harenas, ex quibus aliubi vitrum, aliubi argentum, aliubi minium, aliubi plumbi genera, aliubi pigmenta, aliubi medicamenta
fundit. igni lapides in aes solvuntur, igni ferrum gignitur ac domatur, igni aurum perficitur,
<span class="br"></span><span class="lineNumber">201</span><span class="br"></span>igni cremato lapide caementa in tectis ligantur. alia saepius uri prodest, eademque materia aliud gignit primis ignibus, aliud secundis, aliud tertiis, quando ipse carbo vires habere incipit restinctus atque interisse creditus maioris fit virtutis. inmensa, inproba rerum naturae portio et in qua dubium sit, plura absumat an pariat.</p>
<span class="br"></span><span class="lineNumber">202</span><span class="br"></span><p>LXIX. Est et ipsis ignibus medica vis. pestilentiae
quae obscuratione solis contrahitur, ignes si fiant, multifariam<a class="footnoteLink" href="#note_LCL419_158_2" id="target_note_LCL419_158_2"><sup>2</sup></a> auxiliari certum est. Empedocles et Hippocrates id demonstravere diversis locis. ad convolsa interiora viscera aut contusa, M. Varro—ipsis
<span class="br"></span><span class="lineNumber">203</span><span class="br"></span>enim verbis eius utar—pyxis sit, inquit, focus. inde enim cinis lixivus potus medetur. licet videre gladiatores, cum deluserunt, hac iuvari potione. quin et carbunculum, genus morbi quo duos consulares
nuper absumptos indicavimus, querneus






</p></section><notes><section class="footnotes"><ul><li class="note" id="note_LCL419_158_1"><a class="footnoteCrossrefLink" href="#target_note_LCL419_158_1" title="Click to highlight in text"><sup class="lineRef">1</sup>arte naturam Bdh: artem natura <span class="italic">cod. Poll., edd. vett.</span></a></li><script type="text/javascript">document.getElementById('note_LCL419_158_1').style.display = "none";</script><li class="note" id="note_LCL419_158_2"><a class="footnoteCrossrefLink" href="#target_note_LCL419_158_2" title="Click to highlight in text"><sup class="lineRef">2</sup>multifariam <span class="italic">Detlefsen</span>: multiformia B: multiformiter ThL <span class="italic">edd. vett.</span></a></li><script type="text/javascript">document.getElementById('note_LCL419_158_2').style.display = "none";</script></ul></section></notes></section>