<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

ad arcturi exortum<a class="footnoteLink" href="#note_LCL370_294_1" id="target_note_LCL370_294_1"><sup>1</sup></a> in a. d. <span class="sc">xvi</span> kal. Oct., postea nuclei increscunt et caro. tum si etiam copiosi imbres<a class="footnoteLink" href="#note_LCL370_294_2" id="target_note_LCL370_294_2"><sup>2</sup></a> accessere, vitiatur oleum in amurcam. huius color olivam cogit nigrescere, ideoque incipiente
nigritia minimum amurcae, ante eam nihil.
<span class="br"></span><span class="lineNumber">10</span><span class="br"></span>et error hominum falsus existimantium maturitatis initium quod est vitii proximum, deinde quod oleum crescere olivae carne arbitrantur, cum sucus omnis in corpus abeat lignumque intus grandescat. ergo tum maxime rigantur; quod ubi cura multisve imbribus accidit, oleum absumitur nisi consecuta serenitate quae corpus extenuet. omnino enim, ut Theophrasto
placet, et olei causa calor est, quare in torcularibus
<span class="br"></span><span class="lineNumber">11</span><span class="br"></span>etiam ac cellis multo igni quaeritur. tertia est culpa in parsimonia, quoniam propter inpendium decerpendi expectatur ut decidant olivae. qui medium temperamentum in hoc servant perticis decutiunt
cum iniuria arborum sequentisque anni damno; quippe olivantibus lex antiquissima fuit:
<span class="br"></span><span class="lineNumber">12</span><span class="br"></span>oleam ne stringito neve verberato. qui cautissime agunt harundine levi ictu nec adversos percutiunt ramos; sic quoque alternare fructus cogitur decussis germinibus, nec minus si expectetur ut cadant<a class="footnoteLink" href="#note_LCL370_294_3" id="target_note_LCL370_294_3"><sup>3</sup></a>;



</p></section><notes><section class="footnotes"><ul><li class="note" id="note_LCL370_294_1"><a class="footnoteCrossrefLink" href="#target_note_LCL370_294_1" title="Click to highlight in text"><sup class="lineRef">1</sup><span class="italic">V.l.</span> ab . . . exortu.</a></li><script type="text/javascript">document.getElementById('note_LCL370_294_1').style.display = "none";</script><li class="note" id="note_LCL370_294_2"><a class="footnoteCrossrefLink" href="#target_note_LCL370_294_2" title="Click to highlight in text"><sup class="lineRef">2</sup><span class="italic">Mayhoff</span>: cum si etiam copiosiores.</a></li><script type="text/javascript">document.getElementById('note_LCL370_294_2').style.display = "none";</script><li class="note" id="note_LCL370_294_3"><a class="footnoteCrossrefLink" href="#target_note_LCL370_294_3" title="Click to highlight in text"><sup class="lineRef">3</sup><span class="italic">Mayhoff</span>: cadat.</a></li><script type="text/javascript">document.getElementById('note_LCL370_294_3').style.display = "none";</script></ul></section></notes></section>