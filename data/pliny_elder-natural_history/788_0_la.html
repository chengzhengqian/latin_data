<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

qui trecentos occidit Lacedaemonios. ipse convolneratus captus semel per cavernam lautumiarum evasit angustias volpium aditus secutus. iterum captus sopitis custodibus somno ad ignem advolutus lora cum corpore exussit. tertium capto Lacedaemonii
pectus dissecuere viventi, hirsutumque cor repertum est.</p>
<span class="br"></span><span class="lineNumber">186</span><span class="br"></span><p>LXXI. In corde summo pinguitudo quaedam est laetis extis. non semper autem in parte extorum habitum est; L. Postumio L. f. Albino rege sacrorum post <span class="sc">cxxvi</span> Olympiadem, cum rex Pyrrhus ex Italia decessisset, cor in extis haruspices inspicere coeperunt. Caesari dictatori, quo die primum veste purpurea processit atque in sella aurea sedit, sacrificanti in extis defuit; unde quaestio magna de divinatione argumentantibus, potueritne sine illo viscere hostia
<span class="br"></span><span class="lineNumber">187</span><span class="br"></span>vivere an ad tempus amiserit.
negatur cremari posse in iis qui cardiaco morbo obierint, negatur et veneno<a class="footnoteLink" href="#note_LCL353_548_1" id="target_note_LCL353_548_1"><sup>1</sup></a> interemptis; certe exstat oratio Vitelli qua Gnaeum Pisonem eius sceleris coarguit hoc usus argumento, palamque testatus non potuisse ob venenum cor Germanici Caesaris cremari. contra genere morbi defensus est Piso.</p>
</section><notes><section class="footnotes"><ul><li class="note" id="note_LCL353_548_1"><a class="footnoteCrossrefLink" href="#target_note_LCL353_548_1" title="Click to highlight in text"><sup class="lineRef">1</sup>&lt;de&gt; veneno? <span class="italic">Rackham.</span></a></li><script type="text/javascript">document.getElementById('note_LCL353_548_1').style.display = "none";</script></ul></section></notes></section>