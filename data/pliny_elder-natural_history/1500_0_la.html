<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

coli vel ex aqua vel ex vino, item iocineris et renium suffusisque felle et hydropicis, per se vel cum absinthio. sistit purgationum mulierum impetus.</p>
<span class="br"></span><span class="lineNumber">136</span><span class="br"></span><p>LXXX. Eius vero quod phun eodem loco appellavimus
radix datur potui trita vel decocta ad strangulatus
vel pectoris dolores vel laterum quoque. menses ciet. bibitur cum vino.</p>
<span class="br"></span><span class="lineNumber">137</span><span class="br"></span><p>LXXXI. Crocum melle non solvitur nulloque dulci, facillime autem vino aut aqua. utilissimum in medicina. adservatur cornea pyxide. discutit inflammationes
omnes quidem, sed oculorum maxime, ex ovo intus,<a class="footnoteLink" href="#note_LCL392_260_1" id="target_note_LCL392_260_1"><sup>1</sup></a> vulvarum quoque strangulatus, stomachi
exulcerationes, pectoris et renium, iocinerum, pulmonum vesicarumque, peculiariter inflammationi earum vehementer utile, item tussi et pleuriticis.
<span class="br"></span><span class="lineNumber">138</span><span class="br"></span>tollit et pruritus, urinas ciet. qui crocum prius biberint crapulam non sentient, ebrietati resistent. coronae quoque ex eo mulcent ebrietatem. somnum facit, caput leniter movet, venerem stimulat. flos eius igni sacro inlinitur cum creta Cimolia. ipsum plurimis medicaminibus miscetur, collyrio uni etiam nomen dedit.</p>
</section><notes><section class="footnotes"><ul><li class="note" id="note_LCL392_260_1"><a class="footnoteCrossrefLink" href="#target_note_LCL392_260_1" title="Click to highlight in text"><sup class="lineRef">1</sup>intus <span class="italic">post Ianum Detlefsen,</span> cf. XIV. 150 <span class="italic">et</span> XXII. 114: item <span class="italic">Mayhoff qui et</span> potu <span class="italic">coni.</span>: in <span class="italic">codd. Caesarius coni.</span> illitum.</a></li><script type="text/javascript">document.getElementById('note_LCL392_260_1').style.display = "none";</script></ul></section></notes></section>