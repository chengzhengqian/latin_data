<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

quem lingendo claritatem oculorum consecuntur et stomachi totiusque corporis tempestivitates. hic sal et pecori datur salubritatis causa et in antidotum contra serpentes additur. quidam † et adtollitur<a class="footnoteLink" href="#note_LCL418_260_1" id="target_note_LCL418_260_1"><sup>1</sup></a> †
<span class="br"></span><span class="lineNumber">121</span><span class="br"></span>viperis utuntur in cibis. primum omnium occisae statim salem in os addi iubent donec liquescat, mox quattuor digitorum mensura utrimque praecisa exemptisque
interaneis discoquunt in aqua, oleo,<a class="footnoteLink" href="#note_LCL418_260_2" id="target_note_LCL418_260_2"><sup>2</sup></a> sale, aneto, et aut statim vescuntur aut pane colligunt, ut saepius utantur. ius praeter supra dicta pediculos e toto corpore expellit pruritusque etiam summae cutis. effectum ostendit et per se capitis viperini cinis; utilissime eo<a class="footnoteLink" href="#note_LCL418_260_3" id="target_note_LCL418_260_3"><sup>3</sup></a> oculos inunguit, itemque adeps viperinus.
<span class="br"></span><span class="lineNumber">122</span><span class="br"></span>de felle non audaciter suaserim quae praecipiunt,
quoniam, ut suo loco docuimus, non aliud est serpentium venenum. anguium adeps aerugini mixtus ruptas oculorum partes sanat, et membrana sive senectus vernatione eorum exuta si adfricetur, claritatem facit. boae quoque fel praedicatur ad albugines, suffusiones, caligines, adeps similiter ad
<span class="br"></span><span class="lineNumber">123</span><span class="br"></span>claritatem. aquilae, quam diximus pullos ad contuendum
solem experiri, felle mixto cum melle Attico inunguntur nubeculae et caligationes suffusionesque





</p></section><notes><section class="footnotes"><ul><li class="note" id="note_LCL418_260_1"><a class="footnoteCrossrefLink" href="#target_note_LCL418_260_1" title="Click to highlight in text"><sup class="lineRef">1</sup>et adtollitur <span class="italic">codd.</span>: ex Athoitis <span class="italic">Detlefsen</span> (VII § 27 <span class="italic">coll</span>.): et ad oculos <span class="italic">Mayhoff, “locus nondum sanatus.” Fortasse</span> ad tollendos pruritus <span class="italic">Warmington.</span></a></li><script type="text/javascript">document.getElementById('note_LCL418_260_1').style.display = "none";</script><li class="note" id="note_LCL418_260_2"><a class="footnoteCrossrefLink" href="#target_note_LCL418_260_2" title="Click to highlight in text"><sup class="lineRef">2</sup>discoquunt in aqua, oleo] <span class="italic">Mayhoff coni.</span> discoquunt cum vino atque oleo.</a></li><script type="text/javascript">document.getElementById('note_LCL418_260_2').style.display = "none";</script><li class="note" id="note_LCL418_260_3"><a class="footnoteCrossrefLink" href="#target_note_LCL418_260_3" title="Click to highlight in text"><sup class="lineRef">3</sup>eo <span class="italic">add. Mayhoff.</span></a></li><script type="text/javascript">document.getElementById('note_LCL418_260_3').style.display = "none";</script></ul></section></notes></section>