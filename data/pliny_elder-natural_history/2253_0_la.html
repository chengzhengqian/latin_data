<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">93</span><span class="br"></span><p>XXVIII. Morbo regio resistunt sordes aurium aut mammarum pecudis denarii pondere cum murrae momento et vini cyathis duobus, canini capitis cinis in mulso, multipeda in vini hemina, vermes terreni in aceto mulso cum murra, gallina, si sit luteis pedibus,
prius aqua purificatis, dein collutis vino quod
<span class="br"></span><span class="lineNumber">94</span><span class="br"></span>bibatur, cerebrum perdicis aut aquilae in vini cyathis tribus, cinis plumarum aut interaneorum palumbis in mulso ad coclearia tria, passerum cinis sarmentis crematorum coclearibus duobus in aqua mulsa. avis icterus vocatur a colore, quae si spectetur, sanari id malum tradunt et avem mori. hanc puto Latine vocari galgulum.</p>
<span class="br"></span><span class="lineNumber">95</span><span class="br"></span><p>XXIX. Phreneticis prodesse videtur pulmo pecudum
calidus circa caput alligatus. nam muris cerebrum
dare potui ex aqua aut cinerem mustelae vel etiam inveteratas carnes irenacei quis possit furenti, etiamsi certa sit medicina? bubonis quidem oculorum
cinerem inter ea quibus prodigiose vitam ludificantur
acceperim, praecipueque febrium medicina
<span class="br"></span><span class="lineNumber">96</span><span class="br"></span>placitis eorum renuntiat. namque et in duodecim signa digessere eam sole transmeante iterumque luna, quod totum abdicandum paucis exemplis docebo, siquidem crematis tritisque cum oleo perungui iubent aegros, cum geminos transit sol, cristis et


</p></section><notes></notes></section>