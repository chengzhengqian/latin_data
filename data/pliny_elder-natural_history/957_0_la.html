<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

vino iubet mustum quod ille tortivum appellat, nos intellegimus novissime expressum. et addi scimus<a class="footnoteLink" href="#note_LCL370_272_1" id="target_note_LCL370_272_1"><sup>1</sup></a> tinguendi gratia colores ut pigmentum aliquod vini, atque ita pinguius fieri. tot veneficiis placere cogitur, et miramur noxium esse.</p>
<p>In vitium inclinantis experimentum est lamnae plumbeae mutatus in eo colos.</p>
<span class="br"></span><span class="lineNumber">131</span><span class="br"></span><p>XXVI. Proprium autem inter liquores vino mucescere
aut in acetum verti; extantque medicinae volumina. faex vini siccata recipit ignes ac sine alimento per sese flagrat; cinis eius nitri naturam habet easdemque vires, hoc amplius quod pinguior sentitur.</p>
<span class="br"></span><span class="lineNumber">132</span><span class="br"></span><p>XXVII. Magna et collecto iam vino differentia in caelo. circa Alpes ligneis vasis condunt tegulisque<a class="footnoteLink" href="#note_LCL370_272_2" id="target_note_LCL370_272_2"><sup>2</sup></a> cingunt, atque etiam hieme gelida ignibus rigorem arcent. rarum dictu, sed aliquando visum, ruptis vasis stetere glaciatae moles, prodigii modo, quoniam vini natura non gelascit: alias ad frigus stupet tantum.
<span class="br"></span><span class="lineNumber">133</span><span class="br"></span>mitiores plagae doliis condunt infodiuntque terrae tota aut ad portionem situs:<a class="footnoteLink" href="#note_LCL370_272_3" id="target_note_LCL370_272_3"><sup>3</sup></a> ita<a class="footnoteLink" href="#note_LCL370_272_4" id="target_note_LCL370_272_4"><sup>4</sup></a> caelum prohibent: alibi vero impositis tectis arcent. traduntque et haec praecepta: latus cellae vinariae aut certe fenestras







</p></section><notes><section class="footnotes"><ul><li class="note" id="note_LCL370_272_1"><a class="footnoteCrossrefLink" href="#target_note_LCL370_272_1" title="Click to highlight in text"><sup class="lineRef">1</sup><span class="italic">Mayhoff</span>: addiscimus.</a></li><script type="text/javascript">document.getElementById('note_LCL370_272_1').style.display = "none";</script><li class="note" id="note_LCL370_272_2"><a class="footnoteCrossrefLink" href="#target_note_LCL370_272_2" title="Click to highlight in text"><sup class="lineRef">2</sup>tegulisque? <span class="italic">Mayhoff</span>: tectisque <span class="italic">aut</span> circulisque.</a></li><script type="text/javascript">document.getElementById('note_LCL370_272_2').style.display = "none";</script><li class="note" id="note_LCL370_272_3"><a class="footnoteCrossrefLink" href="#target_note_LCL370_272_3" title="Click to highlight in text"><sup class="lineRef">3</sup><span class="italic">V.l.</span> sinus.</a></li><script type="text/javascript">document.getElementById('note_LCL370_272_3').style.display = "none";</script><li class="note" id="note_LCL370_272_4"><a class="footnoteCrossrefLink" href="#target_note_LCL370_272_4" title="Click to highlight in text"><sup class="lineRef">4</sup><span class="italic">Mayhoff</span>: item.</a></li><script type="text/javascript">document.getElementById('note_LCL370_272_4').style.display = "none";</script></ul></section></notes></section>