<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

scintillans transcucurrit solis occasu L. Valerio C. Mario consulibus.</p>
<p>XXXV. Scintillam visam<a class="footnoteLink" href="#note_LCL330_244_1" id="target_note_LCL330_244_1"><sup>1</sup></a> e stella cadere et augeri terrae adpropinquantem, at postquam lunae magnitudine<a class="footnoteLink" href="#note_LCL330_244_2" id="target_note_LCL330_244_2"><sup>2</sup></a> facta sit, inluxisse ceu nubilo die, dein, cum in caelum se reciperet, lampadem factam semel umquam proditur Cn. Octavio C. Scribonio consulibus.
vidit id Silanus proconsul cum comitatu suo.</p>
<p>XXXVI. Fieri videntur et discursus stellarum, numquam temere ut non ex ea parte truces venti cooriantur.</p>
<span class="br"></span><span class="lineNumber">101</span><span class="br"></span><p>XXXVII. Existunt stellae et in mari terrisque. vidi nocturnis militum vigiliis inhaerere pilis pro vallo fulgurum effigie eas, et antemnis navigantium aliisque navium partibus cum<a class="footnoteLink" href="#note_LCL330_244_3" id="target_note_LCL330_244_3"><sup>3</sup></a> vocali quodam sono insistunt ut volucres sedem ex sede mutantes, graves, cum solitariae venere, mergentesque navigia, et si in carinae ima deciderint, exurentes, geminae autem salutares et prosperi cursus praenuntiae, quarum adventu fugari diram illam ac minacem appellatamque Helenam ferunt, et ob id Polluci ac Castori iis nomina<a class="footnoteLink" href="#note_LCL330_244_4" id="target_note_LCL330_244_4"><sup>4</sup></a> adsignant, eosque in mari deos invocant. hominum quoque capita vespertinis horis magno praesagio circumfulgent, omnia incerta ratione et in naturae maiestate abdita.</p>
<span class="br"></span><span class="lineNumber">102</span><span class="br"></span><p>XXXVIII. Hactenus de mundo ipso sideribusque. nunc reliqua caeli memorabilia. namque et hoc







</p></section><notes><section class="footnotes"><ul><li class="note" id="note_LCL330_244_1"><a class="footnoteCrossrefLink" href="#target_note_LCL330_244_1" title="Click to highlight in text"><sup class="lineRef">1</sup>visam <span class="italic">add. Mayhoff.</span></a></li><script type="text/javascript">document.getElementById('note_LCL330_244_1').style.display = "none";</script><li class="note" id="note_LCL330_244_2"><a class="footnoteCrossrefLink" href="#target_note_LCL330_244_2" title="Click to highlight in text"><sup class="lineRef">2</sup><span class="italic">v.l.</span> in lunae magnitudinem.</a></li><script type="text/javascript">document.getElementById('note_LCL330_244_2').style.display = "none";</script><li class="note" id="note_LCL330_244_3"><a class="footnoteCrossrefLink" href="#target_note_LCL330_244_3" title="Click to highlight in text"><sup class="lineRef">3</sup><span class="italic">Mayhoff</span>: ceu.</a></li><script type="text/javascript">document.getElementById('note_LCL330_244_3').style.display = "none";</script><li class="note" id="note_LCL330_244_4"><a class="footnoteCrossrefLink" href="#target_note_LCL330_244_4" title="Click to highlight in text"><sup class="lineRef">4</sup><span class="italic">Detlefsen</span>: id nomen aut id numen.</a></li><script type="text/javascript">document.getElementById('note_LCL330_244_4').style.display = "none";</script></ul></section></notes></section>