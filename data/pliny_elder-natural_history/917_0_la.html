<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Iunonis vitigineis columnis stetit; etiam nunc scalis tectum Ephesiae Dianae scanditur una e vite Cypria, ut ferunt, quoniam ibi ad praecipuam amplitudinem exeunt. nec est ligno ulli aeternior natura.</p>
<p>Verum ista ex silvestribus facta crediderim.</p>
<span class="br"></span><span class="lineNumber">10</span><span class="br"></span><p>III. Hae vites tonsura annua coercentur, et vis earum omnis evocatur in palmites aut deprimitur in propagines, sucique tantum gratia ex iis petitur<a class="footnoteLink" href="#note_LCL370_192_1" id="target_note_LCL370_192_1"><sup>1</sup></a> pluribus modis ad caeli mores solique ingenia. in Campano agro populis nubunt, maritasque complexae atque per ramos earum procacibus bracchiis geniculato
cursu scandentes cacumina aequant, in tantum sublimes ut vindemiator auctoratus rogum ac tumulum
<span class="br"></span><span class="lineNumber">11</span><span class="br"></span>excipiat, nulla fine crescendi; vidique<a class="footnoteLink" href="#note_LCL370_192_2" id="target_note_LCL370_192_2"><sup>2</sup></a> etiam totas<a class="footnoteLink" href="#note_LCL370_192_3" id="target_note_LCL370_192_3"><sup>3</sup></a> villas et domos ambiri singularum palmitibus ac sequacibus loris. quodque memoria dignum inter prima Valerianus quoque Cornelius existimavit, una vitis Romae in Liviae porticibus subdiales inambulationes
umbrosis pergulis opacat, eadem duodenis musti amphoris fecunda.</p>
<span class="br"></span><span class="lineNumber">12</span><span class="br"></span><p>Ulmos quidem ubique exuperant, miratumque altitudinem earum Ariciae ferunt legatum regis Pyrrhi Cineam facete lusisse in austeriorem gustum vini, merito matrem eius pendere in tam alta



</p></section><notes><section class="footnotes"><ul><li class="note" id="note_LCL370_192_1"><a class="footnoteCrossrefLink" href="#target_note_LCL370_192_1" title="Click to highlight in text"><sup class="lineRef">1</sup><span class="italic">Mayhoff</span>: exisse intus <span class="italic">aut</span> ex his est.</a></li><script type="text/javascript">document.getElementById('note_LCL370_192_1').style.display = "none";</script><li class="note" id="note_LCL370_192_2"><a class="footnoteCrossrefLink" href="#target_note_LCL370_192_2" title="Click to highlight in text"><sup class="lineRef">2</sup><span class="italic">Mayhoff</span>: crescent dividique.</a></li><script type="text/javascript">document.getElementById('note_LCL370_192_2').style.display = "none";</script><li class="note" id="note_LCL370_192_3"><a class="footnoteCrossrefLink" href="#target_note_LCL370_192_3" title="Click to highlight in text"><sup class="lineRef">3</sup>totas <span class="italic">Mayhoff</span>: potius (porticus <span class="italic">Detlefsen</span>).</a></li><script type="text/javascript">document.getElementById('note_LCL370_192_3').style.display = "none";</script></ul></section></notes></section>