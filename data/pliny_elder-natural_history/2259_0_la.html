<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

aliqui miscent viscum et porcillacam, alii aeris florem et viscum ita ut tertio die solvant.</p>
<span class="br"></span><span class="lineNumber">112</span><span class="br"></span><p>XXXVIII. Sanguinem sistit in naribus sebum ex omento pecudum inditum, item coagulum ex aqua, maxime agninum subductum vel infusum, etiam si alia non prosint, adips anserinus cum butyro pari pondere pastillis ingestus, coclearum terrena, sed et ipsae extractae testis; e naribus fluentem cocleae contritae fronti inlitae, aranei telae, gallinacei cerebellum
vel sanguis profluvia ex cerebro, item columbinus
ob id servatus concretusque. si vero ex vulnere
inmodice fluat, fimi caballini cum putaminibus ovorum cremati cinis inpositus mire sistit.</p>
<span class="br"></span><span class="lineNumber">113</span><span class="br"></span><p>XXXIX. Ulceribus medetur oesypum cum hordei cinere et aerugine aequis partibus, ad carcinomata quoque ac serpentia valet. erodit et ulcerum margines, carnesque exscrescentes ad aequalitatem redigit. explet quoque et ad cicatricem perducit. magna vis et in cinere pecudum fimi ad carcinomata, addito nitro, aut in cinere ex ossibus feminum agninorum,
praecipue in his ulceribus quae cicatricem non trahunt, magna et pulmonibus, praecipue arietum: carnes excrescentes in ulceribus ad aequalitatem
<span class="br"></span><span class="lineNumber">114</span><span class="br"></span>efficacissime reducunt; fimo quoque ipso ovium sub testo calefacto et subacto tumor vulnerum sedatur, fistulae purgantur sananturque, item epinyctides. summa vero in canini capitis cinere: excrescentia





</p></section><notes></notes></section>