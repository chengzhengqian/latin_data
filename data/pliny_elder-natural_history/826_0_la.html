<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

insignis utriusque linguae monimentis, numquam folia dimittens, statimque et Graeciae fabulositas superfuit Iovem sub ea cum Europa concubuisse, ceu vero non alia eiusdem generis esset in Cypro! sed ex ea primum in ipsa Creta, ut est natura hominum novitatis avida, platani satae regeneravere vitium, quandoquidem commendatio arboris eius non alia maior est quam soles aestate arcere, hieme admittere.
<span class="br"></span><span class="lineNumber">12</span><span class="br"></span>inde in Italiam quoque ac suburbana sua Claudio principe Marcelli Aesernini libertus sed qui se potentiae causa Caesaris libertis adoptasset, spado Thessalicus praedives, ut merito dici posset is quoque Dionysius, transtulit id genus. durantque et in Italia portenta terrarum praeter illa scilicet quae ipsa excogitavit Italia.</p>
<span class="br"></span><span class="lineNumber">13</span><span class="br"></span><p>VI. Namque et chamaeplatani vocantur coactae brevitatis, quoniam arborum etiam abortus invenimus;
hoc quoque ergo in genere pumilionum infelicitas
dicta erit. fit autem et serendi genere et recidendi. primus C. Matius ex equestri ordine, divi Augusti amicus, invenit nemora tonsilia intra hos <span class="sc">lxxx</span> annos.</p>
<span class="br"></span><span class="lineNumber">14</span><span class="br"></span><p>VII. Peregrinae et cerasi Persicaeque et omnes quarum Graeca nomina aut aliena; sed quae ex iis


</p></section><notes></notes></section>