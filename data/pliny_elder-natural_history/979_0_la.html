<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

longissima namque decerpto bidui mora est cogitque se venumdari.</p>
<span class="br"></span><span class="lineNumber">41</span><span class="br"></span><p>XII. Ingens postea turba prunorum: versicoloria e nigro candicant,<a class="footnoteLink" href="#note_LCL370_316_1" id="target_note_LCL370_316_1"><sup>1</sup></a> hordearia appellata a comitatu frugis eius; alia eodem colore seriora maioraque, asinina cognominata a vilitate. sunt minora at<a class="footnoteLink" href="#note_LCL370_316_2" id="target_note_LCL370_316_2"><sup>2</sup></a> laudatiora cerina atque purpurea, nec non ab externa gente Armeniaca, quae sola et odore commendantur. peculiaris inpudentia est nucibus insitorum quae faciem parentis sucumque adoptionis exhibent,
<span class="br"></span><span class="lineNumber">42</span><span class="br"></span>appellata ab utroque nucipruna. et haec autem et Persica et cerina ac silvestria ut uvae cadis condita usque ad alia nascentia aetatem sibi prorogant, reliquorum velocitas cito mitescentium transvolat. nuper in Baetica malina appellari coeperunt malis insita et alia amygdalina amygdalis: his intus in ligno nucleus amygdalae est, nec aliud pomum ingeniosius
<span class="br"></span><span class="lineNumber">43</span><span class="br"></span>geminatum est. in peregrinis arboribus dicta sunt Damascena a Syriae Damasco cognominata, iam pridem in Italia nascentia, grandiore quamquam ligno et exiliore carne nec umquam in rugas siccata, quoniam soles sui desunt. simul dici possunt populares


</p></section><notes><section class="footnotes"><ul><li class="note" id="note_LCL370_316_1"><a class="footnoteCrossrefLink" href="#target_note_LCL370_316_1" title="Click to highlight in text"><sup class="lineRef">1</sup><span class="italic">Sillig</span>: versicolori nigra candicans <span class="italic">aut</span> v.n. candida.</a></li><script type="text/javascript">document.getElementById('note_LCL370_316_1').style.display = "none";</script><li class="note" id="note_LCL370_316_2"><a class="footnoteCrossrefLink" href="#target_note_LCL370_316_2" title="Click to highlight in text"><sup class="lineRef">2</sup><span class="italic">Mayhoff</span>: sunt ac nigra ac.</a></li><script type="text/javascript">document.getElementById('note_LCL370_316_2').style.display = "none";</script></ul></section></notes></section>