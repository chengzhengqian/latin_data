<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

aegris medentes cavent. e vino et aqua cocuntur atque pulmentari vicem inplent, quod non alia praeter cotonea ac struthea.</p>
<span class="br"></span><span class="lineNumber">59</span><span class="br"></span><p>XVIII. In universum autem de pomis servandis praecipitur pomaria in loco frigido ac sicco contabulari,
septentrionalibus fenestris sereno die patere, austros specularibus arceri,<a class="footnoteLink" href="#note_LCL370_328_1" id="target_note_LCL370_328_1"><sup>1</sup></a> aquilonis quoque adflatu poma deturpante rugis, colligi mala post aequinoctium autumni, neque ante <span class="sc">xvi</span> lunam neque ultra duodetricesimam,
nec pluvio die neque ante primam horam, cadiva separari, stramentis solidis paleisve substerni, rara componi ut limites pervii spiritum aequalem accipiant. Amerina maxime durare,
<span class="br"></span><span class="lineNumber">60</span><span class="br"></span>melimela minime. cotoneis in loco cluso<a class="footnoteLink" href="#note_LCL370_328_2" id="target_note_LCL370_328_2"><sup>2</sup></a> spiramentum
omne adimendum aut incoqui melle ea mergive oportere. Punica aqua marina fervente indurari, mox triduo sole siccata ita ne nocturno rore contingantur suspendi, et cum libeat uti, aqua dulci perlui. M. Varro et in doliis harenae servari iubet et inmatura obrui terra in ollis fundo effracto sed spiritu excluso ac surculo pice inlito: sic etiam


</p></section><notes><section class="footnotes"><ul><li class="note" id="note_LCL370_328_1"><a class="footnoteCrossrefLink" href="#target_note_LCL370_328_1" title="Click to highlight in text"><sup class="lineRef">1</sup>arceri? <span class="italic">Mayhoff</span>: arcere.</a></li><script type="text/javascript">document.getElementById('note_LCL370_328_1').style.display = "none";</script><li class="note" id="note_LCL370_328_2"><a class="footnoteCrossrefLink" href="#target_note_LCL370_328_2" title="Click to highlight in text"><sup class="lineRef">2</sup><span class="italic">Rackham</span>: in concluso.</a></li><script type="text/javascript">document.getElementById('note_LCL370_328_2').style.display = "none";</script></ul></section></notes></section>