<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">59</span><span class="br"></span><p>XX. Gravissimum vitium<a class="footnoteLink" href="#note_LCL418_316_1" id="target_note_LCL418_316_1"><sup>1</sup></a> alvi ileos<a class="footnoteLink" href="#note_LCL418_316_2" id="target_note_LCL418_316_2"><sup>2</sup></a> appellatur. huic resisti aiunt discerpti vespertilionis sanguine, etiam inlito ventre subveniri. sistit alvum coclea sicut diximus in suspiriosis temperata, item cinis earum quae vivae crematae sint potus ex vino austero, gallinaceorum iocur assum aut ventriculi membrana
<span class="br"></span><span class="lineNumber">60</span><span class="br"></span>quae abici solet inveterata admixto papaveris suco—alii recentem torrent ex vino bibendam—ius perdicium
et per se ventriculus contritus ex vino nigro, item palumbis ferus ex posca decoctus, lien pecudis tostus et in vino tritus, fimum columbinum cum melle inlitum, ossifragi venter arefactus et potus, iis qui cibos non conficiant utilissimus, vel si manu tantum
teneant capientes cibum. quidam adalligant ex hac causa, sed continuare non debent, maciem enim facit. sistit et anatum mascularum sanguis.
<span class="br"></span><span class="lineNumber">61</span><span class="br"></span>inflationes discutit coclearum cibus, tormina lien ovium tostus atque e vino potus, palumbus ferus ex posca decoctus, adips otidis ex vino, cinis ibide sine pennis cremata potus. quod praeterea traditur in torminibus mirum est, anate adposita ventri transire
<span class="br"></span><span class="lineNumber">62</span><span class="br"></span>morbum anatemque emori. tormina et melle curantur
in quo sunt apes inmortuae decocto. coli vitium efficacissime sanatur ave galerita assa in cibo sumpta. quidam in vase novo cum plumis exuri iubent conterique
in cinerem, bibi ex aqua coclearibus ternis




</p></section><notes><section class="footnotes"><ul><li class="note" id="note_LCL418_316_1"><a class="footnoteCrossrefLink" href="#target_note_LCL418_316_1" title="Click to highlight in text"><sup class="lineRef">1</sup>vitium d E, <span class="italic">Detlefsen, Mayhoff</span>: vulnus vitium VGR: ventris vitium <span class="italic">Urlichs.</span></a></li><script type="text/javascript">document.getElementById('note_LCL418_316_1').style.display = "none";</script><li class="note" id="note_LCL418_316_2"><a class="footnoteCrossrefLink" href="#target_note_LCL418_316_2" title="Click to highlight in text"><sup class="lineRef">2</sup>alvi ileos <span class="italic">Ianus, Detlefsen, Mayhoff</span>: apu (apii VG) illi eos VGE: apuleius R.</a></li><script type="text/javascript">document.getElementById('note_LCL418_316_2').style.display = "none";</script></ul></section></notes></section>