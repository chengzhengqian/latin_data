<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

populoque Romano et equester ordo. qua de causa et nunc post populum scribitur, quia novissime coeptus est adici.</p>
<span class="br"></span><span class="lineNumber">35</span><span class="br"></span><p>IX. Equitum quidem etiam nomen ipsum saepe variatum est, in iis quoque, qui id ab equitatu trahebant.
celeres sub Romulo regibusque sunt appellati,
deinde flexuntes, postea trossuli, cum oppidum in Tuscis citra Volsinios p. <span class="sc">v͞i͞i͞i͞i͞</span> sine ullo peditum adiumento cepissent eius vocabuli, idque duravit
<span class="br"></span><span class="lineNumber">36</span><span class="br"></span>ultra C. Gracehum. Iunius certe, qui ab amicitia eius Gracchanus appellatus est, scriptum reliquit his verbis: Quod ad equestrem ordinem attinet, antea trossulos vocabant, nunc equites vocant ideo, quia non intellegunt trossulos nomen quid valeat, multosque
pudet eo nomine appellari. et causam, quae supra indicata est, exponit invitosque etiamnum<a class="footnoteLink" href="#note_LCL394_30_1" id="target_note_LCL394_30_1"><sup>1</sup></a> tamen trossulos vocari.</p>
<span class="br"></span><span class="lineNumber">37</span><span class="br"></span><p>X. Sunt adhuc aliquae non omittendae in auro differentiae. auxilia quippe et externos torquibus aureis donavere, at cives non nisi argenteis, praeterque
armillas civibus dedere, quas non dabant externis.</p>
<span class="br"></span><span class="lineNumber">38</span><span class="br"></span><p>XI. Iidem, quo. magis miremur, coronas ex auro dedere et civibus. quis primus donatus sit ea, non





</p></section><notes><section class="footnotes"><ul><li class="note" id="note_LCL394_30_1"><a class="footnoteCrossrefLink" href="#target_note_LCL394_30_1" title="Click to highlight in text"><sup class="lineRef">1</sup>etiamtum <span class="italic">coni. Mayhoff.</span></a></li><script type="text/javascript">document.getElementById('note_LCL394_30_1').style.display = "none";</script></ul></section></notes></section>