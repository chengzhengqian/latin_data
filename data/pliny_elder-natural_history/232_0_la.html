<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

vocatur quondam Messanicus appellatus. proximum
inde ostium magnitudinem portus habet qui Vatreni dicitur, qua Claudius Caesar e Britannia triumphans praegrandi illa domo verius quam nave
<span class="br"></span><span class="lineNumber">120</span><span class="br"></span>intravit Hadriam. hoc ante Eridanum ostium dictum est, ab aliis Spineticum ab urbe Spina quae fuit iuxta, praevalens, ut Delphicis creditum est thesauris, condita a Diomede. auget ibi Padum Vatrenus amnis ex Forocorneliensi agro.</p>
<p>Proximum inde ostium Caprasiae, dein Sagis, dein Volane quod ante Olane vocabatur, omnia ea fossa Flavia quam primi a Sagi fecere Tusci egesto amnis impetu per transversum in Atrianorum paludes quae Septem Maria appellantur, nobili portu oppidi Tuscorum Atriae a quo Atriaticum mare ante
<span class="br"></span><span class="lineNumber">121</span><span class="br"></span>appellabatur quod nunc Hadriaticum. inde ostia plena Carbonaria, ac<a class="footnoteLink" href="#note_LCL352_88_1" id="target_note_LCL352_88_1"><sup>1</sup></a> Fossiones Philistinae,<a class="footnoteLink" href="#note_LCL352_88_2" id="target_note_LCL352_88_2"><sup>2</sup></a> quod alii Tartarum vocant, omnia ex Philistinae fossae abundatione
nascentia, accedentibus Atesi ex Tridentinis Alpibus et Togisono ex Patavinorum agris. pars eorum et proximum portum facit Brundulum, sicut Aedronem Meduaci duo ac fossa Clodia. his se Padus miscet ac
per haec effunditur, plerisque, ut in Aegypto Nilus quod vocant Delta, triquetram


</p></section><notes><section class="footnotes"><ul><li class="note" id="note_LCL352_88_1"><a class="footnoteCrossrefLink" href="#target_note_LCL352_88_1" title="Click to highlight in text"><sup class="lineRef">1</sup>ac <span class="italic">hic edd.</span>: <span class="italic">post</span> Fossiones <span class="italic">aut om. codd.</span></a></li><script type="text/javascript">document.getElementById('note_LCL352_88_1').style.display = "none";</script><li class="note" id="note_LCL352_88_2"><a class="footnoteCrossrefLink" href="#target_note_LCL352_88_2" title="Click to highlight in text"><sup class="lineRef">2</sup><span class="italic">Edd.</span>: Philistina.</a></li><script type="text/javascript">document.getElementById('note_LCL352_88_2').style.display = "none";</script></ul></section></notes></section>