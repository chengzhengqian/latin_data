<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

post secundum. cretosam tantum limosamque odit
<span class="br"></span><span class="lineNumber">136</span><span class="br"></span>et in his non provenit. maceratum calida aqua homini quoque in cibo est; nam bovem unum modii singuli satiant validumque praestant, quando etiam inpositum puerorum ventribus pro remedio est. condi in fumo maxime convenit, quoniam in umido vermiculi umbilicum eius in sterilitatem castrant. si depastum sit in fronde, inarari protinus solum opus est.</p>
<span class="br"></span><span class="lineNumber">137</span><span class="br"></span><p>XXXVII. Et vicia pinguescunt arva, nec ipsa agricolis operosa: uno sulco sata non saritur, non stercoratur, nec aliud quam deoccatur. sationis eius tria tempora: circa occasum Arcturi, ut Decembri mense pascatâ€”tum optime seritur in semen, aeque namque fert depasta; secunda satio mense Ianuario est, novissima Martio, tum ad frondem utilissima.
<span class="br"></span><span class="lineNumber">138</span><span class="br"></span>siccitatem ex omnibus quae seruntur maxime amat; non aspernatur etiam umbrosa. ex semine eius, si lecta matura est, palea ceteris praefertur. vitibus praeripit sucum languescuntque, si in arbusto seratur.</p>
<span class="br"></span><span class="lineNumber">139</span><span class="br"></span><p>XXXVIII. Nec ervi operosa cura est. hoc amplius quam vicia runcatur, et ipsum medicaminis vim optinens, quippe quo<a class="footnoteLink" href="#note_LCL371_276_1" id="target_note_LCL371_276_1"><sup>1</sup></a> divom Augustum curatum epistulis ipsius memoria exstet. sufficiunt singulis

</p></section><notes><section class="footnotes"><ul><li class="note" id="note_LCL371_276_1"><a class="footnoteCrossrefLink" href="#target_note_LCL371_276_1" title="Click to highlight in text"><sup class="lineRef">1</sup><span class="italic">Urlichs</span>: cum.</a></li><script type="text/javascript">document.getElementById('note_LCL371_276_1').style.display = "none";</script></ul></section></notes></section>