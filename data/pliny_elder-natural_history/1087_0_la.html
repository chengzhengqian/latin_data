<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">222</span><span class="br"></span><p>LXXXI. Apud nos materiae finduntur aliquae sponte; ob id architecti eas fimo inlitas siccari iubent ut adflatus non<a class="footnoteLink" href="#note_LCL370_532_1" id="target_note_LCL370_532_1"><sup>1</sup></a> noceant. pondus sustinere
validae abies, larix, etiam in traversum positae; robur,
olea incurvantur ceduntque ponderi, illae renituntur nec temere rumpuntur, priusque
<span class="br"></span><span class="lineNumber">223</span><span class="br"></span>carie quam viribus deficiunt. et palmae arbor valida; in diversum enim curvatur [et populus]<a class="footnoteLink" href="#note_LCL370_532_2" id="target_note_LCL370_532_2"><sup>2</sup></a>: cetera omnia in inferiora pandantur, palma ex contrario fornicatim. pinus et cupressus adversus cariem tiniasque firmissimae. facile pandatur iuglans, fiunt enim et ex ea trabes; frangi se praenuntiat crepitu, quod et in Antandro<a class="footnoteLink" href="#note_LCL370_532_3" id="target_note_LCL370_532_3"><sup>3</sup></a> accidit, cum e balineis territi
<span class="br"></span><span class="lineNumber">224</span><span class="br"></span>sono profugerunt. pinus, piceae, alni ad aquarum ductus in tubos cavantur, obrutae terra plurimis duraturae annis; eaedem si non integantur cito senescunt, mirum in modum fortiores si umor extra quoque supersit.</p>
<span class="br"></span><span class="lineNumber">225</span><span class="br"></span><p>LXXXII. Firmissima in rectum abies, eadem valvarum
paginis et ad quaecumque libeat intestina opera aptissima, sive Graeco sive Campano sive Siculo fabricae
artis genere, spectabilis ramentorum crinibus, pampinato semper orbe se volvens ad incitatos runcinae raptus, eadem e cunctis maxime sociabilis glutino, in tantum ut findatur ante qua solida est.</p>
</section><notes><section class="footnotes"><ul><li class="note" id="note_LCL370_532_1"><a class="footnoteCrossrefLink" href="#target_note_LCL370_532_1" title="Click to highlight in text"><sup class="lineRef">1</sup>ne <span class="italic">Mayhoff.</span></a></li><script type="text/javascript">document.getElementById('note_LCL370_532_1').style.display = "none";</script><li class="note" id="note_LCL370_532_2"><a class="footnoteCrossrefLink" href="#target_note_LCL370_532_2" title="Click to highlight in text"><sup class="lineRef">2</sup><span class="italic">Brotier.</span></a></li><script type="text/javascript">document.getElementById('note_LCL370_532_2').style.display = "none";</script><li class="note" id="note_LCL370_532_3"><a class="footnoteCrossrefLink" href="#target_note_LCL370_532_3" title="Click to highlight in text"><sup class="lineRef">3</sup><span class="italic">Brotier coll. Theophr.</span>: Andro.</a></li><script type="text/javascript">document.getElementById('note_LCL370_532_3').style.display = "none";</script></ul></section></notes></section>