<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

inhaereant corporibus. pellit et interaneorum mala. ramo eius, si subiciatur pulvino, venerem stimulari aiunt, efficacissimamque esse herbam contra omnia veneficia quibus coitus inhibeatur.</p>
<span class="br"></span><span class="lineNumber">163</span><span class="br"></span><p>XCIII. Leucanthemum suspiriosis medetur duabus
partibus aceti permixtum. sampsuchum sive amaracum in Cypro laudatissimum et odoratissimum scorpionibus adversatur ex aceto ac sale inlitum. menstruis quoque multum confert inpositum. minor eidem poto vis. cohibet et oculorum epiphoras cum polenta. sucus decocti tormina discutit. et urinis et hydropicis utile. movet et aridum sternumenta.
fit ex eo et oleum quod sampsuchinum vocatur aut amaracinum ad excalfaciendos molliendosque
nervos, et vulvas calfacit. et folia suggillatis cum melle et luxatis cum cera prosunt.</p>
<span class="br"></span><span class="lineNumber">164</span><span class="br"></span><p>XCIV. Anemonas coronarias tantum diximus, nunc reddemus et medicas. sunt qui phrenion vocent. duo eius genera: prima silvestris, altera cultis nascens, utraque sabulosis. huius plures species, aut enim phoenicium florem habet, quae et copiosissima
est, aut purpureum aut lacteum. harum trium folia apio similia sunt, nec temere semipedem
<span class="br"></span><span class="lineNumber">165</span><span class="br"></span>altitudine excedunt, cacumine asparagi. flos numquam




</p></section><notes></notes></section>