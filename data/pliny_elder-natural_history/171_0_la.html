<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

dies serenos esse. in agro Arpano frumentum satum non nascitur, ad aras Mucias in Veiente et apud Tusculanum et in silva Ciminia loca sunt in quibus in terram depacta non extrahuntur. in Crustumino natum faenum ibi noxium, extra salubre est.</p>
<span class="br"></span><span class="lineNumber">212</span><span class="br"></span><p>XCIX. Et de aquarum natura complura dicta sunt. sed aestus maris accedere et reciprocare maxime mirum, pluribus quidem modis, verum causa in sole lunaque. bis inter duos exortus lunae adfluunt bisque remeant vicenis quaternisque semper horis, et primum attollente se cum ea mundo intumescentes,
mox a meridiano caeli fastigio vergente in occasum residentes, rursusque ab occasu sub terra<a class="footnoteLink" href="#note_LCL330_342_1" id="target_note_LCL330_342_1"><sup>1</sup></a> ad caeli ima et meridiano contraria accedente inundantes,
hinc donec iterum exoriatur se resorbentes;
<span class="br"></span><span class="lineNumber">213</span><span class="br"></span>nec umquam eodem tempore quo pridie reflui, velut<a class="footnoteLink" href="#note_LCL330_342_2" id="target_note_LCL330_342_2"><sup>2</sup></a> anhelantes<a class="footnoteLink" href="#note_LCL330_342_3" id="target_note_LCL330_342_3"><sup>3</sup></a> sidere avido trahente secum haustu maria et adsidue aliunde quam pridie exoriente; paribus tamen intervallis reciproci senisque
semper horis, non cuiusque diei aut noctis aut
loci sed aequinoctialibus, ideoque inaequales volgarium
horarum spatio utcumque plures in eos aut diei aut noctis illarum mensurae cadunt, et aequinoctio
<span class="br"></span><span class="lineNumber">214</span><span class="br"></span>tantum pares ubique. ingens argumentum plenumque lucis, ac vocis etiam diuinae, hebetes esse qui negent suptermeare sidera ac rursus eadem exsurgere,
similemque terris, immo vero naturae universae,





</p></section><notes><section class="footnotes"><ul><li class="note" id="note_LCL330_342_1"><a class="footnoteCrossrefLink" href="#target_note_LCL330_342_1" title="Click to highlight in text"><sup class="lineRef">1</sup><span class="italic">Detlefsen</span>: subter.</a></li><script type="text/javascript">document.getElementById('note_LCL330_342_1').style.display = "none";</script><li class="note" id="note_LCL330_342_2"><a class="footnoteCrossrefLink" href="#target_note_LCL330_342_2" title="Click to highlight in text"><sup class="lineRef">2</sup><span class="italic">Rueck</span>: reflui ut.</a></li><script type="text/javascript">document.getElementById('note_LCL330_342_2').style.display = "none";</script><li class="note" id="note_LCL330_342_3"><a class="footnoteCrossrefLink" href="#target_note_LCL330_342_3" title="Click to highlight in text"><sup class="lineRef">3</sup><span class="italic">Mayhoff</span> (<span class="italic">cf. Mela</span> III 2): ancillantes.</a></li><script type="text/javascript">document.getElementById('note_LCL330_342_3').style.display = "none";</script></ul></section></notes></section>