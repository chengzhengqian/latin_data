<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

perfluens iuxta Ptolemaidem coloniam. lentus hic cursu, insaluber potu, sed caerimoniis sacer, limosus, vado profundus, non nisi refuso mari harenas fatetur; fluctibus enim volutatae nitescunt detritis sordibus.
<span class="br"></span><span class="lineNumber">191</span><span class="br"></span>tunc et marino creduntur adstringi morsu, non prius utiles. quingentorum est passuum non amplius litoris spatium, idque tantum<a class="footnoteLink" href="#note_LCL419_150_1" id="target_note_LCL419_150_1"><sup>1</sup></a> multa per saecula gignendo fuit vitro. fama est adpulsa nave mercatorum
nitri, cum sparsi per litus epulas pararent nec esset cortinis attollendis lapidum occasio, glaebas nitri e nave subdidisse, quibus accensis, permixta harena litoris, tralucentes novi liquoris fluxisse rivos,
<span class="br"></span><span class="lineNumber">192</span><span class="br"></span>et hanc fuisse originem vitri.</p>
<p>LXVI. mox, ut est ingeniosa sollertia, non fuit contenta nitrum miscuisse; coeptus addi et magnes lapis, quoniam in se liquorem vitri quoque ut ferrum trahere creditur. simili modo et calculi splendentes multifariam coepti







</p></section><notes><section class="footnotes"><ul><li class="note" id="note_LCL419_150_1"><a class="footnoteCrossrefLink" href="#target_note_LCL419_150_1" title="Click to highlight in text"><sup class="lineRef">1</sup>tantum <span class="italic">codd.</span>: tantulum <span class="italic">coni. Mayhoff.</span></a></li><script type="text/javascript">document.getElementById('note_LCL419_150_1').style.display = "none";</script></ul></section></notes></section>