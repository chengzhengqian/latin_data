<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Armeniae Caspiisque litoribus pertinent ad Scythas, cum quibus ex aequo degunt. reliqua vii regna inferiora appellantur. quod ad Parthos attinet, semper fuit Parthyaea in radicibus montium saepius
<span class="br"></span><span class="lineNumber">113</span><span class="br"></span>dictorum qui omnes eas gentes praetexunt. habet ab ortu Arios, a meridie Carmaniam et Arianos, ab occasu Pratitas Medos, a septentrione Hyrcanos, undique desertis cincta. ulteriores Parthi Nomades appellantur. citra deserta ab occasu urbes eorum quas diximus, Issatis et Calliope, ab oriente aestivo Pyropum, ab hiberno Maria, in medio Hecatompylos, Arsace, regio Nisiaea Parthyenes nobilis, ubi Alexandropolis a conditore.</p>
<span class="br"></span><span class="lineNumber">114</span><span class="br"></span><p>Necessarium est hoc in loco signare et Medorum situm terrarumque faciem circumagere ad Persicum mare, quo facilius dein reliqua noscantur. namque Media ab occasu transversa oblique Parthiae occurrens
utraque regna praecludit. habet ergo ipsa ab ortu Caspios et Parthos, a meridie Sittacenen et Susianen et Persida, ab occasu Adiabenen, a septentrione 
<span class="br"></span><span class="lineNumber">115</span><span class="br"></span>Armeniam. Persae Rubrum mare semper accoluere, propter quod is sinus Persicus vocatur. regio ibi maritima Cyropolis,<a class="footnoteLink" href="#note_LCL352_424_1" id="target_note_LCL352_424_1"><sup>1</sup></a> qua vero ipsa subit ad Medos Climax Megale appellatur, locus arduo montis

</p></section><notes><section class="footnotes"><ul><li class="note" id="note_LCL352_424_1"><a class="footnoteCrossrefLink" href="#target_note_LCL352_424_1" title="Click to highlight in text"><sup class="lineRef">1</sup><span class="italic">Hermolaus e Ptolemaeo</span>: Cyribo <span class="italic">aut</span> Ceribobus <span class="italic">et alia,</span></a></li><script type="text/javascript">document.getElementById('note_LCL352_424_1').style.display = "none";</script></ul></section></notes></section>