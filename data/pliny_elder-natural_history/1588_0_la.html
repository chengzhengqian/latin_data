<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">33</span><span class="br"></span><p>XX. Surrentinum veteres maxime probavere, sequens aetas Albanum aut Falernum et deinde alia alii iniquissimo genere decreti quod cuique gratissimum
ceteris omnibus pronuntiando; quod<a class="footnoteLink" href="#note_LCL392_436_1" id="target_note_LCL392_436_1"><sup>1</sup></a> ut constarent sententiae, quota portio tamen mortalium his generibus posset uti! iam vero nec proceres unquam sinceris. eo venere mores ut nomina modo cellarum veneant, statim in lacibus vindemiae
<span class="br"></span><span class="lineNumber">34</span><span class="br"></span>adulterentur. ergo, Hercules, mirum dictu, innocentius
iam est quodcumque et ignobilius. hae tamen fere<a class="footnoteLink" href="#note_LCL392_436_2" id="target_note_LCL392_436_2"><sup>2</sup></a> constantissimae videntur sententiae quarum mentionem fecimus. si quis hoc quoque discrimen exigit, Falernum nec in novitate nec in nimia vetustate corpori salubre est. media eius aetas a
<span class="br"></span><span class="lineNumber">35</span><span class="br"></span>xv annis incipit. in frigido<a class="footnoteLink" href="#note_LCL392_436_3" id="target_note_LCL392_436_3"><sup>3</sup></a> potu stomacho utile, non item in calida. diutinae tussi sorbetur merum utiliter a ieiunis, item in quartanis. nullo aeque venae excitantur. alvum sistit, corpus alit. creditum
est obscuritatem visus facere, nec prodesse nervis aut vesicae. Albana nervis utiliora, stomacho minus quae sunt dulcia, austera vel Falerno utiliora. concoctionem minus adiuvant, stomachum modice implent; at Surrentina nullo modo, nec caput





</p></section><notes><section class="footnotes"><ul><li class="note" id="note_LCL392_436_1"><a class="footnoteCrossrefLink" href="#target_note_LCL392_436_1" title="Click to highlight in text"><sup class="lineRef">1</sup>quod <span class="italic">codd.</span>: quot <span class="italic">Detlefsen.</span></a></li><script type="text/javascript">document.getElementById('note_LCL392_436_1').style.display = "none";</script><li class="note" id="note_LCL392_436_2"><a class="footnoteCrossrefLink" href="#target_note_LCL392_436_2" title="Click to highlight in text"><sup class="lineRef">2</sup>fere <span class="italic">coni. Detlefsen</span>: fecere <span class="italic">aut</span> facere <span class="italic">codd.</span></a></li><script type="text/javascript">document.getElementById('note_LCL392_436_2').style.display = "none";</script><li class="note" id="note_LCL392_436_3"><a class="footnoteCrossrefLink" href="#target_note_LCL392_436_3" title="Click to highlight in text"><sup class="lineRef">3</sup>in frigido <span class="italic">Sillig, Detlefsen</span>: frigido <span class="italic">Mayhoff</span>: rigido <span class="italic">codd.</span></a></li><script type="text/javascript">document.getElementById('note_LCL392_436_3').style.display = "none";</script></ul></section></notes></section>