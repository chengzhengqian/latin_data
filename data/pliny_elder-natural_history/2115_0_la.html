<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
his omnium digitorum resigmina unguium ad cavernas formicarum abici iubent eamque quae prima coeperit trahere correptam subnecti collo, ita discuti morbum.</p>
<span class="br"></span><span class="lineNumber">87</span><span class="br"></span><p>XXIV. Haec sunt quae retulisse fas sit ac pleraque ex his non nisi honore dicto, reliqua intestabilia, infanda, ut festinet oratio ab homine fugere. in ceteris claritates animalium aut operum sequemur. elephanti sanguis, praecipue maris, fluctiones omnes
<span class="br"></span><span class="lineNumber">88</span><span class="br"></span>quas rheumatismos vocant sistit. ramentis eboris cum melle Attico, ut aiunt, nubeculae in facie, scobe paronychia tolluntur. proboscidis tactu capitis dolor levatur, efficacius si et sternuat. dextra<a class="footnoteLink" href="#note_LCL418_62_1" id="target_note_LCL418_62_1"><sup>1</sup></a> pars proboscidis cum Lemnia rubrica adalligata inpetus libidinum stimulat. sanguis et syntecticis prodest, iocurque comitialibus morbis.</p>
<span class="br"></span><span class="lineNumber">89</span><span class="br"></span><p>XXV. Leonis adipes cum rosaceo cutem in facie custodiunt a vitiis candoremque. sanant et adusta nivibus articulorumque tumores. Magorum vanitas perunctis adipe eo faciliorem gratiam apud populos regesve promittit, praecipue tamen eo pingui quod
<span class="br"></span><span class="lineNumber">90</span><span class="br"></span>sit inter supercilia, ubi esse nullum potest. similia dentis, maxime a dextera parte, villique e rostro inferiore promissa sunt. fel aqua addita claritatem oculis inunctis facit et cum adipe eiusdem comitiales morbos discutit levi gustu et ut protinus qui sumpsere





</p></section><notes><section class="footnotes"><ul><li class="note" id="note_LCL418_62_1"><a class="footnoteCrossrefLink" href="#target_note_LCL418_62_1" title="Click to highlight in text"><sup class="lineRef">1</sup><span class="italic">Warmington coni.</span> sternuat a dextra (<span class="italic">aut</span> ad dextram). pars <span class="italic">etc.</span></a></li><script type="text/javascript">document.getElementById('note_LCL418_62_1').style.display = "none";</script></ul></section></notes></section>