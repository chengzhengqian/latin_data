<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

putrescit, gracili omnino non provenit; mediam temperiem delicate quaerit, ob hoc Sabinis collibus familiaris. uva eius indecora visu, sapore iucunda; nisi matura protinus rapitur, etiam non putrescens cadit. contra grandines eam tuetur foliorum amplitudo
atque duritia.</p>
<span class="br"></span><span class="lineNumber">29</span><span class="br"></span><p>Insignes iam colore inter purpureas nigrasque medio helvolae saepius variantes et ob id varianae a quibusdam appellatae. praefertur in iis nigrior; utraque
alternis annis fertilis, sed melior vino cum parcior. et praeciae duo genera magnitudine acini discernuntur,
quibus materies plurima uvaque ollis
<span class="br"></span><span class="lineNumber">30</span><span class="br"></span>utilissima; folium apio simile. baliscam Dyrrachini celebrant, Hispaniae coccolobin vocant; rarior uva aestus austrosque tolerat, capiti inimica, copia larga. Hispaniae duo genera eius faciunt, unum oblongo acino, alterum rotundo; novissimas vindemiant. quo dulcior est coccolobis, hoc melior; sed et austera transit in dulcem vetustatem,<a class="footnoteLink" href="#note_LCL370_204_1" id="target_note_LCL370_204_1"><sup>1</sup></a> et quae dulcis fuit in
<span class="br"></span><span class="lineNumber">31</span><span class="br"></span>austeritatem; tunc Albano vino aemulantur. tradunt
vesicae vitiis utilissimum ex iis potum. albuelis



</p></section><notes><section class="footnotes"><ul><li class="note" id="note_LCL370_204_1"><a class="footnoteCrossrefLink" href="#target_note_LCL370_204_1" title="Click to highlight in text"><sup class="lineRef">1</sup><span class="italic">V.l.</span> vetustate.</a></li><script type="text/javascript">document.getElementById('note_LCL370_204_1').style.display = "none";</script></ul></section></notes></section>