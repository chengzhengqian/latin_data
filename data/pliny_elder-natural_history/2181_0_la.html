<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
attigere et ipsi statim ad Graecos transfugae, immo vero auctoritas aliter quam Graece eam tractantibus etiam apud inperitos expertesque linguae non est, ac minus credunt quae ad salutem suam pertinent, si intellegant.
itaque, Hercules, in hac artium sola evenit ut cuicumque medicum se professo statim credatur,
<span class="br"></span><span class="lineNumber">18</span><span class="br"></span>cum sit periculum in nullo mendacio maius. non tamen illud intuemur, adeo blanda est sperandi pro se cuique dulcedo. nulla praeterea lex quae puniat inscitiam capitalem, nullum exemplum vindictae. discunt periculis nostris et experimenta per mortes agunt, medicoque tantum hominem occidisse inpunitas
summa est. quin immo transit convicium et intemperantia culpatur ultroque qui periere arguuntur.
sed decuriae pro more censuris principum examinantur, inquisitio per parietes agitur, et qui de nummo iudicet a Gadibus columnisque Herculis arcessitur, de. exilio vero non nisi XLV electis viris
<span class="br"></span><span class="lineNumber">19</span><span class="br"></span>datur tabella. at de iudice ipso quales in consilium eunt statim occisuri! merito, dum nemini nostrum libet scire quid saluti suae opus sit. alienis pedibus ambulamus, alienis oculis agnoscimus, aliena memoria
salutamus, aliena et vivimus opera, perieruntque
rerum naturae pretia et vitae argumenta. nihil


</p></section><notes></notes></section>