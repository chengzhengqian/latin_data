<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

insidiantem, quem sauroctonon vocant. spectantur et duo signa eius diversos adfectus exprimentia, flentis matronae et meretricis gaudentis. hanc putant Phrynen fuisse deprehenduntque in ea amorem artificis et mercedem in vultu meretricis.
<span class="br"></span><span class="lineNumber">71</span><span class="br"></span>habet simulacrum et benignitas eius; Calamidis enim quadrigae aurigam suum inposuit, ne melior in equorum effigie defecisse in homine crederetur. ipse Calamis et alias quadrigas bigasque fecit equis semper<a class="footnoteLink" href="#note_LCL394_180_1" id="target_note_LCL394_180_1"><sup>1</sup></a> sine aemulo expressis; sed, ne videatur in hominum effigie inferior, Alcmena<a class="footnoteLink" href="#note_LCL394_180_2" id="target_note_LCL394_180_2"><sup>2</sup></a> nullius est nobilior.</p>
<span class="br"></span><span class="lineNumber">72</span><span class="br"></span><p>Alcamenes, Phidiae discipulus, et marmorea fecit, sed aereum pentathlum, qui vocatur encrinomenos; at Polycliti discipulus Aristides quadrigas bigasque. Amphicrates<a class="footnoteLink" href="#note_LCL394_180_3" id="target_note_LCL394_180_3"><sup>3</sup></a> Leaena laudatur. scortum haec, lyrae cantu familiaris Harmodio et Aristogitoni. consilia eorum de tyrannicidio usque in mortem excruciata a tyrannis non prodidit; quam ob rem Athenienses, et honorem habere ei volentes nec tamen scortum celebrasse, animal nominis eius fecere atque, ut intellegeretur causa honoris, in opere linguam addi ab artifice vetuerunt.</p>
</section><notes><section class="footnotes"><ul><li class="note" id="note_LCL394_180_1"><a class="footnoteCrossrefLink" href="#target_note_LCL394_180_1" title="Click to highlight in text"><sup class="lineRef">1</sup>equis semper <span class="italic">cdd.</span> (sem̄ pari equis <span class="italic">B</span>): se impari, equis <span class="italic">Traube.</span></a></li><script type="text/javascript">document.getElementById('note_LCL394_180_1').style.display = "none";</script><li class="note" id="note_LCL394_180_2"><a class="footnoteCrossrefLink" href="#target_note_LCL394_180_2" title="Click to highlight in text"><sup class="lineRef">2</sup>alcumena <span class="italic">cd. deperd. ap. Dalecamp:</span> Achamene <span class="italic">edd. vett.:</span> Alcman poeta <span class="italic">Eugénie Sellers:</span> alchimena <span class="italic">aut</span> alcm- <span class="italic">cdd.</span> (alcamenet <span class="italic">B</span><sup>1</sup>: -me et <span class="italic">B</span><sup>2</sup>).</a></li><script type="text/javascript">document.getElementById('note_LCL394_180_2').style.display = "none";</script><li class="note" id="note_LCL394_180_3"><a class="footnoteCrossrefLink" href="#target_note_LCL394_180_3" title="Click to highlight in text"><sup class="lineRef">3</sup>iphicrates <span class="italic">cd. Par.</span> 6801: Tisicratis <span class="italic">Hardouin.</span></a></li><script type="text/javascript">document.getElementById('note_LCL394_180_3').style.display = "none";</script></ul></section></notes></section>