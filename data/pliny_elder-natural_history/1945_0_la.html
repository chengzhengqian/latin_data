<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Corinthia candelabra constet, nomen id praecipue in his celebratur, quoniam Mummi victoria Corinthum quidem diruit, sed e compluribus Achaiae oppidis simul aera dispersit.</p>
<span class="br"></span><span class="lineNumber">13</span><span class="br"></span><p>VII. Prisci limina etiam ac valvas in templis ex aere factitavere. invenio et a Cn. Octavio, qui de Perseo rege navalem triumphum egit, factam porticum duplicem ad circum Flaminium, quae Corinthia sit appellata a capitulis aereis columnarum, Vestae quoque aedem ipsam Syracusana superficie tegi placuisse. Syracusana sunt in Pantheo capita columnarum a M. Agrippa posita. quin etiam privata opulentia eo modo usurpata est. Camillo inter crimina obiecit Spurius Carvilius quaestor, ostia quod aerata haberet in domo.</p>
<span class="br"></span><span class="lineNumber">14</span><span class="br"></span><p>VIII. Nam triclinia aerata abacosque et monopodia
Cn. Manlium Asia devicta primum invexisse triumpho suo, quem duxit anno urbis <span class="sc">dlxvii</span>, L. Piso auctor est, Antias quidem heredes L. Crassi oratoris multa etiam triclinia aerata vendidisse. ex aere factitavere et cortinas tripodum nomine [et]<a class="footnoteLink" href="#note_LCL394_136_1" id="target_note_LCL394_136_1"><sup>1</sup></a> Delphicas,
quoniam donis<a class="footnoteLink" href="#note_LCL394_136_2" id="target_note_LCL394_136_2"><sup>2</sup></a> maxime Apollini Delphico dicabantur. placuere et lychnuchi pensiles in delubris


</p></section><notes><section class="footnotes"><ul><li class="note" id="note_LCL394_136_1"><a class="footnoteCrossrefLink" href="#target_note_LCL394_136_1" title="Click to highlight in text"><sup class="lineRef">1</sup>et <span class="italic">Mayhoff</span>: ac <span class="italic">B</span>: a <span class="italic">cd. Leid. Voss. m.</span> 1: <span class="italic">om. rell.</span></a></li><script type="text/javascript">document.getElementById('note_LCL394_136_1').style.display = "none";</script><li class="note" id="note_LCL394_136_2"><a class="footnoteCrossrefLink" href="#target_note_LCL394_136_2" title="Click to highlight in text"><sup class="lineRef">2</sup>donis <span class="italic">cdd. pler.</span>: ludis <span class="italic">cd. Poll.</span>: erat <span class="italic">B</span>: aeratae <span class="italic">Urlichs</span>: eae <span class="italic">Ian</span>: dono <span class="italic">coni. Warmington.</span></a></li><script type="text/javascript">document.getElementById('note_LCL394_136_2').style.display = "none";</script></ul></section></notes></section>