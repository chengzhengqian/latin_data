<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">94</span><span class="br"></span>caprae. ipsarum cantharidum venenum in qua parte sit non constat inter auctores. alii in pedibus et in capite existimant esse, alii negant. convenit tantum pinnas earum auxiliari, in quacumque parte sit venenum.
ipsae nascuntur ex vermiculo, in spongea maxime cynorrhodi quae fit in caule, sed fecundissime
in fraxino; ceterae in alba rosa, minus efficaces. potentissimae inter omnes variae, luteis lineis quas in pinnis transversas habent, pingues; multum<a class="footnoteLink" href="#note_LCL418_244_1" id="target_note_LCL418_244_1"><sup>1</sup></a> inertiores
minutae, latae, pilosae, inutilissimae vero
<span class="br"></span><span class="lineNumber">95</span><span class="br"></span>unius coloris macrae. conduntur in calice fictili non picato et linteo conligato, contectae<a class="footnoteLink" href="#note_LCL418_244_2" id="target_note_LCL418_244_2"><sup>2</sup></a> rosa matura, et suspenduntur super acetum cum sale fervens donec per linteolum vaporentur, postea reponuntur. vis earum adurere corpus, crustas obducere. eadem pityocampis
in picea nascentibus, eadem bupresti, similiterque
praeparantur. efficacissimae omnes ad lepras, lichenas, dicuntur et menses ciere et urinam, ideo
<span class="br"></span><span class="lineNumber">96</span><span class="br"></span>Hippocrates et hydropicis dabat. cantharides obiectae
sunt Catoni Uticensi, ceu venenum vendidisset in auctione regia, quoniam eas HS <span class="sc">l͞x͞</span> addixerat. et sebum autem struthocamelinum tunc venisse HS <span class="sc">x͞x͞x͞</span> obiter dictum sit, efficacioris ad omnia usus quam est anserinus adips.</p>
</section><notes><section class="footnotes"><ul><li class="note" id="note_LCL418_244_1"><a class="footnoteCrossrefLink" href="#target_note_LCL418_244_1" title="Click to highlight in text"><sup class="lineRef">1</sup>pingues; multum <span class="italic">Urlichs</span>: multum pingues <span class="italic">codd.</span></a></li><script type="text/javascript">document.getElementById('note_LCL418_244_1').style.display = "none";</script><li class="note" id="note_LCL418_244_2"><a class="footnoteCrossrefLink" href="#target_note_LCL418_244_2" title="Click to highlight in text"><sup class="lineRef">2</sup>contectae <span class="italic">Ianus</span>: coniecta et <span class="italic">Mayhoff</span>: coniectae <span class="italic">codd.</span></a></li><script type="text/javascript">document.getElementById('note_LCL418_244_2').style.display = "none";</script></ul></section></notes></section>