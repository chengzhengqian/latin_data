<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

inlitum sicut aures adeps anserinus cum ocimi suco inpositus. sunt vermiculi in spinosis herbis asperi, lanuginosi, hos adalligatos protinus mederi tradunt infantibus, si quid ex cibo haereat.</p>
<span class="br"></span><span class="lineNumber">140</span><span class="br"></span><p>XLVIII. Somnos adlicit oesypum cum murrae momento
in vini cyathis duobus dilutum, vel cum adipe anserino et vino myrtite, avis cuculus leporina pelle adalligatus, ardiolae rostrum in pelle asinina fronti adalligatum. putant et per se rostrum effectus eiusdem esse vino collutum. e diverso somnum arcet vespertilionis caput aridum adalligatum.</p>
<span class="br"></span><span class="lineNumber">141</span><span class="br"></span><p>XLIX. In urina virili enecata lacerta venerem eius qui fecerit cohibet. nam inter amatoria esse Magi dicunt. inhibent et cocleae, fimum columbinum cum oleo et vino potum. pulmonis vulturini dextrae partes venerem concitant viris adalligatae gruis pelle, item si lutea ex ovis quinque columbarum admixto adipis suilli denarii pondere ex melle sorbeantur, passeres in cibo vel ova eorum, gallinacei dexter
<span class="br"></span><span class="lineNumber">142</span><span class="br"></span>testis arietina pelle adalligatus. ibium cinere cum adipe anseris et irino perunctis, si conceptus<a class="footnoteLink" href="#note_LCL418_368_1" id="target_note_LCL418_368_1"><sup>1</sup></a> sit, partus contineri, contra inhiberi venerem pugnatoris galli testiculis anserino adipe inlitis adalligatisque pelle arietina tradunt, item cuiuscumque galli, si cum sanguine gallinacei lecto subiciantur. cogunt concipere invitas saetae ex cauda mulae,<a class="footnoteLink" href="#note_LCL418_368_2" id="target_note_LCL418_368_2"><sup>2</sup></a> si iunctis
<span class="br"></span><span class="lineNumber">143</span><span class="br"></span>evellantur, inter se conligatae in coitu. qui in




</p></section><notes><section class="footnotes"><ul><li class="note" id="note_LCL418_368_1"><a class="footnoteCrossrefLink" href="#target_note_LCL418_368_1" title="Click to highlight in text"><sup class="lineRef">1</sup>conceptus sit <span class="italic">vulg., Detlefsen</span>: conceptos <span class="italic">Mayhoff</span>: conceptus
<span class="italic">codd.</span></a></li><script type="text/javascript">document.getElementById('note_LCL418_368_1').style.display = "none";</script><li class="note" id="note_LCL418_368_2"><a class="footnoteCrossrefLink" href="#target_note_LCL418_368_2" title="Click to highlight in text"><sup class="lineRef">2</sup>mulae <span class="italic">codd.</span>: muli et mulae <span class="italic">coni. Mayhoff.</span></a></li><script type="text/javascript">document.getElementById('note_LCL418_368_2').style.display = "none";</script></ul></section></notes></section>