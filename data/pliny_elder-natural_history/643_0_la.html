<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

luxuriae, ut color alius operiretur alio, suavior ita fieri leniorque dictus; quin et terrena miscere coccoque
tinctum Tyrio tinguere ut fieret hysginum.
<span class="br"></span><span class="lineNumber">141</span><span class="br"></span>coccum Galatiae rubens granum, ut dicemus in terrestribus
aut circa Emeritam Lusitaniae in maxima laude est. verum, ut simul peragantur nobilia pigmenta, anniculo grano languidus sucus, idem a quadrimo evanidus: ita nec recenti vires neque senescenti.</p>
<p>Abunde tractata est ratio qua se virorum iuxta feminarumque forma credit amplissimam fieri.</p>
<span class="br"></span><span class="lineNumber">142</span><span class="br"></span><p>LXVI. Concharum generis et pina est. nascitur in limosis, subrecta semper nec umquam sine comite quem pinoteren vocant, alii pinophylacem; id est squilla parva, aliubi cancer, dapis adsectator. pandit se pina luminibus orbum corpus intus minutis piscibus praebens; adsultant illi protinus et, ubi licentia audacia crevit, implent eam. hoc tempus speculatus index morsu levi significat. illa conpressu<a class="footnoteLink" href="#note_LCL353_258_1" id="target_note_LCL353_258_1"><sup>1</sup></a> quicquid inclusit exanimat partemque socio tribuit.</p>
<span class="br"></span><span class="lineNumber">143</span><span class="br"></span><p>LXVII. Quo magis miror quodam existimasse aquatilibus nullum inesse sensum. novit torpedo vim suam ipsa non torpens, mersaque in limo se



</p></section><notes><section class="footnotes"><ul><li class="note" id="note_LCL353_258_1"><a class="footnoteCrossrefLink" href="#target_note_LCL353_258_1" title="Click to highlight in text"><sup class="lineRef">1</sup><span class="italic">Chiffl.</span>: compresso.</a></li><script type="text/javascript">document.getElementById('note_LCL353_258_1').style.display = "none";</script></ul></section></notes></section>