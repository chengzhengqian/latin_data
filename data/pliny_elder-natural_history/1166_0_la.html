<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

interponito ibique vivam radicem serito; umbram a sulcis removeto, crebroque fodito. in vinea vetere serito ocinum si macra erit—quod granum capit ni serito—et circum capita addito stercus, paleas,
<span class="br"></span><span class="lineNumber">197</span><span class="br"></span>vinaceas, aliquid horumce.<a class="footnoteLink" href="#note_LCL371_136_1" id="target_note_LCL371_136_1"><sup>1</sup></a> ubi vinea frondere coeperit, pampinato. vineas novellas alligato crebro, ne caules praefringantur;<a class="footnoteLink" href="#note_LCL371_136_2" id="target_note_LCL371_136_2"><sup>2</sup></a> et quae iam in perticam ibit eius pampinos teneros alligato leviter porrigitoque uti recte stent. ubi uva varia fieri coeperit, vites subligato.<a class="footnoteLink" href="#note_LCL371_136_3" id="target_note_LCL371_136_3"><sup>3</sup></a>
<span class="br"></span><span class="lineNumber">198</span><span class="br"></span>vitis insitio una est per ver, altera cum uva floret; ea optima est. vineam veterem si in alium locum transferre voles, dumtaxat bracchium crassam licebit. primum deputato; binas gemmas ne amplius relinquito. ex radicibus bene exfodito, et cave radices ne saucies. ita uti fuerit ponito in scrobe aut in sulco operitoque et bene occulcato; eodemque modo vineam statuito, alligato flexatoque uti fuerit; crebroque fodito.’—Ocinum, quod in vinea seri iubet, antiqui appellabant pabulum umbrae patiens, quod celerrime proveniat.</p>
<span class="br"></span><span class="lineNumber">199</span><span class="br"></span><p>Sequitur arbusti ratio mirum in modum damnata Sasernae patri filioque, celebrata Scrofae, vetustissimis post Catonem peritissimisque, ac ne a Scrofa quidem nisi Italiae concessa, cum tam longo iudicetur aevo nobilia vina non nisi in arbustis gigni et in his





</p></section><notes><section class="footnotes"><ul><li class="note" id="note_LCL371_136_1"><a class="footnoteCrossrefLink" href="#target_note_LCL371_136_1" title="Click to highlight in text"><sup class="lineRef">1</sup>horum quo rectius valeat <span class="italic">e Cat. Sillig.</span></a></li><script type="text/javascript">document.getElementById('note_LCL371_136_1').style.display = "none";</script><li class="note" id="note_LCL371_136_2"><a class="footnoteCrossrefLink" href="#target_note_LCL371_136_2" title="Click to highlight in text"><sup class="lineRef">2</sup><span class="italic">Cato</span>: caulis perfringatur.</a></li><script type="text/javascript">document.getElementById('note_LCL371_136_2').style.display = "none";</script><li class="note" id="note_LCL371_136_3"><a class="footnoteCrossrefLink" href="#target_note_LCL371_136_3" title="Click to highlight in text"><sup class="lineRef">3</sup><span class="italic">lacunam hic Ian</span> (subligato, pampinato uvasque expellito, circum capita sarito <span class="italic">Cato</span>).</a></li><script type="text/javascript">document.getElementById('note_LCL371_136_3').style.display = "none";</script></ul></section></notes></section>