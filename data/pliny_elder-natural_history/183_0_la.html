<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

subiectis Ariciae arvis si carbo deciderit, ardere terram, in agro Sabino et Sidicino unctum flagrare lapidem, in Sallentino oppido Egnatia inposito ligno in saxum quoddam ibi sacrum protinus flammam existere, in Laciniae Iunonis ara sub diu sita cinerem
<span class="br"></span><span class="lineNumber">241</span><span class="br"></span>inmobilem esse perflantibus undique procellis; quin et repentinos existere ignes et in aquis et in corporibus,
etiam humanis: Trasimenum lacum arsisse totum, Servio Tullio dormienti in pueritia ex capite flammam emicuisse, L. Marcio in Hispania interemptis
Scipionibus contionanti et milites ad ultionem exhortanti arsisse simili modo Valerius Antias narrat. plura mox et distinctius; nunc enim quadam mixtura rerum omnium exhibentur miracula. verum egressa mens interpretationem naturae festinat legentium animos per totum orbem veluti manu ducere.</p>
<span class="br"></span><span class="lineNumber">242</span><span class="br"></span><p>CXII. Pars nostra terrarum, de qua memoro, ambienti (ut dictum est) oceano velut innatans longissime ab ortu ad occasum patet, hoc est ab India ad Herculi<a class="footnoteLink" href="#note_LCL330_366_1" id="target_note_LCL330_366_1"><sup>1</sup></a> columnas Gadibus sacratas |L͞X͞X͞X͞V͞| L͞X͞V͞I͞I͞I͞ p., ut Artemidoro auctori placet, ut vero Isidoro, |X͞C͞V͞I͞I͞I͞| X͞V͞I͞I͞I͞. Artemidorus adicit amplius a Gadibus circuitu sacri promunturii ad promunturium Artabrum, quo longissime frons
<span class="br"></span><span class="lineNumber">243</span><span class="br"></span>procurrat Hispaniae, D͞C͞C͞C͞X͞C͞D. Mensura currit duplici via: a Gange amne ostioque eius quo se in Eoum oceanum effundit per Indiam Parthyenenque






</p></section><notes><section class="footnotes"><ul><li class="note" id="note_LCL330_366_1"><a class="footnoteCrossrefLink" href="#target_note_LCL330_366_1" title="Click to highlight in text"><sup class="lineRef">1</sup><span class="italic">Rackham:</span> Herculis.</a></li><script type="text/javascript">document.getElementById('note_LCL330_366_1').style.display = "none";</script></ul></section></notes></section>