<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

crediderim honorem ei habitum in triumphis potius quam quia suffimentum sit caedis hostium et purgatio, ut tradit Masurius. adeoque in profanis usibus pollui laurum et oleam fas non est, ut ne propitiandis quidem numinibus accendi ex iis altaria araeve debeant. laurus quidem manifesto abdicat ignes crepitu et quadam detestatione, interaneorum etiam vitia et nervorum ligno torquente. Ti. principem tonante caelo coronari ea solitum ferunt contra fulminum metus.</p>
<span class="br"></span><span class="lineNumber">136</span><span class="br"></span><p>Sunt et circa divum Augustum eventa eius digna memoratu. namque Liviae Drusillae, quae postea Augustam matrimonii nomen accepit, cum pacta esset illa Caesari, gallinam conspicui candoris sedenti aquila ex alto abiecit in gremium inlaesam, intrepideque
miranti accessit miraculum, quoniam teneret in<a class="footnoteLink" href="#note_LCL370_380_1" id="target_note_LCL370_380_1"><sup>1</sup></a> rostro laureum ramum onustum suis bacis; conservari alitem et subolem iussere haruspices
<span class="br"></span><span class="lineNumber">137</span><span class="br"></span>ramumque eum seri ac rite custodiri: quod factum est in villa Caesarum fluvio Tiberi inposita iuxta nonum lapidem Flaminiae viae, quae ob id vocatur Ad gallinas; mireque silva ea provenit: ex ea triumphans postea Caesar laurum in manu tenuit

</p></section><notes><section class="footnotes"><ul><li class="note" id="note_LCL370_380_1"><a class="footnoteCrossrefLink" href="#target_note_LCL370_380_1" title="Click to highlight in text"><sup class="lineRef">1</sup><span class="italic">Mayhoff</span>: tenentem.</a></li><script type="text/javascript">document.getElementById('note_LCL370_380_1').style.display = "none";</script></ul></section></notes></section>