<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

singulis scripulis excessere. in Britannia parvos atque decolores nasci certum est, quoniam divus Iulius thoracem quem Veneri Genetrici in templo eius dicavit ex Britannicis margaritis factum voluerit intellegi.</p>
<span class="br"></span><span class="lineNumber">117</span><span class="br"></span><p>LVIII. Lolliam Paulinam, quae fuit Gai principis matrona, ne serio quidem aut sollemni caerimoniarum aliquo apparatu sed mediocrium etiam sponsalium cena vidi smaragdis margaritisque opertam alterno textu fulgentibus toto capite, crinibus, [spira]<a class="footnoteLink" href="#note_LCL353_242_1" id="target_note_LCL353_242_1"><sup>1</sup></a> auribus, collo, [monilibus]<a class="footnoteLink" href="#note_LCL353_242_2" id="target_note_LCL353_242_2"><sup>2</sup></a> digitis, quae<a class="footnoteLink" href="#note_LCL353_242_3" id="target_note_LCL353_242_3"><sup>3</sup></a> summa quadringenties sestertium colligebat, ipsa confestim parata mancupationem tabulis probare; nec dona prodigi principis fuerant, sed avitae opes, provinciarum
<span class="br"></span><span class="lineNumber">118</span><span class="br"></span>scilicet spoliis partae. hic est rapinarum exitus, hoc fuit quare M. Lollius infamatus regum muneribus in toto oriente interdicta amicitia a C. Caesare Augusti filio venenum biberet, ut neptis eius quadringenties HS operta spectaretur ad lucernas!
computet nunc aliquis ex altera parte quantum Curius aut Fabricius in triumphis tulerint, imaginetur illorum fercula, et ex altera parte Lolliam unam imperatori<a class="footnoteLink" href="#note_LCL353_242_4" id="target_note_LCL353_242_4"><sup>4</sup></a> mulierculam accubantem: non illos
<span class="br"></span><span class="lineNumber">119</span><span class="br"></span>curru detractos quam in hoc vicisse malit? nec haec summa luxuriae exempla sunt. duo fuere maximi uniones per omne aevum; utrumque possedit Cleopatra Aegypti reginarum novissima per manus







</p></section><notes><section class="footnotes"><ul><li class="note" id="note_LCL353_242_1"><a class="footnoteCrossrefLink" href="#target_note_LCL353_242_1" title="Click to highlight in text"><sup class="lineRef">1</sup><span class="italic">Friedlaender.</span></a></li><script type="text/javascript">document.getElementById('note_LCL353_242_1').style.display = "none";</script><li class="note" id="note_LCL353_242_2"><a class="footnoteCrossrefLink" href="#target_note_LCL353_242_2" title="Click to highlight in text"><sup class="lineRef">2</sup><span class="italic">Friedlaender.</span></a></li><script type="text/javascript">document.getElementById('note_LCL353_242_2').style.display = "none";</script><li class="note" id="note_LCL353_242_3"><a class="footnoteCrossrefLink" href="#target_note_LCL353_242_3" title="Click to highlight in text"><sup class="lineRef">3</sup><span class="italic">Mayhoff</span>: que.</a></li><script type="text/javascript">document.getElementById('note_LCL353_242_3').style.display = "none";</script><li class="note" id="note_LCL353_242_4"><a class="footnoteCrossrefLink" href="#target_note_LCL353_242_4" title="Click to highlight in text"><sup class="lineRef">4</sup><span class="italic">Dalecamp</span>: imperii.</a></li><script type="text/javascript">document.getElementById('note_LCL353_242_4').style.display = "none";</script></ul></section></notes></section>