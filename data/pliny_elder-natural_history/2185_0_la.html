<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

quaedam etiam si<a class="footnoteLink" href="#note_LCL418_202_1" id="target_note_LCL418_202_1"><sup>1</sup></a> alienis locis, tamen obiter dici necesse erit. nec deerat materia pompae, si quicquam
aliud intueri liberet quam fidem operis, quippe inter prima proditis etiam ex cinere phoenicis nidoque medicinis, ceu vero id certum esset atque non fabulosum.
inridere est vitae remedia post millensimum
<span class="br"></span><span class="lineNumber">30</span><span class="br"></span>annum reditura monstrare. lanis auctoritatem veteres Romani etiam religiosam habuere postes a nubentibus attingi iubentes, praeterque cultum et tutelam contra frigora sucidae plurima praestant remedia ex oleo vinoque aut aceto, prout quaeque mulceri morderive opus sit et adstringi laxarive, luxatis membris dolentibusque nervis inpositae et crebro suffusae. quidam et salem admiscent luxatis, alii cum lana rutam tritam adipemque inponunt,
<span class="br"></span><span class="lineNumber">31</span><span class="br"></span>item contusis tumentibusque. halitus quoque oris gratiores facere traditur confricatis dentibus atque gingivis admixto melle. prodest et phreneticis suffitu. sanguinem in naribus sistit cum oleo rosaceo, et alio modo indita auribus opturatis spissius. quin et ulceribus vetustis inponitur cum melle. vulnera ex vino vel aceto vel aqua frigida et oleo expressa
<span class="br"></span><span class="lineNumber">32</span><span class="br"></span>sanat. arietis vellera luta frigida ex oleo madefacta in muliebribus malis inflammationes vulvae sedant et, si procidant, suffitu reprimunt. sucida lana inposita subditaque mortuos partus evocat. sistit etiam profluvia





</p></section><notes><section class="footnotes"><ul><li class="note" id="note_LCL418_202_1"><a class="footnoteCrossrefLink" href="#target_note_LCL418_202_1" title="Click to highlight in text"><sup class="lineRef">1</sup>si E <span class="italic">vulg. Detlefsen</span>: sic <span class="italic">plerique codd.</span>, <span class="italic">Mayhoff.</span></a></li><script type="text/javascript">document.getElementById('note_LCL418_202_1').style.display = "none";</script></ul></section></notes></section>