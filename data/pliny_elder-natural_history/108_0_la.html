<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

scandi quoniam in eo primum habitu incipiat parcius adici motus, in stationibus vero primis et altitudinem subiri, quoniam tum primum incipiant detrahi numeri<a class="footnoteLink" href="#note_LCL330_216_1" id="target_note_LCL330_216_1"><sup>1</sup></a> stellaeque retroire. cuius rei ratio privatim reddenda est. percussae in qua diximus parte et triangulo solis radio inhibentur rectum
<span class="br"></span><span class="lineNumber">70</span><span class="br"></span>agere cursum, et ignea vi levantur in sublime. hoc non protinus intellegi potest visu nostro, ideoque existimantur stare, unde et nomen accepit statio. progreditur deinde eiusdem radii violentia et retroire cogit vapore percussas. multo id magis in vespertino earum exortu, toto sole adverso<a class="footnoteLink" href="#note_LCL330_216_2" id="target_note_LCL330_216_2"><sup>2</sup></a> cum in summas apsidas expelluntur, minimaeque cernuntur quoniam altissime absunt et minimo feruntur motu, tanto minore<a class="footnoteLink" href="#note_LCL330_216_3" id="target_note_LCL330_216_3"><sup>3</sup></a> cum hoc in altissimis apsidum evenit signis.
<span class="br"></span><span class="lineNumber">71</span><span class="br"></span>ab exortu vespertino latitudo descenditur parcius iam se minuente motu, non tamen ante stationes secundas augente, cum et altitudo descenditur, superveniente ab alio latere radio eademque vi rursus ad terras deprimente qua sustulerat in caelum e priore triquetro. tantum interest subeant radii an superveniant, multoque eadem magis in vespertino occasu accidunt.</p>
<p>Haec est superiorum stellarum ratio; difficilior reliquarum et a nullo ante nos reddita.</p>
</section><notes><section class="footnotes"><ul><li class="note" id="note_LCL330_216_1"><a class="footnoteCrossrefLink" href="#target_note_LCL330_216_1" title="Click to highlight in text"><sup class="lineRef">1</sup><span class="italic">v.l.</span> incipiat . . . numerus.</a></li><script type="text/javascript">document.getElementById('note_LCL330_216_1').style.display = "none";</script><li class="note" id="note_LCL330_216_2"><a class="footnoteCrossrefLink" href="#target_note_LCL330_216_2" title="Click to highlight in text"><sup class="lineRef">2</sup><span class="italic">v.l.</span> auerso.</a></li><script type="text/javascript">document.getElementById('note_LCL330_216_2').style.display = "none";</script><li class="note" id="note_LCL330_216_3"><a class="footnoteCrossrefLink" href="#target_note_LCL330_216_3" title="Click to highlight in text"><sup class="lineRef">3</sup><span class="italic">v.l.</span> minores.</a></li><script type="text/javascript">document.getElementById('note_LCL330_216_3').style.display = "none";</script></ul></section></notes></section>