<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

collectiones omnes fuco maris, priusquam inarescat. et alcimae<a class="footnoteLink" href="#note_LCL393_362_1" id="target_note_LCL393_362_1"><sup>1</sup></a> radix collectiones discutit.</p>
<span class="br"></span><span class="lineNumber">129</span><span class="br"></span><p>LXXX. Ambusta sanantur plantagine, arctio ita ut cicatrix fallat. folia eius in aqua decocta contrita inlinuntur, radices cyclamini cum aizoo, herba ipsa hyperici quod corissum appellavimus.</p>
<span class="br"></span><span class="lineNumber">130</span><span class="br"></span><p>LXXXI. Nervis et articulis convenit plantago trita cum sale, argemonia tusa ex melle. peucedani suco perunguntur spastici, tetanici. nervorum duritiae aegilops suco, doloribus erigeron ex aceto inlinitur, epithymum. spasticis et opisthotonicis perungui semine hyperici, quod caros vocatur, itemque bibere prodest. phrynion dicitur etiam abscissos sanare nervos, si confestim inponatur trita vel mansa. spasticis, tremulis, opisthotonicis alcimae<a class="footnoteLink" href="#note_LCL393_362_2" id="target_note_LCL393_362_2"><sup>2</sup></a> radix bibitur ex aqua mulsa. sic et rigores excalfacit.</p>
<span class="br"></span><span class="lineNumber">131</span><span class="br"></span><p>LXXXII. Sanguinis profluvia sistit herbae paeoniae semen rubrum—eadem et in radice vis—clymenus vero, sive ore sanguis reiciatur sive naribus, sive alvo fluat sive feminarum utero, item lysimachia pota vel inlita vel naribus indita, item plantaginis semen, quinquefolium potum et inlitum, cicutae semen in nares, si inde fluat, tritum ex aqua inditum,





</p></section><notes><section class="footnotes"><ul><li class="note" id="note_LCL393_362_1"><a class="footnoteCrossrefLink" href="#target_note_LCL393_362_1" title="Click to highlight in text"><sup class="lineRef">1</sup>alcimae V f <span class="italic">Sillig</span>: alceae <span class="italic">Caesarius</span>: algmae RE: alginae d T.</a></li><script type="text/javascript">document.getElementById('note_LCL393_362_1').style.display = "none";</script><li class="note" id="note_LCL393_362_2"><a class="footnoteCrossrefLink" href="#target_note_LCL393_362_2" title="Click to highlight in text"><sup class="lineRef">2</sup>alcimae <span class="italic">Sillig, Detlefsen, Mayhoff</span>: alceae <span class="italic">Caesarius</span>: algmae V: alginae d T: algme <span class="italic">ceteri codd.</span></a></li><script type="text/javascript">document.getElementById('note_LCL393_362_2').style.display = "none";</script></ul></section></notes></section>