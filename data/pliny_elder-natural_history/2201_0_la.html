<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
esse nigris. pinnarum ex his<a class="footnoteLink" href="#note_LCL418_234_1" id="target_note_LCL418_234_1"><sup>1</sup></a> nidore, si urantur, fugari eas dicunt, item cor eius alitis habentes tutos esse ab impetu non solum serpentium sed etiam ferarum latronumque et regum ira.</p>
<span class="br"></span><span class="lineNumber">78</span><span class="br"></span><p>XXV. Carnibus gallinaceorum ita ut tepebunt avulsae adpositis venena serpentium domantur, item cerebro in vino poto. Parthi gallinae malunt cerebrum plagis inponere. ius quoque ex his potum praeclare medetur et in multis aliis usibus mirabile. Pantherae, leones non attingunt perunctos eo, praecipue
<span class="br"></span><span class="lineNumber">79</span><span class="br"></span>si et alium fuerit incoctum. alvum solvit validius e vetere gallinaceo, prodest et contra longinquas
febres et torpentibus membris tremulisque et articulariis morbis et capitis doloribus, epiphoris, inflationibus, fastidiis, incipiente tenesmo, iocineri,
<span class="br"></span><span class="lineNumber">80</span><span class="br"></span>renibus, vesicae, contra cruditates, suspiria. itaque etiam faciendi eius extant praecepta: efficacius coci cum olere marino aut cybio aut cappari aut apio aut herba Mercuriali, polypodio aut aneto, utilissime autem in congiis tribus aquae ad tres heminas cum supra dictis herbis et refrigeratum sub diu dari tempestivis antecedente vomitione. non praeteribo miraculum quamquam ad medicinam non pertinens: si auro liquescenti gallinarum membra misceantur, consumunt id in se. ita hoc venenum auri est. at gallinacei ipsi circulo e ramentis addito in collum non canunt.</p>
</section><notes><section class="footnotes"><ul><li class="note" id="note_LCL418_234_1"><a class="footnoteCrossrefLink" href="#target_note_LCL418_234_1" title="Click to highlight in text"><sup class="lineRef">1</sup>his <span class="italic">codd.</span>: alis <span class="italic">Mayhoff, e Sereno.</span></a></li><script type="text/javascript">document.getElementById('note_LCL418_234_1').style.display = "none";</script></ul></section></notes></section>