<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

vulva laborantes inlitus quoque et fel taurinum cum opio adpositum obolis binis. vulvas et pilo cervino suffire prodest. tradunt cervas, cum senserint se gravidas, lapillum devorare, quem in excrementis repertum aut in vulva—nam et ibi invenitur—custodire
<span class="br"></span><span class="lineNumber">247</span><span class="br"></span>partus adalligatum. inveniuntur et ossicula in corde et in vulva perquam utilia gravidis parturientibusque.
nam de pumice quae in vaccarum utero simili modo invenitur diximus in natura boum. lupi adips inlitus vulvas mollit, dolores earum iocur. carnes
lupi edisse parituris prodest, aut si incipientibus parturire sit iuxta qui ederit, adeo ut etiam contra inlatas
<span class="br"></span><span class="lineNumber">248</span><span class="br"></span>noxias valeat. eundem supervenire pernitiosum est. magnus et leporis usus mulieribus. vulvas adiuvat
pulmo aridus potus, profluvia iocur cum Samia terra ex aqua potum, secundas coagulum—caventur pridiana balnea—inlitum quoque cum croco et porri suco, in<a class="footnoteLink" href="#note_LCL418_166_1" id="target_note_LCL418_166_1"><sup>1</sup></a> vellere adpositum abortus mortuos expellit. si vulva leporum in cibis sumatur, mares concipi putant,
hoc et testiculis eorum et coagulo profici, conceptum
leporis utero exemptum his quae parere desierint
<span class="br"></span><span class="lineNumber">249</span><span class="br"></span>restibilem fecunditatem adferre. sed pro conceptu<a class="footnoteLink" href="#note_LCL418_166_2" id="target_note_LCL418_166_2"><sup>2</sup></a> leporis saniem et viro Magi propinant, item virgini






</p></section><notes><section class="footnotes"><ul><li class="note" id="note_LCL418_166_1"><a class="footnoteCrossrefLink" href="#target_note_LCL418_166_1" title="Click to highlight in text"><sup class="lineRef">1</sup>in <span class="italic">add. Mayhoff.</span></a></li><script type="text/javascript">document.getElementById('note_LCL418_166_1').style.display = "none";</script><li class="note" id="note_LCL418_166_2"><a class="footnoteCrossrefLink" href="#target_note_LCL418_166_2" title="Click to highlight in text"><sup class="lineRef">2</sup>sed pro conceptu E r d, <span class="italic">Detlefsen</span>: sic conceptus <span class="italic">Mayhoff.</span></a></li><script type="text/javascript">document.getElementById('note_LCL418_166_2').style.display = "none";</script></ul></section></notes></section>