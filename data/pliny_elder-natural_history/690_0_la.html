<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

in eadem Aegypto iuxta oppidum Copton insula est sacra Isidi quam ne laceret amnis idem muniunt opere, incipientibus vernis diebus palea et stramento rostrum eius firmantes, continuatis per triduum noctibus tanto labore ut multas in opere et<a class="footnoteLink" href="#note_LCL353_352_1" id="target_note_LCL353_352_1"><sup>1</sup></a> mori constet; eaque militia illis cum anno redit semper.
<span class="br"></span><span class="lineNumber">95</span><span class="br"></span>tertium est earum genus quae ripas excavant atque ita in terra nidificant.<a class="footnoteLink" href="#note_LCL353_352_2" id="target_note_LCL353_352_2"><sup>2</sup></a> (harum pulli ad cinerem ambusti mortifero faucium malo multisque aliis morbis humani corporis medentur.) non faciunt hae nidos, migrantque multis diebus ante si futurum est ut auctus amnis attingat.</p>
<span class="br"></span><span class="lineNumber">96</span><span class="br"></span><p>L. In genere vitiparrarum est cui nidus ex musco arido ita absoluta perficitur pila ut inveniri non possit aditus. acanthyllis appellatur eadem figura ex lino intexens. picorum aliquis suspenditur surculo primis in ramis cyathi modo, ut nulla quadripes possit accedere. galgulos quidem ipsos dependentes pedibus somnum capere confirmant quia tutiores ita
<span class="br"></span><span class="lineNumber">97</span><span class="br"></span>se sperent. iam publicum quidem omnium est tabulata ramorum sustinendo nido provide eligere, camarare ab imbri aut fronde protegere densa. in Arabia cinnamolgus avis appellatur, cinnami surculis nidificans.<a class="footnoteLink" href="#note_LCL353_352_3" id="target_note_LCL353_352_3"><sup>3</sup></a> plumbatis eos sagittis decutiunt indigenae mercis gratia, in Scythis avis magnitudine otidis








</p></section><notes><section class="footnotes"><ul><li class="note" id="note_LCL353_352_1"><a class="footnoteCrossrefLink" href="#target_note_LCL353_352_1" title="Click to highlight in text"><sup class="lineRef">1</sup><span class="italic">v.l.</span> opere emori.</a></li><script type="text/javascript">document.getElementById('note_LCL353_352_1').style.display = "none";</script><li class="note" id="note_LCL353_352_2"><a class="footnoteCrossrefLink" href="#target_note_LCL353_352_2" title="Click to highlight in text"><sup class="lineRef">2</sup><span class="italic">v.l.</span> ita internidificant.</a></li><script type="text/javascript">document.getElementById('note_LCL353_352_2').style.display = "none";</script><li class="note" id="note_LCL353_352_3"><a class="footnoteCrossrefLink" href="#target_note_LCL353_352_3" title="Click to highlight in text"><sup class="lineRef">3</sup><span class="italic">Mayhoff</span>: nidificant <span class="italic">aut</span> -at.</a></li><script type="text/javascript">document.getElementById('note_LCL353_352_3').style.display = "none";</script></ul></section></notes></section>