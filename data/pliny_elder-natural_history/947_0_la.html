<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

constat. postea ergo reliqua omnia in nobilitatem venere et circiter <span class="sc">dcc</span> urbis annum.</p>
<span class="br"></span><span class="lineNumber">98</span><span class="br"></span><p>XVIII. Itaque non miror innumerabilia paene genera ficticii reperta multis ante saeculis, quae nunc dicemus, omnia ad medicinae usum pertinentia. omphacium quo modo fieret propter unguenta diximus
priore libro. fit e labrusca, hoc est vite silvestri, quod vocatur oenanthinum, floris eius libris duabus in musti cado maceratis; post dies <span class="sc">xxx</span> mutantur. praeter hoc radix labruscae et acini coria perficiunt.
<span class="br"></span><span class="lineNumber">99</span><span class="br"></span>hi paulo post quam defloruere singulare remedium habent ad refrigerandos in morbis corporum ardores, gelidissima, ut ferunt, natura. pars eorum aestu moritur prius quam reliqua, qui solstitiales dicuntur; universi numquam maturescunt, et si prius quam tota marcescat uva incocta detur cibo gallinaceo generi, fastidium gignit uvas adpetendi.</p>
<span class="br"></span><span class="lineNumber">100</span><span class="br"></span><p>XIX. Ficticiorum primum (quod vocant adynamon) fit ex ipso vino<a class="footnoteLink" href="#note_LCL370_252_1" id="target_note_LCL370_252_1"><sup>1</sup></a> hoc modo: albi musti sextarii <span class="sc">xx</span> aquae dimidium fervent donec excoquatur aquae mensura. alii marinae sextarios <span class="sc">x</span>, tantundem pluviae in sole <span class="sc">xl</span> diebus torrent. dant aegris quibus vini noxiam timent.</p>
</section><notes><section class="footnotes"><ul><li class="note" id="note_LCL370_252_1"><a class="footnoteCrossrefLink" href="#target_note_LCL370_252_1" title="Click to highlight in text"><sup class="lineRef">1</sup>fit . . . vino <span class="italic">hic Warmington</span>: <span class="italic">ante</span> quod vocant.</a></li><script type="text/javascript">document.getElementById('note_LCL370_252_1').style.display = "none";</script></ul></section></notes></section>