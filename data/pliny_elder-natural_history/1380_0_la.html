<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

cavendumque ne terram adtingat. Celsus et podagris
quae sine tumore sint radicem eius in vino decoctam inponi iubet.</p>
<span class="br"></span><span class="lineNumber">30</span><span class="br"></span><p>XV. Alterum genus est staphylinus, quod pastinacam
erraticam vocant. eius semen contritum et in vino potum tumentem alvum et suffocationes mulierum doloresque lenit in tantum ut vulvas corrigat, inlitum quoque e passo ventri earum prosit; et viris vero prosit cum panis portione aequa tritum ex vino potum contra ventris dolores. pellit et urinam, et phagedaenas ulcerum sistit recens cum melle inpositum
<span class="br"></span><span class="lineNumber">31</span><span class="br"></span>vel aridum farinae inspersum.<a class="footnoteLink" href="#note_LCL392_20_1" id="target_note_LCL392_20_1"><sup>1</sup></a> radicem eius Dieuches contra iocineris ac lienis ac lumborum et renium vitia ex aqua mulsa dari iubet, Cleophantus
et dysintericis veteribus. Philistio in lacte coquit et ad stranguriam dat radicis uncias quattuor, ex aqua hydropicis, similiter et opisthotonicis et pleuriticis et comitialibus. habentes eam feriri a serpentibus negantur, aut qui ante gustaverint non laedi. percussis inponitur cum axungia, folia contra
<span class="br"></span><span class="lineNumber">32</span><span class="br"></span>cruditates manduntur. Orpheus amatorium inesse staphylino dixit, fortassis quoniam venerem stimulari hoc cibo certum est. ideo conceptus adiuvari aliqui prodiderunt. ad reliqua et sativa pollet. efficacior tamen silvestris magisque in petrosis nata. semen sativae quoque contra scorpionum ictus ex vino aut




</p></section><notes><section class="footnotes"><ul><li class="note" id="note_LCL392_20_1"><a class="footnoteCrossrefLink" href="#target_note_LCL392_20_1" title="Click to highlight in text"><sup class="lineRef">1</sup>aridae farina (<span class="italic">aut</span> -e) inspersum (<span class="italic">aut</span> -am) <span class="italic">codd.</span>: arida farina inspersa <span class="italic">Mayhoff</span>: <span class="italic">sed vide Campbell, Classical Quarterly,</span> 1932, p. 119.</a></li><script type="text/javascript">document.getElementById('note_LCL392_20_1').style.display = "none";</script></ul></section></notes></section>