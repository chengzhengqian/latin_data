<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

tribunalia extructa manibus ad experimenta altissimi aestus, casis ita inpositis, navigantibus similes cum integant aquae circumdata, naufragis vero cum recesserint, fugientesque cum mari pisces circa tuguria venantur. non pecudem his habere, non lacte ali ut finitimis, ne cum feris quidem dimicare
<span class="br"></span><span class="lineNumber">4</span><span class="br"></span>contingit omni procul abacto frutice. ulva et palustri iunco funis nectunt ad praetexenda piscibus retia, captumque manibus lutum ventis magis quam sole siccantes terra cibos et rigentia septentrione viscera sua urunt. potus non nisi ex imbre servato scrobibus in vestibulo domus. et hae gentes, si vincantur hodie a populo Romano, servire se dicunt! ita est profecto: multis fortuna parcit in poenam.</p>
<span class="br"></span><span class="lineNumber">5</span><span class="br"></span><p>II. Aliud e silvis miraculum: totam reliquam Germaniam
referciunt<a class="footnoteLink" href="#note_LCL370_388_1" id="target_note_LCL370_388_1"><sup>1</sup></a> adduntque frigori umbras, altissimae
tamen haut procul supra dictis Chaucis circa duos praecipue lacus. litora ipsa optinent quercus maxima
aviditate nascendi, suffossaeque fluctibus aut propulsae flatibus vastas conplexu radicum insulas secum auferunt, atque ita libratae stantes navigant, ingentium ramorum armamentis saepe territis classibus





</p></section><notes><section class="footnotes"><ul><li class="note" id="note_LCL370_388_1"><a class="footnoteCrossrefLink" href="#target_note_LCL370_388_1" title="Click to highlight in text"><sup class="lineRef">1</sup>referciunt? <span class="italic">Mayhoff</span> (operiunt <span class="italic">Detlefsen</span>): reperiunt <span class="italic">aut</span> referunt.</a></li><script type="text/javascript">document.getElementById('note_LCL370_388_1').style.display = "none";</script></ul></section></notes></section>