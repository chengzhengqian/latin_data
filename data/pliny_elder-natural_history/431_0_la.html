<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Aethiopiae, cuius neque magnitudo neque intervallum
a continente constat; Aethiopas tantum populos
<span class="br"></span><span class="lineNumber">199</span><span class="br"></span>habere proditur. Ephorus auctor est a Rubro Mari navigantis in eam non posse propter ardores ultra quasdam columnas (ita appellantur parvae insulae) provehi. Polybius in extrema Mauretania contra montem Atlantem a terra stadia <span class="sc">viii</span> abesse prodit Cernen, Nepos Cornelius ex adverso maxime Carthaginis a continente p. <span class="sc">x͞</span>, non ampliorem circuitu
<span class="sc">i͞i͞</span>. traditur et alia insula contra montem Altantem, et ipsa Atlantis appellata; ab ea <span class="sc">ii</span> dierum praenavigatione solitudines ad Aethiopas Hesperios et promunturium quod vocavimus Hesperu Ceras, inde primum circumagente se terrarum fronte in
<span class="br"></span><span class="lineNumber">200</span><span class="br"></span>occasum ac mare Atlanticum. contra hoc quoque promunturium Gorgades insulae narrantur, Gorgonum quondam domus, bidui navigatione distantes a continente, ut tradit Xenophon Lampsacenus. penetravit in eas Hanno Poenorum imperator prodiditque hirta feminarum corpora, viros pernicitate
evasisse; duarumque Gorgadum cutes argumenti
et miraculi gratia in Iunonis templo posuit
<span class="br"></span><span class="lineNumber">201</span><span class="br"></span>spectatas usque ad Carthaginem captam. ultra has etiamnum duae Hesperidum insulae narrantur; adeoque omnia circa hoc incerta sunt ut Statius



</p></section><notes></notes></section>