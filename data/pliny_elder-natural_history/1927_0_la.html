<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

facta denarios probare, tam iucunda plebei lege, ut Mario Gratidiano vicatim tota<a class="footnoteLink" href="#note_LCL394_100_1" id="target_note_LCL394_100_1"><sup>1</sup></a> statuas dicaverit. mirumque, in hac artium sola vitia discuntur et falsi denarii spectatur exemplar pluribusque veris denariis adulterinus emitur.</p>
<span class="br"></span><span class="lineNumber">133</span><span class="br"></span><p>XLVII. Non erat apud antiquos numerus ultra centum milia; itaque et hodie multiplicantur haec, ut decies centena aut saepius dicantur. faenus hoc fecit nummusque percussus, et sic quoque aes alienum etiamnum appellatur. postea Divites cognominati, dummodo notum sit eum, qui primus hoc cognomen
<span class="br"></span><span class="lineNumber">134</span><span class="br"></span>acceperit, decoxisse creditoribus suis. ex eadem gente M. Crassus negabat locupletem esse nisi qui reditu annuo legionem tueri posset. in agris <span class="sc">hs</span> <span class="sc">m͞m͞</span> possedit Quiritium post Sullam divitissimus, nec fuit satis nisi totum Parthorum usurpasset aurum; atque ut memoriam quidem opum occupaverit—iuvat enim insectari inexplebilem istam habendi cupidinem—: multos postea cognovimus servitute liberatos opulentiores, pariterque tres Claudii principatu
paulo ante Callistum, Pallantem, Narcissum.
<span class="br"></span><span class="lineNumber">135</span><span class="br"></span>atque ut hi omittantur, tamquam adhuc rerum




</p></section><notes><section class="footnotes"><ul><li class="note" id="note_LCL394_100_1"><a class="footnoteCrossrefLink" href="#target_note_LCL394_100_1" title="Click to highlight in text"><sup class="lineRef">1</sup>totas <span class="italic">B, cd. Par.</span> 6801.</a></li><script type="text/javascript">document.getElementById('note_LCL394_100_1').style.display = "none";</script></ul></section></notes></section>