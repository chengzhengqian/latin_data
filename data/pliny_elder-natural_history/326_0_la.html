<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">73</span><span class="br"></span><p>Ab occidente litora Esseni fugiunt usque qua nocent, gens sola et in toto orbe praeter ceteras mira, sine ulla femina, omni venere abdicata, sine pecunia, socia palmarum. in diem ex aequo convenarum
turba renascitur large frequentantibus quos vita fessos ad mores eorum fortuna<a class="footnoteLink" href="#note_LCL352_276_1" id="target_note_LCL352_276_1"><sup>1</sup></a> fluctibus agitat. ita per seculorum milia (incredibile dictu) gens aeterna est in qua nemo nascitur: tam fecunda illis aliorum vitae paenitentia est!</p>
<p>Infra hos Engada oppidum fuit, secundum ab Hierosolymis fertilitate palmetorumque nemoribus, nunc alterum bustum. inde Masada castellum in rupe et ipsum haut procul Asphaltite. et hactenus Iudaea est.</p>
<span class="br"></span><span class="lineNumber">74</span><span class="br"></span><p>XVI. Iungitur ei latere Syriae Decapolitana regio a numero oppidorum, in quo non omnes eadem observant, plurimi tamen Damascum epoto riguis amne Chrysorroa fertilem, Philadelphiam, Rhaphanam
(omnia in Arabiam recedentia), Scythopolim (antea Nysam, a Libero Patre sepulta nutrice ibi) Scythis deductis, Gadara Hieromice praefluente, et iam dictum Hippon, Dion, Pellam aquis divitem, Galasam, Canatham. intercurrunt cinguntque has urbes tetrarchiae, regnorum instar singulae, et in regna contribuuntur, Trachonitis, Panias (in qua


</p></section><notes><section class="footnotes"><ul><li class="note" id="note_LCL352_276_1"><a class="footnoteCrossrefLink" href="#target_note_LCL352_276_1" title="Click to highlight in text"><sup class="lineRef">1</sup><span class="italic">Mayhoff</span>: fortunae.</a></li><script type="text/javascript">document.getElementById('note_LCL352_276_1').style.display = "none";</script><li class="note" id="note_LCL352_276_2"><a class="footnoteCrossrefLink" href="#target_note_LCL352_276_2" title="Click to highlight in text"><sup class="lineRef">2</sup>in <span class="italic">v.l. om</span></a></li><script type="text/javascript">document.getElementById('note_LCL352_276_2').style.display = "none";</script></ul></section></notes></section>