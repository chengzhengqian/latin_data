<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

pictorum, inpendia regalia et cum pulcherrima laudatissimaque certantes centum domus posteaque ab innumerabilibus aliis in hunc diem victas. profecto
incendia puniunt luxum, nec tamen effici potest ut mores aliquid ipso homine mortalius esse intellegant.</p>
<span class="br"></span><span class="lineNumber">111</span><span class="br"></span><p>Sed omnes eas duae domus vicerunt. bis vidimus urbem totam cingi domibus principum Gai et Neronis, huius quidem, ne quid deesset,<a class="footnoteLink" href="#note_LCL419_86_1" id="target_note_LCL419_86_1"><sup>1</sup></a> aurea. nimirum sic habitaverant illi qui hoc imperium fecere tantum, ad devincendas gentes triumphosque referendos ab aratro aut foco exeuntes, quorum agri quoque minorem modum optinuere quam sellaria istorum!
<span class="br"></span><span class="lineNumber">112</span><span class="br"></span>subit vero<a class="footnoteLink" href="#note_LCL419_86_2" id="target_note_LCL419_86_2"><sup>2</sup></a> cogitatio, quota portio harum fuerint areae illae quas invictis imperatoribus decernebant publice ad exaedificandas<a class="footnoteLink" href="#note_LCL419_86_3" id="target_note_LCL419_86_3"><sup>3</sup></a> domos; summusque illarum honos erat, sicut in P. Valerio Publicola, primo consule cum L. Bruto, post tot merita et fratre eius, qui bis in eodem magistratu Sabinos devicerat, adici decreto ut domus eorum fores extra aperirentur





</p></section><notes><section class="footnotes"><ul><li class="note" id="note_LCL419_86_1"><a class="footnoteCrossrefLink" href="#target_note_LCL419_86_1" title="Click to highlight in text"><sup class="lineRef">1</sup>deesset <span class="italic">edd.</span>: esset <span class="italic">aut esse codd.</span></a></li><script type="text/javascript">document.getElementById('note_LCL419_86_1').style.display = "none";</script><li class="note" id="note_LCL419_86_2"><a class="footnoteCrossrefLink" href="#target_note_LCL419_86_2" title="Click to highlight in text"><sup class="lineRef">2</sup>subit vero <span class="italic">edd. vett., Mayhoff</span>: subiit vero B: subituquo d: subituque R; <span class="italic">unde</span> subit utique <span class="italic">coni. Mayhoff.</span></a></li><script type="text/javascript">document.getElementById('note_LCL419_86_2').style.display = "none";</script><li class="note" id="note_LCL419_86_3"><a class="footnoteCrossrefLink" href="#target_note_LCL419_86_3" title="Click to highlight in text"><sup class="lineRef">3</sup>exaedificandas B: aedificandas RdTh.</a></li><script type="text/javascript">document.getElementById('note_LCL419_86_3').style.display = "none";</script></ul></section></notes></section>