<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

equidem cogito, innumera ex<a class="footnoteLink" href="#note_LCL419_324_1" id="target_note_LCL419_324_1"><sup>1</sup></a> Graeca vanitate<a class="footnoteLink" href="#note_LCL419_324_2" id="target_note_LCL419_324_2"><sup>2</sup></a>—indicatis
nobilibus gemmis, immo vero etiam plebeis, rariorum genera digna dictu distinxisse satis erit. illud modo meminisse conveniet, increscentibus varie maculis atque verrucis linearumque interveniente multiplici ductu et colore saepius mutari nomina in eadem plerumque materia.</p>
<span class="br"></span><span class="lineNumber">196</span><span class="br"></span><p>LXXV. Nunc communiter ad omnium gemmarum observationem pertinentia dicemus opiniones secuti auctorum.</p>
<p>Cavae aut extuberantes viliores videntur aequalibus. figura oblonga maxime probatur, deinde quae vocatur lenticula, postea epipedos<a class="footnoteLink" href="#note_LCL419_324_3" id="target_note_LCL419_324_3"><sup>3</sup></a> et rotunda, angulosis autem minima gratia.</p>
<span class="br"></span><span class="lineNumber">197</span><span class="br"></span><p>Veras a falsis discernere magna difficultas, quippe cum inventum sit ex veris generis alterius in aliud falsas traducere, ut sardonyches e ternis glutinentur gemmis ita ut deprehendi ars non possit, aliunde nigro, aliunde candido, aliunde minio sumptis, omnibus in suo genere probatissimis. quin immo etiam exstant commentarii auctorum—quos non equidem demonstrabo—quibus modis ex crystallo smaragdum tinguant aliasque tralucentes, sardonychem



</p></section><notes><section class="footnotes"><ul><li class="note" id="note_LCL419_324_1"><a class="footnoteCrossrefLink" href="#target_note_LCL419_324_1" title="Click to highlight in text"><sup class="lineRef">1</sup>ex d <span class="italic">edd. vett.</span>: et <span class="italic">ceteri codd., Mayhoff.</span></a></li><script type="text/javascript">document.getElementById('note_LCL419_324_1').style.display = "none";</script><li class="note" id="note_LCL419_324_2"><a class="footnoteCrossrefLink" href="#target_note_LCL419_324_2" title="Click to highlight in text"><sup class="lineRef">2</sup>vanitate B: vanitate conficta <span class="italic">ceteri codd., edd. vett.</span></a></li><script type="text/javascript">document.getElementById('note_LCL419_324_2').style.display = "none";</script><li class="note" id="note_LCL419_324_3"><a class="footnoteCrossrefLink" href="#target_note_LCL419_324_3" title="Click to highlight in text"><sup class="lineRef">3</sup>epipedos <span class="italic">Turnebus</span>: epicpedos B.</a></li><script type="text/javascript">document.getElementById('note_LCL419_324_3').style.display = "none";</script></ul></section></notes></section>