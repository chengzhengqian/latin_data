<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

eadem. perticas ex ea caedi iustum est quarto fere anno; et hae autem senescentium locum propagine sarciunt praecisa<a class="footnoteLink" href="#note_LCL371_100_1" id="target_note_LCL371_100_1"><sup>1</sup></a> post annum. salicis viminalis iugera singula sufficiunt <span class="sc">xxv</span> vineae iugeribus. eiusdem rei causa populus alba seritur bipedaneo pastinato, talea sesquipedali, biduo siccata, palmipedi intervallo, terra superiniecta duorum cubitorum crassitudine.</p>
<span class="br"></span><span class="lineNumber">144</span><span class="br"></span><p>XXXIII. Harundo etiam dilutiore quam hae solo gaudet. seritur bulbo radicis, quod alii oculum vocant, dodrantali scrobe, intervallo duum pedum et semipedis; reficiturque ex sese vetere harundineto exstirpato, quod utilius repertum quam castrare, sicut antea; namque inter se radices serpunt mutuoque
<span class="br"></span><span class="lineNumber">145</span><span class="br"></span>decursu necantur. tempus conserendi priusquam oculi harundinum intumescant, ante kal. Martias. crescit ad brumam usque, desinitque cum durescere incipit: hoc signum tempestivam habet caesuram; et hanc autem quotiens et vineam fodiendam putant. seritur et traversa, non alte terra condita, erumpuntque
<span class="br"></span><span class="lineNumber">146</span><span class="br"></span>e singulis oculis totidem plantae. seritur et deplantata pedali sulco, binis obrutis gemmis ut tertius nodus terram attingat, prono cacumine ne rores concipiat. caeditur decrescente luna. vineis fumo<a class="footnoteLink" href="#note_LCL371_100_2" id="target_note_LCL371_100_2"><sup>2</sup></a> siccata utilior quam viridis.</p>
</section><notes><section class="footnotes"><ul><li class="note" id="note_LCL371_100_1"><a class="footnoteCrossrefLink" href="#target_note_LCL371_100_1" title="Click to highlight in text"><sup class="lineRef">1</sup><span class="italic">Mayhoff</span>: pertica.</a></li><script type="text/javascript">document.getElementById('note_LCL371_100_1').style.display = "none";</script><li class="note" id="note_LCL371_100_2"><a class="footnoteCrossrefLink" href="#target_note_LCL371_100_2" title="Click to highlight in text"><sup class="lineRef">2</sup><span class="italic">Schneider ex Geop.</span>: anno.</a></li><script type="text/javascript">document.getElementById('note_LCL371_100_2').style.display = "none";</script></ul></section></notes></section>