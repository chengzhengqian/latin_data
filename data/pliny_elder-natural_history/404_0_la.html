<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">124</span><span class="br"></span><p>Euphrate navigari Babylonem e Persico mari <span class="sc">c͞c͞c͞c͞x͞i͞i͞</span> p. tradunt Nearchus et Onesicritus, qui vero postea scripsere ad Seleuciam <span class="sc">c͞c͞c͞c͞x͞l͞</span>, Iuba a Babylone Characen <span class="sc">c͞l͞x͞x͞v͞</span> <span class="sc">d.</span> fluere aliqui ultra Babylona continuo alveo, priusquam distrahatur ad rigua, <span class="sc">l͞x͞x͞x͞v͞i͞i͞</span>, universo autem cursu <span class="sc">|x͞i͞i͞|</span> p. inconstantiam mensurae diversitas auctorum facit, cum Persae quoque schoenos et parasangas alii alia mensura
<span class="br"></span><span class="lineNumber">125</span><span class="br"></span>determinent. ubi desiit alveo munire, ad confinium Characis accedente tractu, statim infestant Attali latrones, Arabum gens, ultra quos Scenitae. ambitu vero Euphratis Nomades Arabiae usque ad deserta Syriae, unde in meridiem flecti eum diximus, solitudines 
<span class="br"></span><span class="lineNumber">126</span><span class="br"></span>Palmyrenas relinquentem. Seleucia abest a capite Mesopotamiae Euphrate<a class="footnoteLink" href="#note_LCL352_432_1" id="target_note_LCL352_432_1"><sup>1</sup></a> navigantibus <span class="sc">|x͞i͞| x͞x͞v͞</span> p., a Mari Rubro, si Tigri navigetur, <span class="sc">c͞c͞c͞x͞x͞</span> a Zeugmate <span class="sc">d͞c͞c͞x͞x͞i͞v͞</span>. Zeugma abest Seleucia Syriae ad nostrum litus <span class="sc">c͞l͞x͞x͞n͞</span>. haec est ibi latitudo terrarum
inter duo maria, Parthici vero regni <span class="sc">d͞c͞c͞c͞c͞x͞v͞i͞i͞i͞</span>.</p>
<p>XXXI. Est etiamnum oppidum Mesopotamiae in ripa Tigris circa confluentes, quod vocant Digbam.





</p></section><notes><section class="footnotes"><ul><li class="note" id="note_LCL352_432_1"><a class="footnoteCrossrefLink" href="#target_note_LCL352_432_1" title="Click to highlight in text"><sup class="lineRef">1</sup><span class="italic">Mayhoff</span>: Euphraten.</a></li><script type="text/javascript">document.getElementById('note_LCL352_432_1').style.display = "none";</script></ul></section></notes></section>