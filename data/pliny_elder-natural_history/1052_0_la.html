<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

vero post folium nasci. ficus et praecoces habet quas Athenis prodromos vocant, in Laconico genere maxime.</p>
<span class="br"></span><span class="lineNumber">114</span><span class="br"></span><p>Sunt et biferae in isdem;</p>
<p>(L.) in Coo insula caprifici
triferae sunt: primo fetu sequens evocatur, sequenti tertius. hoc fici caprificantur. et caprifici autem ab adversis foliis nascuntur. biferae et in malis ac piris quaedam, sicut et praecoces. malus silvestris bifera: sequens eius fructus post arcturum,
<span class="br"></span><span class="lineNumber">115</span><span class="br"></span>in apricis maxime. vites quidem et triferae sunt, quas ob id insanas vocant, quoniam in his alia maturescunt, alia turgescunt, alia florent. M. Varro auctor est vitem fuisse Zmyrnae apud Matroon triferam
et malum in agro Consentino. hoc autem evenit perpetuo in Tacapensi<a class="footnoteLink" href="#note_LCL370_462_1" id="target_note_LCL370_462_1"><sup>1</sup></a>Africae agro (de quo plura alias), ea est soli fertilitas. trifera est et cupressus; namque bacae eius colliguntur mense Ianuario et Maio et Septembri, ternasque earum gerit magnitudines.</p>
<span class="br"></span><span class="lineNumber">116</span><span class="br"></span><p>Est vero et in ipsis arboribus etiam onustis peculiaris
differentia: summa sui parte fertiliores arbutus, quercus, inferiore iuglandis, fici mariscae. omnis quo

</p></section><notes><section class="footnotes"><ul><li class="note" id="note_LCL370_462_1"><a class="footnoteCrossrefLink" href="#target_note_LCL370_462_1" title="Click to highlight in text"><sup class="lineRef">1</sup><span class="italic">Brotier coll.</span> <span class="sc">xviii</span> 188: Venesi.</a></li><script type="text/javascript">document.getElementById('note_LCL370_462_1').style.display = "none";</script></ul></section></notes></section>