<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">109</span><span class="br"></span><p>LI. Cypros in Aegypto est arbor ziziphi foliis, sernine coriandri candido, odorato. coquitur hoc in oleo premiturque postea, quod cypros vocatur; pretium ei in libras êÜñ <span class="sc">v.</span> optimum e Canopica in ripis Nili nata, secundum Ascalone Iudaeae, tertium in<a class="footnoteLink" href="#note_LCL370_78_1" id="target_note_LCL370_78_1"><sup>1</sup></a> Cypro insula: odoris suavitas quaedam. hanc esse dicunt arborem quae in Italia ligustrum vocetur.</p>
<span class="br"></span><span class="lineNumber">110</span><span class="br"></span><p>LII. In eodem tractu aspalathos nascitur, spina candida magnitudine arboris modicae, flore rosae; radix unguentis expetitur. tradunt in quocumque frutice curvetur arcus caelestis eandem quae sit aspalathi suavitatem odoris exisistere, sed si in aspalatho, inenarrabilem quandam. quidam eum erysisceptrum vocant, alii sceptrum. probatio eius in colore rufo vel igneo tactuque spisso et odore
<span class="br"></span><span class="lineNumber">111</span><span class="br"></span>castorei. permutatur in libras êÜñ <span class="sc">v.</span></p>
<p>LIII. In Aegypto nascitur et maron peius quam Lydium, maioribus foliis ac variis: illa brevia ac minuta et odorata.</p>
<p>LIV. Sed omnibus odoribus praefertur balsamum, uni terrarum Iudaeae concessum, quondam in duobus tantum hortis, utroque regio, altero iugerum viginti non amplius, altero pauciorum. ostendere arborum<a class="footnoteLink" href="#note_LCL370_78_2" id="target_note_LCL370_78_2"><sup>2</sup></a> hanc urbi imperatores Vespasiani, clarumque dictu, a






</p></section><notes><section class="footnotes"><ul><li class="note" id="note_LCL370_78_1"><a class="footnoteCrossrefLink" href="#target_note_LCL370_78_1" title="Click to highlight in text"><sup class="lineRef">1</sup>in <span class="italic">add.: Mayhoff.</span></a></li><script type="text/javascript">document.getElementById('note_LCL370_78_1').style.display = "none";</script><li class="note" id="note_LCL370_78_2"><a class="footnoteCrossrefLink" href="#target_note_LCL370_78_2" title="Click to highlight in text"><sup class="lineRef">2</sup><span class="italic">Mueller</span>: arbutum.</a></li><script type="text/javascript">document.getElementById('note_LCL370_78_2').style.display = "none";</script></ul></section></notes></section>