<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

violentior, Saus ex Alpibus Carnicis placidior, <span class="sc">c͞x͞x͞</span> intervallo, Draus per Serretes, Sirapillos, Iasos,
<span class="br"></span><span class="lineNumber">148</span><span class="br"></span>Andizetes, Saus per Colapianos Breucosque. populorum
haec capita; praeterea Arviates, Azali, Amantini, Belgites, Catari, Cornacates, Eravisci, Hercuniates, Latovici, Oseriates, Varciani, mons Claudius, cuius in fronte Scordisci, in tergo Taurisci. insula in Savo Metubarbis, amnicarum maxima. praeterea amnes memorandi Colapis in Saum influens iuxta Sisciam gemino alveo insulam ibi efficit quae Segestica appellatur, alter amnis Bacuntius
in Saum Sirmio oppido influit, ubi civitas Sirmiensium
et Amantinorum. inde <span class="sc">x͞l͞v͞</span> Taurunum, ubi Danuvio miscetur Saus; supra influunt Valdasus, Urpanus, et ipsi non ignobiles.</p>
<span class="br"></span><span class="lineNumber">149</span><span class="br"></span><p>XXVI. Pannoniae iungitur provincia quae Moesia appellatur, ad Pontum usque cum Danuvio decurrens; incipit a confluente supra dicto. in ea Dardani, Celegeri, Triballi, Timachi, Moesi, Thraces Pontoque contermini Scythae. flumina clara e Dardanis Margus, Pingus, Timachus, ex Rhodope Oescus, ex Haemo Utus, Asamus, Ieterus.</p>
<span class="br"></span><span class="lineNumber">150</span><span class="br"></span><p>Illyrici latitudo qua maxima est <span class="sc">c͞c͞c͞x͞x͞v͞</span> p. colligit, longitudo a flumine Arsia ad flumen Drinium <span class="sc">d͞x͞x͞x͞</span>; a Drinio ad promunturium Acroceraunium <span class="sc">clxxv</span> Agrippa prodidit, universum autem sinum Italiae




</p></section><notes></notes></section>