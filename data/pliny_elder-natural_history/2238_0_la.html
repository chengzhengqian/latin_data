<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

gallinaceorum ventris membrana inveterata et inspersa
potioni destillationes pectoris, et umidam tussim vel recens tosta lenit. cocleae crudae tritae cum aquae tepidae cyathis tribus si sorbeantur, tussim sedant. destillationes sedat et canina cutis cuilibet digito circumdata. iure perdicum stomachus recreatur.</p>
<span class="br"></span><span class="lineNumber">47</span><span class="br"></span><p>XVI. Iocinerum doloribus medetur mustela silvestris
in cibo sumpta vel iocinera eius, item viverra porcelli modo inassata, suspiriosis multipedae ita ut ter septenae in Attico melle diluantur et per harundinem
bibantur, omne enim vas nigrescit contactu. quidam torrent sextarium in patina donec candidae fiant, tunc melle miscent [alii centipedam vocant]<a class="footnoteLink" href="#note_LCL418_308_1" id="target_note_LCL418_308_1"><sup>1</sup></a>
<span class="br"></span><span class="lineNumber">48</span><span class="br"></span>et ex aqua calida dari iubent. cocleae in cibo<a class="footnoteLink" href="#note_LCL418_308_2" id="target_note_LCL418_308_2"><sup>2</sup></a> iis quos linquit animus aut quorum alienatur mens aut quibus vertigines fiunt, ex passi cyathis tribus singulae
contritae cum sua testa et calefactae in potu datae diebus plurimum novem, aliqui singulas primo die dedere, sequenti binas, tertio ternas, quarto duas,
<span class="br"></span><span class="lineNumber">49</span><span class="br"></span>quinto unam. sic et suspiria emendant et vomicas. esse animal locustae simile sine pennis, quod trixallis Graece vocetur, Latinum nomen non habeat, aliqui arbitrantur, nec pauci auctores, hoc esse quod grylli vocentur. ex his XX torreri iubent ac bibi e mulso contra orthopnoeas. sanguinem expuentibus cocleae;<a class="footnoteLink" href="#note_LCL418_308_3" id="target_note_LCL418_308_3"><sup>3</sup></a>
si qui inlotis protropum infundat, vel marina aqua ita decoquat et in cibo sumat, aut si





</p></section><notes><section class="footnotes"><ul><li class="note" id="note_LCL418_308_1"><a class="footnoteCrossrefLink" href="#target_note_LCL418_308_1" title="Click to highlight in text"><sup class="lineRef">1</sup>alii centipedam vocant] <span class="italic">In uncis Mayhoff.</span></a></li><script type="text/javascript">document.getElementById('note_LCL418_308_1').style.display = "none";</script><li class="note" id="note_LCL418_308_2"><a class="footnoteCrossrefLink" href="#target_note_LCL418_308_2" title="Click to highlight in text"><sup class="lineRef">2</sup>iubent in cibo. cocleae <span class="italic">Mayhoff.</span></a></li><script type="text/javascript">document.getElementById('note_LCL418_308_2').style.display = "none";</script><li class="note" id="note_LCL418_308_3"><a class="footnoteCrossrefLink" href="#target_note_LCL418_308_3" title="Click to highlight in text"><sup class="lineRef">3</sup>si qui <span class="italic">Mayhoff</span> est qui <span class="italic">plerique codd., Detlefsen.</span></a></li><script type="text/javascript">document.getElementById('note_LCL418_308_3').style.display = "none";</script></ul></section></notes></section>