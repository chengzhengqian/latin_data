<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

lentisco; aquifolio enim ac spinae sine suco; medioque
etiamnum genere inter bacas acinosque cerasis: pomum his primo candidum et fere omnibus bacis. mox aliis virescit, ut olivae, lauri, rubet vero moris, cerasis, cornis, dein nigrescit moris, cerasis, olivis.</p>
<span class="br"></span><span class="lineNumber">102</span><span class="br"></span><p>XXX. Cerasia<a class="footnoteLink" href="#note_LCL370_358_1" id="target_note_LCL370_358_1"><sup>1</sup></a> ante victoriam Mithridaticam L. Luculli non fuere in Italia, ad urbis annum <span class="sc">dclxxx.</span> is primum invexit<a class="footnoteLink" href="#note_LCL370_358_2" id="target_note_LCL370_358_2"><sup>2</sup></a> e Ponto, annisque <span class="sc">cxx</span> trans oceanum in Britanniam usque pervenere; eadem [ut diximus],<a class="footnoteLink" href="#note_LCL370_358_3" id="target_note_LCL370_358_3"><sup>3</sup></a> in Aegypto nulla cura potuere gigni. cerasorum Aproniana maxime rubent, nigerrima
<span class="br"></span><span class="lineNumber">103</span><span class="br"></span>sunt Lutatia, Caeciliana vero et rotunda. Iunianis gratus sapor, sed paene tantum sub arbore sua, adeo teneris ut gestatum non tolerent. principatus duracinis
quae Pliniana Campania appellat, in Belgica vero Lusitanis, in ripis etiam Rheni. tertius his colos e nigro ac rubenti viridique, similis maturescentibus
<span class="br"></span><span class="lineNumber">104</span><span class="br"></span>semper. minus quinquennium est quod prodiere quae vocant laurea, non ingratae amaritudinis, insitae in lauru. sunt et Macedonica, parvae arboris raroque
tria cubita excedentis, et minore etiamnum frutice chamaecerasi. inter prima hoc e pomis





</p></section><notes><section class="footnotes"><ul><li class="note" id="note_LCL370_358_1"><a class="footnoteCrossrefLink" href="#target_note_LCL370_358_1" title="Click to highlight in text"><sup class="lineRef">1</sup>Cerasia? <span class="italic">Mayhoff</span>: Cerasi.</a></li><script type="text/javascript">document.getElementById('note_LCL370_358_1').style.display = "none";</script><li class="note" id="note_LCL370_358_2"><a class="footnoteCrossrefLink" href="#target_note_LCL370_358_2" title="Click to highlight in text"><sup class="lineRef">2</sup><span class="italic">Mayhoff</span>: vexit.</a></li><script type="text/javascript">document.getElementById('note_LCL370_358_2').style.display = "none";</script><li class="note" id="note_LCL370_358_3"><a class="footnoteCrossrefLink" href="#target_note_LCL370_358_3" title="Click to highlight in text"><sup class="lineRef">3</sup><span class="italic">Secl. Ian.</span></a></li><script type="text/javascript">document.getElementById('note_LCL370_358_3').style.display = "none";</script></ul></section></notes></section>