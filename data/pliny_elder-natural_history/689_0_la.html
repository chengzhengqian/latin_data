<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

maris; nec unde confingantur invenitur: putant ex spinis aculeatis,<a class="footnoteLink" href="#note_LCL353_350_1" id="target_note_LCL353_350_1"><sup>1</sup></a> piscibus enim vivunt. subeunt et in amnes. pariunt ova quina.</p>
<p>XLVIII. Gaviae in petris nidificant, mergi et in arboribus. pariunt cum<a class="footnoteLink" href="#note_LCL353_350_2" id="target_note_LCL353_350_2"><sup>2</sup></a> plurimum terna, sed gaviae aestate, mergi incipiente vere.</p>
<span class="br"></span><span class="lineNumber">92</span><span class="br"></span><p>XLIX. Halcyonum nidi figura reliquarum quoque sollertiae admonet; neque alia parte ingenia avium magis admiranda sunt. hirundines luto construunt, stramento roborant; si quando inopia est luti, madefactis multa aqua pinnis pulverem spargunt. ipsum vero nidum mollibus plumis floccisque consternunt tepefaciendis ovis, simul ne durus sit infantibus pullis. in fetum<a class="footnoteLink" href="#note_LCL353_350_3" id="target_note_LCL353_350_3"><sup>3</sup></a> summa aequitate alternant cibum. notabili munditia egerunt excrementa pullorum, adultioresque circumagi docent
<span class="br"></span><span class="lineNumber">93</span><span class="br"></span>et foris saturitatem emittere. alterum est hirundinum genus rusticarum et agrestium quae raro in domibus diversos figura sed eadem materia confingunt nidos, totos supinos, faucibus porrectis in angustum, utero capaci, mirum qua peritia et occultandis
<span class="br"></span><span class="lineNumber">94</span><span class="br"></span>habiles pullis et substernendis molles. in Aegypti Heracleotico ostio molem continuatione nidorum evaganti Nilo inexpugnabilem opponunt stadii fere unius spatio, quod humano opere perfici non posset.







</p></section><notes><section class="footnotes"><ul><li class="note" id="note_LCL353_350_1"><a class="footnoteCrossrefLink" href="#target_note_LCL353_350_1" title="Click to highlight in text"><sup class="lineRef">1</sup>acularum (<span class="italic">cf</span>.XXXII 11 belonae, quos aculas vocamus <span class="italic">Gronovius.</span></a></li><script type="text/javascript">document.getElementById('note_LCL353_350_1').style.display = "none";</script><li class="note" id="note_LCL353_350_2"><a class="footnoteCrossrefLink" href="#target_note_LCL353_350_2" title="Click to highlight in text"><sup class="lineRef">2</sup>cum <span class="italic">add.</span>? <span class="italic">Mayhoff.</span></a></li><script type="text/javascript">document.getElementById('note_LCL353_350_2').style.display = "none";</script><li class="note" id="note_LCL353_350_3"><a class="footnoteCrossrefLink" href="#target_note_LCL353_350_3" title="Click to highlight in text"><sup class="lineRef">3</sup><span class="italic">Rackham coll. Tac. Ann</span>. II. 67: fetu.</a></li><script type="text/javascript">document.getElementById('note_LCL353_350_3').style.display = "none";</script></ul></section></notes></section>