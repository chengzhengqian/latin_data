<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

specus sequitur et saxa manantia, quod miremur,
<span class="br"></span><span class="lineNumber">64</span><span class="br"></span>cum aquas non sentiat. calculos e corpore mire pellit frangitque, utique nigrum, qua de causa potius quam quod in saxis nasceretur a nostris saxifragum appellatum crediderim. bibitur e vino quantum terni decerpsere digiti. urinam<a class="footnoteLink" href="#note_LCL392_338_1" id="target_note_LCL392_338_1"><sup>1</sup></a> cient, serpentium et araneorum venenis resistunt, in vino decocti alvum sistunt. capitis dolores corona ex his sedat. contra scolopendrae morsus inlinuntur, crebro auferendi
ne perurant, hoc et in alopeciis. strumas discutiunt furfuresque in facie et capitis manantia
<span class="br"></span><span class="lineNumber">65</span><span class="br"></span>ulcera. decoctum ex his prodest suspiriosis et iocineri et lieni et felle subfusis et hydropicis. stranguriae inlinuntur et renibus cum absinthio. secundas cient et menstrua. sanguinem sistunt ex aceto aut rubi suco poti. infantes quoque exulcerati perunguntur ex iis cum rosaceo et vino prius. folium in<a class="footnoteLink" href="#note_LCL392_338_2" id="target_note_LCL392_338_2"><sup>2</sup></a> urina pueri inpubis, tritum quidem cum aphronitro
et inlitum ventri mulierum ne rugosus fiat praestare dicitur. perdices et gallinaceos pugnaciores
fieri putant in cibum eorum additis, pecorique esse utilissimos.</p>
</section><notes><section class="footnotes"><ul><li class="note" id="note_LCL392_338_1"><a class="footnoteCrossrefLink" href="#target_note_LCL392_338_1" title="Click to highlight in text"><sup class="lineRef">1</sup><span class="italic">Ante</span> urinam <span class="italic">excidisse</span> utriusque ramuli <span class="italic">putat Mayhoff.</span></a></li><script type="text/javascript">document.getElementById('note_LCL392_338_1').style.display = "none";</script><li class="note" id="note_LCL392_338_2"><a class="footnoteCrossrefLink" href="#target_note_LCL392_338_2" title="Click to highlight in text"><sup class="lineRef">2</sup>prius. folium in <span class="italic">vulg.</span>: virus folii in <span class="italic">Mayhoff.</span></a></li><script type="text/javascript">document.getElementById('note_LCL392_338_2').style.display = "none";</script></ul></section></notes></section>