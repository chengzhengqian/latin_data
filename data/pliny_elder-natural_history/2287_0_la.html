<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">46</span><span class="br"></span>est ille, indubitata spes promittitur. sed tanta oculorum intentione opus est ut indolescant. quod fugientes ad alia experimenta decurrunt, loco in altitudinum pedum quinque defosso ollisque e figlino opere crudis aut peruncta pelvi aerea,<a class="footnoteLink" href="#note_LCL418_406_1" id="target_note_LCL418_406_1"><sup>1</sup></a> cooperto,<a class="footnoteLink" href="#note_LCL418_406_2" id="target_note_LCL418_406_2"><sup>2</sup></a> lucernaque ardente concamarata frondibus, dein terra, si figlinum umidum ruptumve, aut in aere sudor vel lucerna sine defectu olei restincta aut etiam vellus lanae madidum repperiatur, non dubie promittunt aquas. quidam et igni prius excocunt locum tanto efficaciore vasorum argumento.</p>
<span class="br"></span><span class="lineNumber">47</span><span class="br"></span><p>XXVIII. Terra vero ipsa promittit candicantibus maculis aut tota glauci coloris. in nigra enim scaturigines non fere sunt perennes. figularis creta semper adimit spes, nec amplius puteum fodiunt coria terrae observantes, ut a nigra descendat ordo
<span class="br"></span><span class="lineNumber">48</span><span class="br"></span>supra dictus. aqua semper dulcis in argillosa terra, frigidior in tofo. namque et hic probatur, dulces enim levissimasque facit et colando continet sordes. sabulum exiles limosasque promittit, glarea incertas venas, sed boni saporis, sabulum masculum et harena carbunculus certas stabilesque et salubres, rubra saxa optimas speique certissimae, radices montium saxosae et silex hoc amplius rigentes. oportet autem




</p></section><notes><section class="footnotes"><ul><li class="note" id="note_LCL418_406_1"><a class="footnoteCrossrefLink" href="#target_note_LCL418_406_1" title="Click to highlight in text"><sup class="lineRef">1</sup><span class="italic">Post</span> aerea <span class="italic">add.</span> lanae vellere <span class="italic">Mayhoff.</span></a></li><script type="text/javascript">document.getElementById('note_LCL418_406_1').style.display = "none";</script><li class="note" id="note_LCL418_406_2"><a class="footnoteCrossrefLink" href="#target_note_LCL418_406_2" title="Click to highlight in text"><sup class="lineRef">2</sup><span class="italic">Post</span> terra <span class="italic">trans.</span> cooperto <span class="italic">Detlefsen.</span></a></li><script type="text/javascript">document.getElementById('note_LCL418_406_2').style.display = "none";</script></ul></section></notes></section>