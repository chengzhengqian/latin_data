<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

docent quoniam coquendo durescat. omnium cerebro medio insunt ossicula parva. uni homini in infantia palpitant, nec conroborantur ante primum sermonis
<span class="br"></span><span class="lineNumber">135</span><span class="br"></span>exordium. hoc est viscerum excelsissimum custoditumque<a class="footnoteLink" href="#note_LCL353_516_1" id="target_note_LCL353_516_1"><sup>1</sup></a>
caelo<a class="footnoteLink" href="#note_LCL353_516_2" id="target_note_LCL353_516_2"><sup>2</sup></a> capitis, sine carne, sine cruore, sine sordibus. hanc habet sensus arcem, huc venarum omnis a corde vis tendit, hic desinit, hoc culmen altissimum, hic mentis est regimen. omnium<a class="footnoteLink" href="#note_LCL353_516_3" id="target_note_LCL353_516_3"><sup>3</sup></a> autem animalium in priora pronum, quia et sensus ante nos tendunt. ab eo proficiscitur somnus, hinc capitis nutatio; quae cerebrum non habent non dormiunt.</p>
<p>Cervis in capite inesse vermiculi sub linguae inanitate et circa articulum qua caput iungitur numero <span class="sc">xx</span> produntur.</p>
<span class="br"></span><span class="lineNumber">136</span><span class="br"></span><p>L. Aures homini tantum immobiles (ab his Flaccorum
cognomina). nec in alia parte feminis maius inpendium margaritis dependentibus; in Oriente quidem et viris aurum eo loci gestare decus existimatur.
animalium aliis maiores aliis minores; cervis tantum scissae ac velut divisae, sorici pilosae; sed aliquae omnibus animal dumtaxat generantibus excepto vitulo marino atque delphino et quae cartilaginea
<span class="br"></span><span class="lineNumber">137</span><span class="br"></span>appellavimus et viperis: haec cavernas tantum
habent aurium loco praeter cartilaginea et delphinum, quem tamen audire manifestum est: nam et cantu mulcentur, et capiuntur attoniti<a class="footnoteLink" href="#note_LCL353_516_4" id="target_note_LCL353_516_4"><sup>4</sup></a> sono.








</p></section><notes><section class="footnotes"><ul><li class="note" id="note_LCL353_516_1"><a class="footnoteCrossrefLink" href="#target_note_LCL353_516_1" title="Click to highlight in text"><sup class="lineRef">1</sup><span class="italic">sic? vel</span> protectumque <span class="italic">Mueller</span> (proximumque <span class="italic">alii</span>): excelsissimumque.</a></li><script type="text/javascript">document.getElementById('note_LCL353_516_1').style.display = "none";</script><li class="note" id="note_LCL353_516_2"><a class="footnoteCrossrefLink" href="#target_note_LCL353_516_2" title="Click to highlight in text"><sup class="lineRef">2</sup><span class="italic">an</span> cavo <span class="italic">ut</span> IX. 163? <span class="italic">Mayhoff.</span></a></li><script type="text/javascript">document.getElementById('note_LCL353_516_2').style.display = "none";</script><li class="note" id="note_LCL353_516_3"><a class="footnoteCrossrefLink" href="#target_note_LCL353_516_3" title="Click to highlight in text"><sup class="lineRef">3</sup><span class="italic">edd.</span> omnibus.</a></li><script type="text/javascript">document.getElementById('note_LCL353_516_3').style.display = "none";</script><li class="note" id="note_LCL353_516_4"><a class="footnoteCrossrefLink" href="#target_note_LCL353_516_4" title="Click to highlight in text"><sup class="lineRef">4</sup>attenti? <span class="italic">Rackham.</span></a></li><script type="text/javascript">document.getElementById('note_LCL353_516_4').style.display = "none";</script></ul></section></notes></section>