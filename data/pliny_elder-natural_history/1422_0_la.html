<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">178</span><span class="br"></span>quod onitin vocant. communis autem usus serpentes
fugare, percussis esui dare decoctum, eo potu urinam ciere, ruptis, convulsis mederi cum panacis radice, hydropicis cum fico aut cum hysopo acetabuli mensuris decoctum ad sextam, item ad scabiem, pruriginem, psoras in descensione balinearum. sucus auribus infunditur cum lacte mulieris. tonsillis
<span class="br"></span><span class="lineNumber">179</span><span class="br"></span>quoque et uvis medetur, capitis ulceribus. venena opii et gypsi extinguit decoctum, si cum cinere in vino bibatur. alvum mollit acetabuli mensura, suggillatis inlinitur, item dentium dolori, quibus et candorem facit, cum melle et nitro. sanguinem narium sistit. ad parotidas decoquitur cum hordeacia
farina, ad arterias asperas cum galla et melle
<span class="br"></span><span class="lineNumber">180</span><span class="br"></span>teritur, ad lienem folia cum melle et sale. crassiores pituitas et nigras extenuat coctum cum aceto et sale sumptum paulatim. regio morbo tritum cum oleo in nares infunditur. lassi perunguuntur ex eo ita ut ne venter attingatur. epinyctidas cum pice sanat, furunculos aperit cum fico tosta, strumas cum oleo et aceto et farina hordeacia, lateris dolores cum fico inlitum, fluctiones sanguinis in genitalibus tusum ex aceto inlitum, reliquias purgationum a partu.</p>
<span class="br"></span><span class="lineNumber">181</span><span class="br"></span><p>LXX. Lepidium inter urentia intellegitur. sic et in facie cutem emendat exulcerando, ut tamen cera et rosaceo facile sanetur. sic et lepras et psoras
</p></section><notes></notes></section>