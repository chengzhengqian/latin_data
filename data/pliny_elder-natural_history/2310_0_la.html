<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">119</span><span class="br"></span>et tormina, si decoctum bibatur pondere drachmae cum ruta vel aneto vel cumino. reficit lassitudines cum oleo et aceto perunctorum, et contra algores horroresque prodest manibus pedibusque confricatis cum oleo. conprimit et pruritus suffusorum felle, maxime cum aceto in sudore datum.<a class="footnoteLink" href="#note_LCL418_452_1" id="target_note_LCL418_452_1"><sup>1</sup></a> succurrit et venenis fungorum ex posca potum aut, si buprestis hausta sit, ex aqua, vomitionesque evocat. his qui sanguinem
<span class="br"></span><span class="lineNumber">120</span><span class="br"></span>tauri biberint cum lasere datur. in facie quoque exulcerationes sanat cum melle et lacte bubulo. ambustis tostum donec nigrescat tritumque inlinitur. infunditur † urceis †<a class="footnoteLink" href="#note_LCL418_452_2" id="target_note_LCL418_452_2"><sup>2</sup></a> et renium dolori aut rigori corporum nervorumve doloribus. paralysi in lingua cum pane inponitur. suspiriosis in tisana sumitur.
<span class="br"></span><span class="lineNumber">121</span><span class="br"></span>tussim veterem sanat flore, mixto galbano resinae terebinthinae, pari pondere omnium ita, ut fabae magnitudo devoretur. coquitur dilutumque postea cum pice liquida sorbendum in angina datur. flos eius cum oleo cypreo et articulorum doloribus in sole iucundus est. regium quoque morbum extenuat in potione vini et inflationes discutit, sanguinis profluvium
e naribus sistit ex ferventi aqua vapore naribus
<span class="br"></span><span class="lineNumber">122</span><span class="br"></span>rapto. porriginem alumine permixto tollit, alarum virus ex aqua cottidiano fotu, ulcera ex pituita nata cera permixtum, quo genere nervis quoque prodest. coeliacis infunditur. perungui ante accessiones




</p></section><notes><section class="footnotes"><ul><li class="note" id="note_LCL418_452_1"><a class="footnoteCrossrefLink" href="#target_note_LCL418_452_1" title="Click to highlight in text"><sup class="lineRef">1</sup>in sudore datum <span class="italic">Sillig:</span> instillatum <span class="italic">Mayhoff:</span> insudatum <span class="italic">codd.</span></a></li><script type="text/javascript">document.getElementById('note_LCL418_452_1').style.display = "none";</script><li class="note" id="note_LCL418_452_2"><a class="footnoteCrossrefLink" href="#target_note_LCL418_452_2" title="Click to highlight in text"><sup class="lineRef">2</sup>urceis <span class="italic">codd.:</span> ventris <span class="italic">Caesarius:</span> vesicae <span class="italic">Mayhoff. Warmington</span> umeris <span class="italic">coni.</span></a></li><script type="text/javascript">document.getElementById('note_LCL418_452_2').style.display = "none";</script></ul></section></notes></section>