<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

maxume quidem oryza gaudent, ex qua tisanam conficiunt quam reliqui mortales ex hordeo. oryzae folia carnosa, porro similia sed latiora, altitudo cubitalis, flos purpureus, radix gemmeae<a class="footnoteLink" href="#note_LCL371_236_1" id="target_note_LCL371_236_1"><sup>1</sup></a> rotunditatis.</p>
<span class="br"></span><span class="lineNumber">72</span><span class="br"></span><p>XIV. Antiquissimum in cibis hordeum, sicut Atheniensium ritu Menandro auctore apparet et gladiatorum cognomine qui hordearii vocabantur. polentam quoque Graeci non aliunde praeferunt. pluribus fit haec modis: Graeci perfusum aqua hordeum siccant nocte una ac postero die frigunt, dein
<span class="br"></span><span class="lineNumber">73</span><span class="br"></span>molis frangunt. sunt qui vehementius tostum rursus exigua aqua adspergant et siccent prius quam molant. alii vero virentibus spicis decussum hordeum recens purgant madidumque in pila tundunt atque in corbibus eluunt ac siccatum sole rursus tundunt et purgatum molunt. quocumque autem genere praeparato vicenis hordei libris ternas seminis lini et coriandri selibram salisque acetabulum, torrentes ante
<span class="br"></span><span class="lineNumber">74</span><span class="br"></span>omnia, miscent in mola. qui diutius volunt servare cum polline ac furfuribus suis condunt novis fictilibus. Italia sine perfusione tostum in subtilem farinam molit, isdem additis atque etiam milio.</p>
<p>XV. Panem ex hordeo antiquis usitatum vita damnavit, quadripedumque fere cibus est, cum tisanae inde usus validissimus saluberrimusque tanto opere
<span class="br"></span><span class="lineNumber">75</span><span class="br"></span>probetur: unum laudibus eius volumen dicavit



</p></section><notes><section class="footnotes"><ul><li class="note" id="note_LCL371_236_1"><a class="footnoteCrossrefLink" href="#target_note_LCL371_236_1" title="Click to highlight in text"><sup class="lineRef">1</sup><span class="italic">V.l.</span>: geminae.</a></li><script type="text/javascript">document.getElementById('note_LCL371_236_1').style.display = "none";</script></ul></section></notes></section>