<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

et aridior. pretium omphacio in libras êÜñ vi. fit et alio modo, cum in mortariis uva inmatura teritur siccataque in sole postea digeritur in pastillos.</p>
<span class="br"></span><span class="lineNumber">132</span><span class="br"></span><p>LXI. Eodem et bryon pertinet, uva populi albae. optima circa Cnidum aut Cariam in sitientibus aut siccis asperisque, secunda in Lyciae cedro. eodem et oenanthe pertinet; est autem vitis labruscae uva. colligitur cum floret, id est cum optime olet, siccatur in umbra substrato linteo atque ita in
<span class="br"></span><span class="lineNumber">133</span><span class="br"></span>cados conditur. praecipua ex Parapotamia, secunda ab Antiochia atque Laodicea Syriae, tertia ex montibus
Medicis; haec utilior medicinae. quidam omnibus
his praeferunt eam quae in Cypro insula nascitur. nam quae in Africa fit ad medicos tantum pertinet vocaturque massaris. omnis autem ex alba labrusca praestantior quam e nigra.</p>
<span class="br"></span><span class="lineNumber">134</span><span class="br"></span><p>LXII. Est praeterea arbor ad eadem unguenta pertinens quam alii elaten vocant‚Äîquod nos abietem‚Äîalii palmam, alii spatham. laudatur Hammoniaca maxime, mox Aegyptia, dein Syriaca, dumtaxat in locis sitientibus odora, pingui lacrima, quae in unguenta additur ad domandum oleum.</p>
</section><notes></notes></section>