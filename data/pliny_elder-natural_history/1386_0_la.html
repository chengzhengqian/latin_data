<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

tisque corporum partibus, vel si in vesicas intumuerint.
quin et suffitu eo evocari secundas partus existimat Hippocrates, cinere eius cum oleo capitis
<span class="br"></span><span class="lineNumber">52</span><span class="br"></span>ulcera manantia sanitati restituens. suspiriosis coctum,
aliqui crudum id dedere, Diocles hydropicis cum centaurio aut in fico duplici ad evacuandam alvum, quod efficacius praestat viride cum coriandro in mero potum, suspiriosis aliqui et tritum in lacte dederunt. Praxagoras et contra morbum regium vino miscuit et contra ileurn in oleo et pulte, sic inlinens strumis quoque. antiqui et insanientibus dabant crudum, Diocles phreneticis elixum. contra anginas
<span class="br"></span><span class="lineNumber">53</span><span class="br"></span>tritum in posca gargarizari prodest. dentium dolorem
tribus capitibus in aceto tritis inminuit, vel si decocti aqua conluantur addaturque ipsum in cava dentium. auribus etiam instillatur sucus cum adipe anserino. phthiriases et porrigines potum, item infusum
cum aceto et nitro conpescit, destillationes cum lacte coctum vel tritum permixtumve caseo molli, quo genere et raucitatem extenuat vel in pisi aut
<span class="br"></span><span class="lineNumber">54</span><span class="br"></span>fabae sorbitione. in totum autem coctum utilius est crudo elixumque tosto. sic et voci plus confert. taenias et reliqua animalia interaneorum pellit in aceto mulso coctum, tenesmo in pulte medetur, temporum doloribus inlinitur elixum, et pusulis coctum, deinde cum melle tritum, tussi cum adipe vetusto decoctum vel cum lacte aut, si sanguis etiam




</p></section><notes></notes></section>