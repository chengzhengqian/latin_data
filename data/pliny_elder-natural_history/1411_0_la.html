<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

in vino contrita. dederunt et cum bitumine infriatam
potioni propter anhelitum, ex alto lapsis seminis tres uncias olei libra vinique sextario. inlinitur
cum oleo coctis foliis partibus quas frigus adusserit. si urinam movet, ut Hippocrati videtur, mirum est quosdam dare velut inhibentem potui,
<span class="br"></span><span class="lineNumber">141</span><span class="br"></span>contra incontinentiam urinae. psoras et lepras cum melle et alumine inlita emendat, item vitiligines, verrucas, strumas et similia cum trychno et adipe suillo ac taurino sebo, ignem sacrum ex aceto et oleo vel psimithio, carbunculum ex aceto. nonnulli laserspicium una inlini iubent, sine quo epinyctidas pusulas curant. inponunt et mammis turgentibus decoctam et pituitae eruptionibus cum cera, testium
<span class="br"></span><span class="lineNumber">142</span><span class="br"></span>vero epiphoris cum ramis laureae teneris, adeo peculiari in visceribus his effectu ut silvestri ruta cum axungia veteri inlitos ramices sanari prodant, fracta quoque membra semine trito cum cera inposito. radix rutae sanguinem oculis suffusum et toto corpore cicatrices aut maculas inlita emendat. ex reliquis quae traduntur mirum est, cum ferventem rutae naturam esse conveniat, fasciculum eius in rosaceo decoctum addita aloes uncia perunctis sudorem
reprimere, itemque generationem inpediri
<span class="br"></span><span class="lineNumber">143</span><span class="br"></span>hoc cibo. ideo in profluvio genitali datur et venerem crebro per somnia imaginantibus. praecavendum est gravidis abstineant hoc cibo, necari enim partus


</p></section><notes></notes></section>