<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

in morbis<a class="footnoteLink" href="#note_LCL418_198_1" id="target_note_LCL418_198_1"><sup>1</sup></a> aquarum calidarum deverticulis imperiosa inedia et ab isdem deficientibus cibo saepius die ingesto, mille praeterea paenitentiae modis, culinarum etiam praeceptis et unguentorum mixturis,
<span class="br"></span><span class="lineNumber">24</span><span class="br"></span>quando nullas omisere vitae inlecebras. invehi peregrinas
merces conciliarique externa pretia displicuisse maioribus crediderim equidem, non tamen hoc Catonem providisse, cum damnaret artem. theriace vocatur excogitata compositio. fit ex rebus sexcentis,<a class="footnoteLink" href="#note_LCL418_198_2" id="target_note_LCL418_198_2"><sup>2</sup></a>
cum tot remedia dederit natura quae singula sufficerent. Mithridatium antidotum ex rebus LIIII componitur, inter nullas<a class="footnoteLink" href="#note_LCL418_198_3" id="target_note_LCL418_198_3"><sup>3</sup></a> pondere aequali et quarundam
rerum sexagesima denarii unius imperata, quo
<span class="br"></span><span class="lineNumber">25</span><span class="br"></span>deorum, per Fidem, ista monstrante! hominum enim subtilitas tanta esse non potuit, ostentatio artis et portentosa scientiae venditatio manifesta est. ac ne ipsi quidem illa novere, conperique volgo pro cinnabari
Indica in medicamenta minium addi inscitia nominis, quod esse venenum docebimus inter pigmenta.
<span class="br"></span><span class="lineNumber">26</span><span class="br"></span>verum haec ad singulorum salutem pertinent,
illa autem quae timuit Cato atque providit, innocentiora multo et parva opinatu quae proceres artis eius de semet ipsi fateantur, illa perdidere imperii mores, illa quae sani patimur, luctatus ceromata ceu valitudinis causa instituta, balineae ardentes quibus persuasere in corporibus cibos coqui ut nemo non








</p></section><notes><section class="footnotes"><ul><li class="note" id="note_LCL418_198_1"><a class="footnoteCrossrefLink" href="#target_note_LCL418_198_1" title="Click to highlight in text"><sup class="lineRef">1</sup>in morbis <span class="italic">codd.</span>: immodicis <span class="italic">Mayhoff.</span></a></li><script type="text/javascript">document.getElementById('note_LCL418_198_1').style.display = "none";</script><li class="note" id="note_LCL418_198_2"><a class="footnoteCrossrefLink" href="#target_note_LCL418_198_2" title="Click to highlight in text"><sup class="lineRef">2</sup>sexcentis <span class="italic">Sillig</span>, <span class="italic">Mayhoff</span>: externis <span class="italic">codd.</span>, <span class="italic">Detlefsen.</span></a></li><script type="text/javascript">document.getElementById('note_LCL418_198_2').style.display = "none";</script><li class="note" id="note_LCL418_198_3"><a class="footnoteCrossrefLink" href="#target_note_LCL418_198_3" title="Click to highlight in text"><sup class="lineRef">3</sup>nullas <span class="italic">Mayhoff</span>: nullius <span class="italic">Detlefsen</span>: nullos <span class="italic">plerique codd.</span></a></li><script type="text/javascript">document.getElementById('note_LCL418_198_3').style.display = "none";</script></ul></section></notes></section>