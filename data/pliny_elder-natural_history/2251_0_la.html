<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

tribus ad cyathum unum, singulis coclearibus sumptis per dies donec convalescant, coclearum cinerem
<span class="br"></span><span class="lineNumber">87</span><span class="br"></span>potum in vino,</p>
<p>XXVII. comitialibus morbis oesypum
cum murrae momento et vini cyathis duobus dilutum magnitudine nucis abellanae, a balneo potum, testiculos arietinos inveteratos tritosque dimidio denarii pondere in aquae vel lactis asinini hemina. interdicitur vini potus quinis diebus ante
<span class="br"></span><span class="lineNumber">88</span><span class="br"></span>et postea. magnifice laudatur et sanguis pecudum potus, item fel cum melle, praecipue agninum, catulus lactens sumptus absciso capite pedibusque ex vino et murra, lichen mulae potus in oxymelite cyathis tribus, stelionis transmarini cinis potus in aceto, tunicula stelionis, quam eodem modo ut anguis exuit, in potu. quidam et ipsum harundine exinteratum inveteratumque
bibendum dederunt, alii, in cibo ligneis veribus 
<span class="br"></span><span class="lineNumber">89</span><span class="br"></span>inassatum. operae pretium est scire quomodo praeripiatur, cum exuatur, membrana hiberna alias devoranti eam, quoniam nullum animal fraudulentius invidere homini tradunt, inde stelionum nomine in maledictum translato. observant cubile eius aestatibus—est
autem in loricis ostiorum fenestrarumque aut camaris sepulchrisve—ibi vere incipiente fissis harundinibus textas opponunt ceu nassas<a class="footnoteLink" href="#note_LCL418_334_1" id="target_note_LCL418_334_1"><sup>1</sup></a> quarum angustiis etiam gaudet, eo facilius exuens circumdatum
torporem. sed relicto non potest remeare.
<span class="br"></span><span class="lineNumber">90</span><span class="br"></span>nihil ei remedio in comitialibus morbis praefertur. prodest et cerebrum mustelae inveteratum potumque




</p></section><notes><section class="footnotes"><ul><li class="note" id="note_LCL418_334_1"><a class="footnoteCrossrefLink" href="#target_note_LCL418_334_1" title="Click to highlight in text"><sup class="lineRef">1</sup>ceu nassas <span class="italic">Mayhoff</span>: casas <span class="italic">vulg., Detlefsen</span>: quassas <span class="italic">codd.</span></a></li><script type="text/javascript">document.getElementById('note_LCL418_334_1').style.display = "none";</script></ul></section></notes></section>