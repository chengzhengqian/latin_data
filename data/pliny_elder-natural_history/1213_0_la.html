<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

panis quam far aliud. populum Romanum farre tantum e frumento <span class="sc">ccc</span> annis usum Verrius tradit.</p>
<span class="br"></span><span class="lineNumber">63</span><span class="br"></span><p>XII. Tritici genera plura quae fecere gentes. Italico nullum equidem comparaverim candore ac pondere, quo maxime discernitur.<a class="footnoteLink" href="#note_LCL371_230_1" id="target_note_LCL371_230_1"><sup>1</sup></a> montanis modo comparetur Italiae agris externum, in quo principatum tenuit Boeotia, dein Sicilia, mox Africa. tertium pondus erat Thracio, Syrio, deinde et Aegyptio, athletarum tum<a class="footnoteLink" href="#note_LCL371_230_2" id="target_note_LCL371_230_2"><sup>2</sup></a> decreto, quorum capacitas iumentis similis quem diximus ordinem fecerat. Graecia et Ponticum laudavit, quod in Italiam non
<span class="br"></span><span class="lineNumber">64</span><span class="br"></span>pervenit; ex omni autem genere grani praetulit dracontian et strangian<a class="footnoteLink" href="#note_LCL371_230_3" id="target_note_LCL371_230_3"><sup>3</sup></a> et Selinusium argumento crassissimi calami; itaque pingui solo haec genera adsignabat. levissimum et maxime inane speudian, tenuissinit calami, in umidis seri iubebat, quoniam
<span class="br"></span><span class="lineNumber">65</span><span class="br"></span>multo egeret alimento. hae fuere sententiae Alexandro Magno regnante, cum clarissima fuit Graecia atque in toto orbe terrarum potentissima, ita tamen ut ante mortem eius annis fere <span class="sc">cxlv</span> Sophocles poeta in fabula Triptolemo frumentum Italicum ante cuncta laudaverit ad verbum tralata sententia: ‘Et fortunatam Italiam frumento canere<a class="footnoteLink" href="#note_LCL371_230_4" id="target_note_LCL371_230_4"><sup>4</sup></a> candido,’ quae laus peculiaris hodieque Italico est; quo magis admiror








</p></section><notes><section class="footnotes"><ul><li class="note" id="note_LCL371_230_1"><a class="footnoteCrossrefLink" href="#target_note_LCL371_230_1" title="Click to highlight in text"><sup class="lineRef">1</sup><span class="italic">Rackham</span>: decernitur.</a></li><script type="text/javascript">document.getElementById('note_LCL371_230_1').style.display = "none";</script><li class="note" id="note_LCL371_230_2"><a class="footnoteCrossrefLink" href="#target_note_LCL371_230_2" title="Click to highlight in text"><sup class="lineRef">2</sup><span class="italic">Detlefsen</span>: cum ([cum] <span class="italic">vel</span> olim <span class="italic">vel</span> quidem <span class="italic">Mayhoff</span>).</a></li><script type="text/javascript">document.getElementById('note_LCL371_230_2').style.display = "none";</script><li class="note" id="note_LCL371_230_3"><a class="footnoteCrossrefLink" href="#target_note_LCL371_230_3" title="Click to highlight in text"><sup class="lineRef">3</sup><span class="italic">Caesarius</span>: stelepan <span class="italic">aut</span> istelepant.</a></li><script type="text/javascript">document.getElementById('note_LCL371_230_3').style.display = "none";</script><li class="note" id="note_LCL371_230_4"><a class="footnoteCrossrefLink" href="#target_note_LCL371_230_4" title="Click to highlight in text"><sup class="lineRef">4</sup><span class="italic">V.l.</span> serere.</a></li><script type="text/javascript">document.getElementById('note_LCL371_230_4').style.display = "none";</script></ul></section></notes></section>