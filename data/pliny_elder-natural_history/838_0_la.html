<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">47</span><span class="br"></span><p>XXVII. Nardi vim habet et asarum, quod et ipsum aliqui silvestre nardum appellant. est autem hederae foliis, rotundioribus tantum mollioribusque,<a class="footnoteLink" href="#note_LCL370_34_1" id="target_note_LCL370_34_1"><sup>1</sup></a> flore purpureo, radice Gallici nardi, semine acinorum saporis calidi ac vinosi, in montibus umbrosis bis anno florens. optimum in Ponto, proximum in Phrygia, tertium in Illyrico. foditur cum folia mittere incipit et in sole siccatur, celeriter situm trahens ac senescens. inventa nuper et in Thracia herba est cuius folia nihil ab Indico nardo distant.</p>
<span class="br"></span><span class="lineNumber">48</span><span class="br"></span><p>XXVIII. Amomi uva in usu est ex<a class="footnoteLink" href="#note_LCL370_34_2" id="target_note_LCL370_34_2"><sup>2</sup></a> Indica vite labrusca, aut<a class="footnoteLink" href="#note_LCL370_34_3" id="target_note_LCL370_34_3"><sup>3</sup></a> ut alii existimavere, frutice tortuoso<a class="footnoteLink" href="#note_LCL370_34_4" id="target_note_LCL370_34_4"><sup>4</sup></a> palmi altitudine, carpiturque cum radice, manipulatim
leniter conponitur, protinus fragile. laudatur quam maxime Punici mali foliis simile nec rugosis, colore rufo. secunda bonitas pallido, herbaceum peius, pessumumque candidum, quod et vetustate
<span class="br"></span><span class="lineNumber">49</span><span class="br"></span>evenit. pretium uvae in libras êÜñ <span class="sc">lx</span>, friato vero amomo êÜñ <span class="sc">xliix</span>. nascitur et in Armeniae parte quae vocatur Otene et in Media et in Ponto. adulteratur foliis punici5 et cummi liquido, ut cohaereat convolvatque se in uvae modum.</p>
<p>Est et quae vocatur amomis, minus venosa atque durior ac minus odorata, quo apparet aut aliud esse aut colligi inmaturum.</p>
</section><notes><section class="footnotes"><ul><li class="note" id="note_LCL370_34_1"><a class="footnoteCrossrefLink" href="#target_note_LCL370_34_1" title="Click to highlight in text"><sup class="lineRef">1</sup><span class="italic">An</span> minoribusque? <span class="italic">coll. Dioscoride Detlefsen.</span></a></li><script type="text/javascript">document.getElementById('note_LCL370_34_1').style.display = "none";</script><li class="note" id="note_LCL370_34_2"><a class="footnoteCrossrefLink" href="#target_note_LCL370_34_2" title="Click to highlight in text"><sup class="lineRef">2</sup>ex <span class="italic">add. Dalec.</span></a></li><script type="text/javascript">document.getElementById('note_LCL370_34_2').style.display = "none";</script><li class="note" id="note_LCL370_34_3"><a class="footnoteCrossrefLink" href="#target_note_LCL370_34_3" title="Click to highlight in text"><sup class="lineRef">3</sup>aut <span class="italic">add. Ian.</span></a></li><script type="text/javascript">document.getElementById('note_LCL370_34_3').style.display = "none";</script><li class="note" id="note_LCL370_34_4"><a class="footnoteCrossrefLink" href="#target_note_LCL370_34_4" title="Click to highlight in text"><sup class="lineRef">4</sup><span class="italic">Mayhoff coll.</span> ¬ß 49: montuoso <span class="italic">aut</span> myrtuoso.</a></li><script type="text/javascript">document.getElementById('note_LCL370_34_4').style.display = "none";</script><li class="note" id="note_LCL370_34_5"><a class="footnoteCrossrefLink" href="#target_note_LCL370_34_5" title="Click to highlight in text"><sup class="lineRef">5</sup><span class="italic">Mayhoff</span>: Punicis.</a></li><script type="text/javascript">document.getElementById('note_LCL370_34_5').style.display = "none";</script></ul></section></notes></section>