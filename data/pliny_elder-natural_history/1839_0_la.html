<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

tenuem, trium fere palmorum, tertia parte radice breviore, foliis rutae circa imum caulem. in ramulis semen est uvis dependentibus, odore vinoso qua de causa botrys a quibusdam vocatur, ab aliis artemisia. coronantur illa Cappadoces. usus eius ad ea quae discuti opus sit.</p>
<span class="br"></span><span class="lineNumber">29</span><span class="br"></span><p>XII. Anonim quidam ononida malunt vocare ramosam,
similem feno Graeco, nisi fruticosior hirsutiorque esset, odore iucunda, post ver<a class="footnoteLink" href="#note_LCL393_406_1" id="target_note_LCL393_406_1"><sup>1</sup></a> spinosa. estur etiam muria condita, recens vero margines ulcerum erodit. radix decoquitur in posca dolori dentium. eadem cum melle pota calculos pellit. comitialibus datur in oxymelite decocta ad dimidias.</p>
<span class="br"></span><span class="lineNumber">30</span><span class="br"></span><p>XIII. Anagyros, quam aliqui acopon vocant, fruticosa
est, gravis odore, flore oleris, semen in corniculis non brevibus gignit, simile renibus, quod durescit per messes. folia collectionibus inponuntur difficulterque parientibus adalligantur ita ut a partu statim auferantur. quod si emortuus haereat et secundae mensesque morentur, drachma bibuntur in passo folia. sic et suspiriosis dantur, et in vino vetere ad phalangiorum
morsus. radix discutiendis concoquendisque adhibetur, semen commanducatum vomitiones facit.</p>
<span class="br"></span><span class="lineNumber">31</span><span class="br"></span><p>XIV. Anonymos non inveniendo nomen invenit. adfertur e Scythia, celebrata Hicesio non parvae




</p></section><notes><section class="footnotes"><ul><li class="note" id="note_LCL393_406_1"><a class="footnoteCrossrefLink" href="#target_note_LCL393_406_1" title="Click to highlight in text"><sup class="lineRef">1</sup>ver R d <span class="italic">vulg., Mayhoff</span>: vero V <span class="italic">Detlefsen.</span></a></li><script type="text/javascript">document.getElementById('note_LCL393_406_1').style.display = "none";</script></ul></section></notes></section>