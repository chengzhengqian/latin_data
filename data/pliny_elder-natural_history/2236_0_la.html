<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

rettulimus. quidam et a formicis terra egesta sic utuntur, alii vermes terrenos totidem quot sint strumae adalligant pariterque cum his arescunt.
<span class="br"></span><span class="lineNumber">40</span><span class="br"></span>alii viperam circa canis ortum circumcidunt ut diximus,
dein mediam comburunt, cinerem eum dant bibendum ter septenis diebus quantum prenditur ternis digitis, sic strumis medentur, aliqui vero circumligantes lino quo praeligata infra caput vipera pependerit donec exanimaretur. et milipedis utuntur
addita resinae terebinthinae parte quarta, quo medicamento omnia apostemata curari iubent.</p>
<span class="br"></span><span class="lineNumber">41</span><span class="br"></span><p>XIII. Umeri doloribus mustelae cinis cum cera medetur. ne sint alae hirsutae formicarum ova pueris infricata praestant, item mangonibus, ut lanugo tardior sit pubescentium, sanguis e testiculis agnorum, cum castrantur, qui evulsis pilis inlitus et contra virus proficit.</p>
<span class="br"></span><span class="lineNumber">42</span><span class="br"></span><p>XIV. Praecordia vocamus uno nomine exta in homine, quorum in dolore cuiuscumque partis si catulus lactens admoveatur adprimaturque his partibus,
transire in eum dicitur morbus, idque exinterato perfusoque vino deprehendi vitiato viscere illo quod
<span class="br"></span><span class="lineNumber">43</span><span class="br"></span>doluerit homini, sed obrui tales religio est. hi quoque
quos Melitaeos vocamus stomachi dolorem sedant adplicati saepius. transire morbos aegritudine eorum intellegitur, plerumque et morte. pulmonum<a class="footnoteLink" href="#note_LCL418_304_1" id="target_note_LCL418_304_1"><sup>1</sup></a>
vitiis medentur et<a class="footnoteLink" href="#note_LCL418_304_2" id="target_note_LCL418_304_2"><sup>2</sup></a> mures, maxime Africani,





</p></section><notes><section class="footnotes"><ul><li class="note" id="note_LCL418_304_1"><a class="footnoteCrossrefLink" href="#target_note_LCL418_304_1" title="Click to highlight in text"><sup class="lineRef">1</sup><span class="italic">Post</span> pulmonum <span class="italic">addunt</span> quoque <span class="italic">multi codd., Mayhoff: om.</span> d E r, <span class="italic">Detlefsen.</span></a></li><script type="text/javascript">document.getElementById('note_LCL418_304_1').style.display = "none";</script><li class="note" id="note_LCL418_304_2"><a class="footnoteCrossrefLink" href="#target_note_LCL418_304_2" title="Click to highlight in text"><sup class="lineRef">2</sup>et E r, <span class="italic">Detlefsen</span>: id VGRd: iidem <span class="italic">Ianus</span>: item <span class="italic">Mayhoff.</span></a></li><script type="text/javascript">document.getElementById('note_LCL418_304_2').style.display = "none";</script></ul></section></notes></section>