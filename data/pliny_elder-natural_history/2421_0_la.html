<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

molas versatiles Volsinis inventas; aliquas et sponte
<span class="br"></span><span class="lineNumber">136</span><span class="br"></span>motas invenimus in prodigiis.</p>
<p>XXX. nusquam hic utilior quam in Italia gignitur lapisque, non saxum, est. in quibusdam vero provinciis omnino non invenitur.
sunt quidam in eo genere molliores, qui et cote levantur, ut procul intuentibus ophites videri possit, neque est alius firmior, quando et lapidis natura ligno similiter imbres solesque aut hiemes non patitur in aliis generibus atque aliis. sunt et qui lunam non tolerent et qui vetustate robiginem trahant coloremve candidum oleo mutent.</p>
<span class="br"></span><span class="lineNumber">137</span><span class="br"></span><p>Molarem quidam pyriten vocant, quoniam plurimus
sit ignis illi, sed est alius spongiosior tantum et alius<a class="footnoteLink" href="#note_LCL419_110_1" id="target_note_LCL419_110_1"><sup>1</sup></a> etiamnum pyrites similitudine aeris. in Cypro eum reperiri volunt metallis quae sint circa Acamanta,
unum argenteo colore, alterum aureo. cocuntur varie, ab aliis iterum tertiumque in melle donec consumatur liquor, ab aliis pruna prius, dein in<a class="footnoteLink" href="#note_LCL419_110_2" id="target_note_LCL419_110_2"><sup>2</sup></a> melle, ac postea lavantur ut aes. usus eorum in medicina excalfacere, siccare, discutere, extenuare et duritias in pus vertere. utuntur et crudis tusisque
<span class="br"></span><span class="lineNumber">138</span><span class="br"></span>ad strumas atque furunculos. pyritarum etiamnum




</p></section><notes><section class="footnotes"><ul><li class="note" id="note_LCL419_110_1"><a class="footnoteCrossrefLink" href="#target_note_LCL419_110_1" title="Click to highlight in text"><sup class="lineRef">1</sup>spongiosior tantum et alius B: <span class="italic">om. ceteri codd.</span>: tactu <span class="italic">pro</span> tantum <span class="italic">coni. Mayhoff.</span></a></li><script type="text/javascript">document.getElementById('note_LCL419_110_1').style.display = "none";</script><li class="note" id="note_LCL419_110_2"><a class="footnoteCrossrefLink" href="#target_note_LCL419_110_2" title="Click to highlight in text"><sup class="lineRef">2</sup>dein in <span class="italic">Ianus</span>: dein <span class="italic">codd.</span></a></li><script type="text/javascript">document.getElementById('note_LCL419_110_2').style.display = "none";</script></ul></section></notes></section>