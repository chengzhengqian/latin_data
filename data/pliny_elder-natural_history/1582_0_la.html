<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

stomacho utiles sunt. inspergitur farina eorum polentae modo potioni et dysintericis et coeliacis et dissoluto stomacho. decocto etiam eorum fovere psoras et pruritum utile est.</p>
<span class="br"></span><span class="lineNumber">14</span><span class="br"></span><p>X. Vinacei per se minus capiti aut vesicae nocent quam nuclei, mammarum inflammationi utiles cum sale triti. decoctum eorum veteres dysintericos et coeliacos iuvat et potione et fotu.</p>
<p>XI. Uva theriace, de qua suo loco diximus, contra serpentium ictus estur. pampinos quoque eius edendos censent inponendosque, et vinum et acetum ex his factum auxiliarem contra eadem vim habet.</p>
<span class="br"></span><span class="lineNumber">15</span><span class="br"></span><p>XII. Uva passa quam astaphida vocant stomachum,
ventrem et interanea temptaret, nisi pro remedio in ipsis acinis nuclei essent. his exemptis vesicae utilis habetur et tussi—alba utilior—utilis et arteriae et renibus, sicut ex his passum privatim e
<span class="br"></span><span class="lineNumber">16</span><span class="br"></span>serpentibus contra haemorrhoida potens. testium inflammationi cum farina cumini aut coriandri inponuntur, item carbunculis, articulariis morbis sine nucleis tritae cum ruta. fovere ante vino ulcera oportet. sanant epinyctidas et ceria et dysinteriam cum suis nucleis. et in oleo coctae gangraenis inlinuntur cum cortice raphani et melle, podagris et





</p></section><notes></notes></section>