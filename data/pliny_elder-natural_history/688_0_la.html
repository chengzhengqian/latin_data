<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

prodit, quod miremur, ipsis diebus utrumque. chlorion quoque, qui totus est luteus, hieme non visus, circa solstitia procedit. merulae circa Cyllenen Arcadiae nec usquam aliubi candidae nascuntur. ibis circa Pelusium tantum nigra est, ceteris omnibus locis candida.</p>
<span class="br"></span><span class="lineNumber">88</span><span class="br"></span><p>XLVI. Oscines praeter exceptas non temere fetus faciunt ante aequinoctium vernum aut post autumnale,
ante solstitium autem dubios, post solstitium vitales.</p>
<span class="br"></span><span class="lineNumber">89</span><span class="br"></span><p>XLVII. Eo maxime sunt insignes halcyones: dies earum partus maria quique<a class="footnoteLink" href="#note_LCL353_348_1" id="target_note_LCL353_348_1"><sup>1</sup></a> navigant novere. ipsa avis paulo amplior passere, colore cyanea et parte inferiore<a class="footnoteLink" href="#note_LCL353_348_2" id="target_note_LCL353_348_2"><sup>2</sup></a> tantum purpurea, candidis admixta pinnis collo, gracili ac procero rostro.<a class="footnoteLink" href="#note_LCL353_348_3" id="target_note_LCL353_348_3"><sup>3</sup></a> alterum genus earum magnitudine distinguitur et cantu;
<span class="br"></span><span class="lineNumber">90</span><span class="br"></span>minores in harundinetis canunt. halcyonem videre rarissimum est, nec nisi vergiliarum occasu et circa solstitia brumamve, nave aliquando circumvolata statim in latebras abeuntem. fetificant bruma, qui dies halcyonides vocantur, placido mari per eos et navigabili, Siculo maxime. faciunt autem septem ante brumam diebus nidos, et totidem sequentibus
<span class="br"></span><span class="lineNumber">91</span><span class="br"></span>pariunt. nidi earum admirationem habent pilae figura paulum eminenti ore perquam angusto, grandium spongearum similitudine; ferro intercidi non queunt, franguntur ictu valido, ut spuma arida






</p></section><notes><section class="footnotes"><ul><li class="note" id="note_LCL353_348_1"><a class="footnoteCrossrefLink" href="#target_note_LCL353_348_1" title="Click to highlight in text"><sup class="lineRef">1</sup>quiqui <span class="italic">anon.</span></a></li><script type="text/javascript">document.getElementById('note_LCL353_348_1').style.display = "none";</script><li class="note" id="note_LCL353_348_2"><a class="footnoteCrossrefLink" href="#target_note_LCL353_348_2" title="Click to highlight in text"><sup class="lineRef">2</sup><span class="italic">Mayhoff</span>: cyanea ex parte maiore <span class="italic">aut alia.</span></a></li><script type="text/javascript">document.getElementById('note_LCL353_348_2').style.display = "none";</script><li class="note" id="note_LCL353_348_3"><a class="footnoteCrossrefLink" href="#target_note_LCL353_348_3" title="Click to highlight in text"><sup class="lineRef">3</sup>rostro <span class="italic">add. ex Aristotele Mayhoff.</span></a></li><script type="text/javascript">document.getElementById('note_LCL353_348_3').style.display = "none";</script></ul></section></notes></section>