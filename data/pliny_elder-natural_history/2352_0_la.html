<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

testudo decisis pedibus, capite, cauda et intestinis exemptis, reliqua carne ita condita, ut citra fastidium sumi possit. cancri fluviatiles ex iure sumpti et phthisicis prodesse traduntur.</p>
<span class="br"></span><span class="lineNumber">119</span><span class="br"></span><p>XL. Adusta sanantur cancri marini vel fluviatilis cinere ex oleo; ichthyocolla, ranarum cinere ea, quae ferventi aqua combusta sint; haec curatio etiam pilos restituit.<a class="footnoteLink" href="#note_LCL418_536_1" id="target_note_LCL418_536_1"><sup>1</sup></a> cancrorum fluviatilium cinere putant utendum cum cera et adipe ursino. prodest et fibrinarum pellium cinis. ignes sacros restingunt ranarum viventium ventres inpositi, pedibus posterioribus
pronas adalligari iubent, ut crebriore anhelitu
prosint. utuntur et silurorum salsamenti capitum cinere ex aceto. pruritum scabiemque non hominum modo, sed et quadripedum efficacissime sedat iecur pastinacae decoetum in oleo.</p>
<span class="br"></span><span class="lineNumber">120</span><span class="br"></span><p>XLI. Nervos vel praecisos purpurarum callum, quo se operiunt, tusum glutinat. tetanicos coagulum vituli adiuvat ex vino potum oboli pondere, item ichthyocolla, tremulos castoreum, si ex oleo perunguantur.
mullos in cibo inutiles<a class="footnoteLink" href="#note_LCL418_536_2" id="target_note_LCL418_536_2"><sup>2</sup></a> nervis invenio.</p>
<span class="br"></span><span class="lineNumber">121</span><span class="br"></span><p>XLII. Sanguinem fieri piscium cibo putant, sisti polypo tuso inlito, de quo et haec traduntur: muriam ipsum ex sese emittere et ideo non debere addi in coquendo, secari harundine, ferro enim infici vitiumque
trahere natura dissidente. ad sanguinem sistendum






</p></section><notes><section class="footnotes"><ul><li class="note" id="note_LCL418_536_1"><a class="footnoteCrossrefLink" href="#target_note_LCL418_536_1" title="Click to highlight in text"><sup class="lineRef">1</sup><span class="italic">Hic codd.</span> cum <span class="italic">habent</span>: item <span class="italic">Mayhoff. Fortasse</span> cum <span class="italic">ex aut</span> cancrorum <span class="italic">aut</span> cum cera <span class="italic">ortum.</span></a></li><script type="text/javascript">document.getElementById('note_LCL418_536_1').style.display = "none";</script><li class="note" id="note_LCL418_536_2"><a class="footnoteCrossrefLink" href="#target_note_LCL418_536_2" title="Click to highlight in text"><sup class="lineRef">2</sup>utiles <span class="italic">coni. Warmington.</span></a></li><script type="text/javascript">document.getElementById('note_LCL418_536_2').style.display = "none";</script></ul></section></notes></section>