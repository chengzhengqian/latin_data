<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

quae non egerent igni parcerentque ligno, expedita res et parata semper, unde et acetaria appellantur, facilia concoqui nec oneratura sensus<a class="footnoteLink" href="#note_LCL371_458_1" id="target_note_LCL371_458_1"><sup>1</sup></a> cibo, et quae minime accenderent desiderium. pars eorum ad condimenta pertinens fatetur domi versuram
fieri solitam, atque non Indicum piper quaesitum
<span class="br"></span><span class="lineNumber">59</span><span class="br"></span>quaeque trans maria petimus. iam in fenestris suis plebs urbana imagine<a class="footnoteLink" href="#note_LCL371_458_2" id="target_note_LCL371_458_2"><sup>2</sup></a> hortorum cotidiana oculis rura praebebant, antequam praefigi prospectus omnes coegit multitudinis innumerae saeva latrocinatio. quamobrem sit aliquis et his honos, neve auctoritatem rebus vilitas adimat, cum praesertim etiam cognomina procerum inde nata videamus, Lactucinosque in Valeria familia non puduisse appellari, et contingat aliqua gratia operae curaeque nostrae Vergilio quoque confesso quam sit difficile verborum honorem tam parvis perhibere.</p>
<span class="br"></span><span class="lineNumber">60</span><span class="br"></span><p>XX. Hortos villae iungendos non est dubium riguosque maxime habendos,si contingat, praefluo amne, si minus, e puteo rota organisve pneumaticis vel tollenonum haustu rigatos. solum proscindendum a favonio in autumnum praeparantibus post <span class="sc">xiv</span> dies iterandumque ante brumam. octo iugerum operis palari<a class="footnoteLink" href="#note_LCL371_458_3" id="target_note_LCL371_458_3"><sup>3</sup></a> iustum est, fimum tres pedes alte cum terra





</p></section><notes><section class="footnotes"><ul><li class="note" id="note_LCL371_458_1"><a class="footnoteCrossrefLink" href="#target_note_LCL371_458_1" title="Click to highlight in text"><sup class="lineRef">1</sup><span class="italic">Mayhoff</span>: sensu.</a></li><script type="text/javascript">document.getElementById('note_LCL371_458_1').style.display = "none";</script><li class="note" id="note_LCL371_458_2"><a class="footnoteCrossrefLink" href="#target_note_LCL371_458_2" title="Click to highlight in text"><sup class="lineRef">2</sup><span class="italic">Mayhoff</span>: in imagine.</a></li><script type="text/javascript">document.getElementById('note_LCL371_458_2').style.display = "none";</script><li class="note" id="note_LCL371_458_3"><a class="footnoteCrossrefLink" href="#target_note_LCL371_458_3" title="Click to highlight in text"><sup class="lineRef">3</sup><span class="italic">V.l.</span> parari.</a></li><script type="text/javascript">document.getElementById('note_LCL371_458_3').style.display = "none";</script></ul></section></notes></section>