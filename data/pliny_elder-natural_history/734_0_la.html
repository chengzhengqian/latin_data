<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

rerum ut prope ex umbra minima animalis incomparabile
effecerit quiddam. quos efficaciae industriaeque
tantae comparemus nervos, quas vires? quos ratione medius fidius iis<a class="footnoteLink" href="#note_LCL353_440_1" id="target_note_LCL353_440_1"><sup>1</sup></a> viros, hoc certe praestantioribus
quod<a class="footnoteLink" href="#note_LCL353_440_2" id="target_note_LCL353_440_2"><sup>2</sup></a> nihil novere nisi commune? non sit de anima quaestio: constet et de sanguine; quantulum tamen esse in tantulis potest! aestimemus post ea ingenium.</p>
<span class="br"></span><span class="lineNumber">13</span><span class="br"></span><p>V. Hieme conduntur—unde enim ad pruinas nivesque et aquilonum flatus perferendos<a class="footnoteLink" href="#note_LCL353_440_3" id="target_note_LCL353_440_3"><sup>3</sup></a> vires?—sane et insecta omnia, sed minus diu quae parietibus nostris occultata mature tepefiunt. circa apes aut temporum locorumve ratio mutata est, aut erraverunt priores. conduntur a vergiliarum occasu, et latent
ultra exortum—adeo non ad veris initium, ut dixere—nec quisquam in Italia de alvis existimat
<span class="br"></span><span class="lineNumber">14</span><span class="br"></span>ante fabas florentes. exeunt ad opera et labores, nullusque, cum per caelum licuit, otio perit dies. primum favos construunt, ceram fingunt, hoc est domos cellasque faciunt, dein subolem, postea mella, ceram ex floribus, melliginem a lacrimis arborum quae glutinum pariunt, salicis, ulmi, harundinis suco,
<span class="br"></span><span class="lineNumber">15</span><span class="br"></span>cummi, resina. his primum alvum ipsam intus totam<a class="footnoteLink" href="#note_LCL353_440_4" id="target_note_LCL353_440_4"><sup>4</sup></a> ut quodam tectorio inlinunt, et aliis amarioribus








</p></section><notes><section class="footnotes"><ul><li class="note" id="note_LCL353_440_1"><a class="footnoteCrossrefLink" href="#target_note_LCL353_440_1" title="Click to highlight in text"><sup class="lineRef">1</sup>iis <span class="italic">add. Mayhoff.</span></a></li><script type="text/javascript">document.getElementById('note_LCL353_440_1').style.display = "none";</script><li class="note" id="note_LCL353_440_2"><a class="footnoteCrossrefLink" href="#target_note_LCL353_440_2" title="Click to highlight in text"><sup class="lineRef">2</sup><span class="italic">Mayhoff</span>: quo.</a></li><script type="text/javascript">document.getElementById('note_LCL353_440_2').style.display = "none";</script><li class="note" id="note_LCL353_440_3"><a class="footnoteCrossrefLink" href="#target_note_LCL353_440_3" title="Click to highlight in text"><sup class="lineRef">3</sup><span class="italic">edd.</span>: perferre.</a></li><script type="text/javascript">document.getElementById('note_LCL353_440_3').style.display = "none";</script><li class="note" id="note_LCL353_440_4"><a class="footnoteCrossrefLink" href="#target_note_LCL353_440_4" title="Click to highlight in text"><sup class="lineRef">4</sup><span class="italic">Sillig</span>: totum (in totum <span class="italic">edd</span>.).</a></li><script type="text/javascript">document.getElementById('note_LCL353_440_4').style.display = "none";</script></ul></section></notes></section>