<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

quaestus enim causa, ut omnia, exerceri coepta est quae gloriae solebat—ideo etiam deorum adscripta operi, cum proceres gentium claritatem et hac via quaererent—, adeoque exolevit fundendi aeris pretiosi
ratio, ut iam diu ne fortuna quidem in ea re ius artis habeat.</p>
<span class="br"></span><span class="lineNumber">6</span><span class="br"></span><p>Ex illa autem antiqua gloria Corinthium maxime laudatur. hoc casus miscuit Corintho, cum caperetur, incensa, mireque circa id multorum adfectatio furuit,<a class="footnoteLink" href="#note_LCL394_130_1" id="target_note_LCL394_130_1"><sup>1</sup></a> quippe cum tradatur non alia de causa Verrem, quem M. Cicero damnaverat, proscriptum cum eo ab Antonio, quoniam<a class="footnoteLink" href="#note_LCL394_130_2" id="target_note_LCL394_130_2"><sup>2</sup></a> Corinthiis cessurum se ei negavisset. ac mihi maior pars eorum simulare eam scientiam videtur ad segregandos sese a ceteris magis quam intellegere aliquid ibi suptilius; et
<span class="br"></span><span class="lineNumber">7</span><span class="br"></span>hoc paucis docebo. Corinthus capta est olympiadis <span class="sc">clviii</span> anno tertio, nostrae urbis <span class="sc">dcviii</span>, cum ante haec saecula<a class="footnoteLink" href="#note_LCL394_130_3" id="target_note_LCL394_130_3"><sup>3</sup></a> fictores nobiles esse desissent, quorum isti omnia signa hodie Corinthia appellant. quapropter
ad coarguendos eos ponemus artificum aetates; nam urbis nostrae annos ex supra dicta comparatione olympiadum colligere facile erit.








</p></section><notes><section class="footnotes"><ul><li class="note" id="note_LCL394_130_1"><a class="footnoteCrossrefLink" href="#target_note_LCL394_130_1" title="Click to highlight in text"><sup class="lineRef">1</sup>furuit <span class="italic">Warmington</span>: furit <span class="italic">Sillig, Ian</span>: fuerit <span class="italic">cdd.</span> (fuit <span class="italic">cd. Par.</span> 6801).</a></li><script type="text/javascript">document.getElementById('note_LCL394_130_1').style.display = "none";</script><li class="note" id="note_LCL394_130_2"><a class="footnoteCrossrefLink" href="#target_note_LCL394_130_2" title="Click to highlight in text"><sup class="lineRef">2</sup>quoniam <span class="italic">Ian</span>: quam quoniam <span class="italic">coni. Sillig</span>: qn̄m <span class="italic">B</span>: quam <span class="italic">rell.</span> (quam quod <span class="italic">cd. Par.</span> 6801).</a></li><script type="text/javascript">document.getElementById('note_LCL394_130_2').style.display = "none";</script><li class="note" id="note_LCL394_130_3"><a class="footnoteCrossrefLink" href="#target_note_LCL394_130_3" title="Click to highlight in text"><sup class="lineRef">3</sup>saeculo <span class="italic">quid. ap. Dalecamp.</span></a></li><script type="text/javascript">document.getElementById('note_LCL394_130_3').style.display = "none";</script></ul></section></notes></section>