<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

parte denarii cum piperis pari modo Parthorum gentes in remedium quartanae bibunt. Chrysippus philosophus tradidit phryganion adalligatum remedio esse quartanis. quod esset animal neque ille descripsit
nec nos invenimus qui novisset. demonstrandum tamen fuit a tam gravi auctore dictum, si cuius cura
<span class="br"></span><span class="lineNumber">104</span><span class="br"></span>efficacior esset inquirendi. cornicis carnes esse et nidum<a class="footnoteLink" href="#note_LCL418_344_1" id="target_note_LCL418_344_1"><sup>1</sup></a> inlinere in longis morbis utilissimum putant. et in tertianis fiat potestas experiendi, quoniam miserias copia spei delectat, anne aranei, quem lycon vocant, tela cum ipso in spleniolo resinae ceraeque inposita utrisque temporibus et fronti prosit, aut ipse calamo adalligatus, qualiter et aliis febribus prodesse traditur, item lacerta viridis adalligata viva in eo vase quod capiat, quo genere et recidivas frequenter abigi adfirmant.</p>
<span class="br"></span><span class="lineNumber">105</span><span class="br"></span><p>XXXI. Hydropicis oesypum ex vino addita murra modice potui datur, nucis abellanae magnitudine. aliqui addunt et anserinum adipem ex vino myrteo. sordes ab uberibus ovium eundem effectum habent, item carnes inveteratae irenacei sumptae. vomitus quoque canum inlitus ventri aquam trahere promittitur.</p>
<span class="br"></span><span class="lineNumber">106</span><span class="br"></span><p>XXXII. Igni sacro medetur oesypum cum pompholyge
et rosaceo, ricini sanguis, vermes terreni ex aceto inliti, grillus contritus in manibusâ€”quo genere praestat ut qui id fecerit, antequam incipiat




</p></section><notes><section class="footnotes"><ul><li class="note" id="note_LCL418_344_1"><a class="footnoteCrossrefLink" href="#target_note_LCL418_344_1" title="Click to highlight in text"><sup class="lineRef">1</sup>nidum] <span class="italic">coni.</span> fimum <span class="italic">Warmington.</span></a></li><script type="text/javascript">document.getElementById('note_LCL418_344_1').style.display = "none";</script></ul></section></notes></section>