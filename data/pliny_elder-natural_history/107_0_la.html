<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

vagatur, sed omnino non excedens eum. ab his Mercuri stella laxissime, ut tamen e duodenis partibus (tot enim sunt latitudinis) non amplius octonas pererret, neque has aequaliter, sed duas
<span class="br"></span><span class="lineNumber">67</span><span class="br"></span>medio eius et supra quattuor infra duas. sol deinde medio fertur inter duas partes flexuoso draconum meatu inaequalis, Martis stella quattuor mediis, Iovis media et super eam duabus, Saturni duabus ut sol. haec erit latitudinum ratio ad austrum descendentium aut ad aquilonem subeuntium. hac constare et tertiam illam a terra subeuntium in caelum, et pariter scandi eam quoque existimavere plerique falso. qui ut coarguantur, aperienda est subtilitas inmensa et omnes eas conplexa causas.</p>
<span class="br"></span><span class="lineNumber">68</span><span class="br"></span><p>Convenit stellas in occasu vespertino proximas esse terrae et altitudine et latitudine, exortusque matutinos in initio cuiusque fieri, stationes in mediis latitudinum articulis, quae vocant ecliptica. perinde confessum est motum augeri quamdiu in vicino sint terrae, cum abscedant in altitudinem, minui; quae ratio lunae maxime sublimitatibus adprobatur. aeque non est dubium in exortibus matutinis etiamnum
augere atque a stationibus primis tres superiores
<span class="br"></span><span class="lineNumber">69</span><span class="br"></span>diminuere usque ad stationes secundas. quae cum ita sint, manifestum erit ab exortu matutino latitudines






</p></section><notes></notes></section>