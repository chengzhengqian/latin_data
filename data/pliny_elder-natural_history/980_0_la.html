<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

eorum myxae, quae et ipsae nunc coeperun Romae nasci insitae in sorbis.</p>
<span class="br"></span><span class="lineNumber">44</span><span class="br"></span><p>XIII. In totum quidem Persica peregrina etiam Asiae Graeciaeque esse ex nomine ipso apparet, atque ex Perside advecta. sed pruna silvestria ubique nasci certum est, quo magis miror huius pomi mentionem a Catone non habitam, praesertim cum condenda
<span class="br"></span><span class="lineNumber">45</span><span class="br"></span>demonstraret quaedam et silvestria. nam Persicae arbores sero et cum difficultate transiere, ut quae in Rhodo nihil ferant, quod primum ab Aegypto earum fuerat hospitium. falsum est venenata cum cruciatu in Persis gigni et poenarum causa ab regibus translata in Aegyptum terra mitigata; id enim de persea diligentiores tradunt, quae in totum alia est myxis rubentibus similis nec extra orientem nasci voluit.
<span class="br"></span><span class="lineNumber">46</span><span class="br"></span>eam quoque eruditiores negaverunt ex Perside propter supplicia translatam, sed a Perseo Memphi satam, et ob id Alexandrum illa coronari victores ibi instituisse in honorem atavi sui. semper autem folia habet et poma subnascentibus aliis. sed pruna quoque omnia post Catonem coepisse manifestum erit.</p>
<span class="br"></span><span class="lineNumber">47</span><span class="br"></span><p>XIV. Malorum plura sunt genera. de citreis cum sua arbore diximus, Medica autem Graeci vocant



</p></section><notes></notes></section>