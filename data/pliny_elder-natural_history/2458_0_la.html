<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

nasci adeo inviis plerumque ut fune pendentes eam extrahant. peritis signa et indicia nota sunt.
<span class="br"></span><span class="lineNumber">28</span><span class="br"></span>infestantur plurimis vitiis, scabro ferumine,<a class="footnoteLink" href="#note_LCL419_184_1" id="target_note_LCL419_184_1"><sup>1</sup></a> maculosa nube, occulta aliquando vomica, praeduro fragilique centro, item sale appellato. est et rufa aliquis<a class="footnoteLink" href="#note_LCL419_184_2" id="target_note_LCL419_184_2"><sup>2</sup></a> robigo, aliis capillamentum rimae simile. hoc artifices caelatura occultant. quae vero sine vitio sint, pura esse malunt, acenteta appellantes, nec spumei coloris, sed limpidae aquae. postrema auctoritas in pondere est. invenio apud medicos, quae sint urenda corporum, non aliter utilius uri putari quam crystallina pila adversis opposita solis
<span class="br"></span><span class="lineNumber">29</span><span class="br"></span>radiis. alius et in his furor, <span class="sc">hs</span> centum quinquaginta milibus trullam unam non ante multos annos mercata matre familias nec divite. Nero amissarum rerum nuntio accepto duos calices crystallinos in suprema ira fregit inlisos. haec fuit ultio<a class="footnoteLink" href="#note_LCL419_184_3" id="target_note_LCL419_184_3"><sup>3</sup></a> saeculum suum punientis, ne quis alius iis biberet. fragmenta sarciri nullo modo queunt. mire his ad similitudinem
accessere vitrea, sed prodigii modo, ut suum pretium auxerint, crystalli non deminuerint.</p>
</section><notes><section class="footnotes"><ul><li class="note" id="note_LCL419_184_1"><a class="footnoteCrossrefLink" href="#target_note_LCL419_184_1" title="Click to highlight in text"><sup class="lineRef">1</sup>ferumine B: ferrumine dh: ferrugine <span class="italic">cod.</span> a, <span class="italic">cod. Poll.</span></a></li><script type="text/javascript">document.getElementById('note_LCL419_184_1').style.display = "none";</script><li class="note" id="note_LCL419_184_2"><a class="footnoteCrossrefLink" href="#target_note_LCL419_184_2" title="Click to highlight in text"><sup class="lineRef">2</sup>aliquis <span class="italic">Mayhoff</span>: alicui B: aliquid Fa: aliquibus L.</a></li><script type="text/javascript">document.getElementById('note_LCL419_184_2').style.display = "none";</script><li class="note" id="note_LCL419_184_3"><a class="footnoteCrossrefLink" href="#target_note_LCL419_184_3" title="Click to highlight in text"><sup class="lineRef">3</sup>ultio <span class="italic">Sillig</span> (<span class="italic">e coni. Iani</span>): uitio BF: ratio dh.</a></li><script type="text/javascript">document.getElementById('note_LCL419_184_3').style.display = "none";</script></ul></section></notes></section>