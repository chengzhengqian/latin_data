<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

omnis recentem esse constaret, ‘Atqui tertium,’ inquit, ‘ante diem scitote decerptam Carthagine: tam prope a moeris habemus hostem!’ statimque sumptum est Punicum tertium bellum quo Carthago deleta est, quamquam Catone anno sequente rapto. quid primum in eo miremur, curam ingenii an occasionem
fortuitam, celeritatemque cursus an vehementiam
<span class="br"></span><span class="lineNumber">76</span><span class="br"></span>viri? super omnia est, quo nihil equidem duco mirabilius, tantam illam urbem et de terrarum orbe per <span class="sc">cxx</span> annos aemulam unius pomi argumento
eversam, quod non Trebia aut Trasimenus, non Cannae busto Romani nominis perficere potuere, non castra Punica ad tertium lapidem vallata portaeque Collinae adequitans ipse Hannibal: tanto propius Carthaginem pomo Cato admovit.</p>
<span class="br"></span><span class="lineNumber">77</span><span class="br"></span><p>Colitur ficus arbor in foro ipso ac comitio Romae nata sacra fulguribus ibi conditis magisque ob memoriam eius qua<a class="footnoteLink" href="#note_LCL370_340_1" id="target_note_LCL370_340_1"><sup>1</sup></a> nutrix Romuli ac Remi conditores
imperii in Lupercali prima protexit, ruminalis appellata quoniam sub ea inventa est lupa infantibus
praebens rumin (ita vocabant mammam)—miraculo
ex aere iuxta dicato, tamquam<a class="footnoteLink" href="#note_LCL370_340_2" id="target_note_LCL370_340_2"><sup>2</sup></a> comitium sponte transisset Atto Navio augurante. nec sine praesagio aliquo arescit rursusque cura sacerdotum


</p></section><notes><section class="footnotes"><ul><li class="note" id="note_LCL370_340_1"><a class="footnoteCrossrefLink" href="#target_note_LCL370_340_1" title="Click to highlight in text"><sup class="lineRef">1</sup><span class="italic">Rackham</span>: quae.</a></li><script type="text/javascript">document.getElementById('note_LCL370_340_1').style.display = "none";</script><li class="note" id="note_LCL370_340_2"><a class="footnoteCrossrefLink" href="#target_note_LCL370_340_2" title="Click to highlight in text"><sup class="lineRef">2</sup><span class="italic">Rackham</span>: tanquam in.</a></li><script type="text/javascript">document.getElementById('note_LCL370_340_2').style.display = "none";</script></ul></section></notes></section>