<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

nigri velleris praecipuas habet, Pollentia iuxta Alpes cani, Asia rutili quas Erythraeas vocant, item Baetica, Canusium fulvi, Tarentum et suae pulliginis. sucidis omnibus medicata vis. Histriae Liburniaque pilo propior quam lanae, pexis aliena vestibus, et quam Salacia scutulato textu commendat in Lusitania. similis circa Piscinas provinciae Narbonensis,
similis et in Aegypto, ex qua vestis detrita
usu pingitur rursusque aevo durat. est et hirtae pilo crasso in tapetis antiquissima gratia: iam certe priscos<a class="footnoteLink" href="#note_LCL353_134_1" id="target_note_LCL353_134_1"><sup>1</sup></a> iis usos Homerus auctor est. aliter haec Galli pingunt, aliter Parthorum gentes.
<span class="br"></span><span class="lineNumber">192</span><span class="br"></span>lanae et per se coactae vestem faciunt et, si addatur acetum, etiam ferro resistunt, immo vero etiam ignibus novissimo sui purgamento. quippe aenis polientium extracta in tomenti usum veniunt, Galliarum, ut arbitror, invento: certe Gallicis
<span class="br"></span><span class="lineNumber">193</span><span class="br"></span>hodie nominibus discernitur. nec facile dixerim qua id aetate coeperit; antiquis enim torus e stramento
erat, qualiter etiam nunc in castris. gausapae
patris mei memoria coepere, amphimallia nostra, sicut villosa etiam ventralia; nam tunica lati clavi in modum gausapae texi nunc primum incipit. lanarum nigrae nullum colorem bibunt; de reliquarum infectu suis locis dicemus in conchyliis maris aut herbarum natura.</p>
</section><notes><section class="footnotes"><ul><li class="note" id="note_LCL353_134_1"><a class="footnoteCrossrefLink" href="#target_note_LCL353_134_1" title="Click to highlight in text"><sup class="lineRef">1</sup>priscos <span class="italic">om. v.l.</span></a></li><script type="text/javascript">document.getElementById('note_LCL353_134_1').style.display = "none";</script></ul></section></notes></section>