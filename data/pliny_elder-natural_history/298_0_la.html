<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>Lixos, vel fabulosissime antiquis narrata: ibi regia Antaei certamenque cum Hercule, et Hesperidum horti. adfunditur autem aestuarium e mari flexuoso meatu, in quo draconis<a class="footnoteLink" href="#note_LCL352_220_1" id="target_note_LCL352_220_1"><sup>1</sup></a> custodiae instar fuisse nunc interpretantur; amplectitur intra se insulam, quam solam e vicino tractu aliquanto excelsiore non tamen aestus maris inundant, exstat in ea et ara Herculis nec praeter oleastros aliud ex narrato illo
<span class="br"></span><span class="lineNumber">4</span><span class="br"></span>aurifero nemore. minus profecto mirentur portentosa
Graeciae mendacia de his et amne Lixo prodita qui cogitent nostros nuperque paulo minus monstrifica quaedam de iisdem tradidisse, praevalidam
hanc urbem maioremque Magna Carthagine, praeterea ex adverso eius sitam et prope inmenso tractu ab Tingi, quaeque alia Cornelius Nepos avidissime credidit.</p>
<span class="br"></span><span class="lineNumber">5</span><span class="br"></span><p>Ab Lixo <span class="sc">x͞l͞</span> in mediterraneo altera Augusti colonia est Babba, Iulia Campestris appellata, et tertia Banasa <span class="sc">l͞x͞x͞v͞</span> p., Valentia cognominata. ab ea <span class="sc">x͞x͞x͞v͞</span> Volubile oppidum, tantundem a mari utroque distans. at in ora a Lixo <span class="sc">l͞</span>, amnis Sububus praeter Banasam coloniam defluens, magnificus et navigabilis. ab eo








</p></section><notes><section class="footnotes"><ul><li class="note" id="note_LCL352_220_1"><a class="footnoteCrossrefLink" href="#target_note_LCL352_220_1" title="Click to highlight in text"><sup class="lineRef">1</sup><span class="italic">V.l.</span> dracones.</a></li><script type="text/javascript">document.getElementById('note_LCL352_220_1').style.display = "none";</script></ul></section></notes></section>