<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

hirundini caeci primo pulli sunt et fere omnibus quibus numerosior fetus.</p>
<span class="br"></span><span class="lineNumber">166</span><span class="br"></span><p>LXXX. Inrita ova, quae hypenemia diximus, aut mutua feminae inter se libidinis imaginatione concipiunt aut pulvere, nec columbae tantum, sed et gallinae, perdices, pavones, anseres, chenalopeces. sunt autem sterilia, et minora ac minus iucundi saporis et magis umida. quidam et vento putant ea generari, qua de causa etiam zephyria appellantur; urina autem vere tantum fiunt incubatione derelicta,
<span class="br"></span><span class="lineNumber">167</span><span class="br"></span>quae alii cynosura dixere. ova aceto macerata in tantum emolliuntur ut per anulos transeant. servari ea in lomento aut hieme in paleis, aestate furfuribus utilissimum; sale exinaniri creduntur.</p>
<span class="br"></span><span class="lineNumber">168</span><span class="br"></span><p>LXXXI. Volucrum animal parit vespertilio tantum, cui et membranae ceu pennae; eadem sola volucrum lacte nutrit ubera admovens. parit<a class="footnoteLink" href="#note_LCL353_398_1" id="target_note_LCL353_398_1"><sup>1</sup></a> geminos;
volitat amplexa infantes secumque portat. eidem coxendix una traditur esse.<a class="footnoteLink" href="#note_LCL353_398_2" id="target_note_LCL353_398_2"><sup>2</sup></a> in cibatu culices gratissimi.</p>
<span class="br"></span><span class="lineNumber">169</span><span class="br"></span><p>LXXXII. Rursus in terrestribus ova pariunt serpentes, de quibus nondum dictum est. coeunt complexu, adeo circumvolutae sibi ipsae ut una




</p></section><notes><section class="footnotes"><ul><li class="note" id="note_LCL353_398_1"><a class="footnoteCrossrefLink" href="#target_note_LCL353_398_1" title="Click to highlight in text"><sup class="lineRef">1</sup><span class="italic">Mueller</span>: parens.</a></li><script type="text/javascript">document.getElementById('note_LCL353_398_1').style.display = "none";</script><li class="note" id="note_LCL353_398_2"><a class="footnoteCrossrefLink" href="#target_note_LCL353_398_2" title="Click to highlight in text"><sup class="lineRef">2</sup><span class="italic">Mayhoff</span>: traditur et.</a></li><script type="text/javascript">document.getElementById('note_LCL353_398_2').style.display = "none";</script></ul></section></notes></section>