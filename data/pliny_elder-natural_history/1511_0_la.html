<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">171</span><span class="br"></span><p>XCVIII. Lychnis quoque flammea illa adversus serpentes et scorpiones et crabrones similiaque bibitur
e vino semine trito. silvestris eadem stomacho inutilis. alvum solvit, ad detrahendam bilem efficacissima
duabus drachmis, scorpionibus tam contraria
ut omnino visa ea torpescant. radicem eius Asiani boliten vocant, qua adalligata oculo albugines tolli dicuntur.</p>
<span class="br"></span><span class="lineNumber">172</span><span class="br"></span><p>XCIX. Et vicapervica sive chamaedaphne arida tusa hydropicis datur in aqua cocleari mensura, celerrimeque reddunt aquam. eadem decocta in cinere sparsa vino tumores siccat. auribus suco medetur. alvis<a class="footnoteLink" href="#note_LCL392_282_1" id="target_note_LCL392_282_1"><sup>1</sup></a> inposita plurimum prodesse dicitur.</p>
<span class="br"></span><span class="lineNumber">173</span><span class="br"></span><p>C. Rusci radix decocta bibitur alternis diebus in calculorum valitudine et tortuosiore urina vel cruenta. radicem pridie erui oportet, postero mane decoqui, ex eo sextarium vini cyathis duobus misceri. sunt qui et crudam radicem tritam ex aqua bibant, et in totum ad virilia cauliculis eius ex aceto tritis nihil utilius putant.</p>
<span class="br"></span><span class="lineNumber">174</span><span class="br"></span><p>CI. Batis quoque alvum mollit. inlinitur podagricis cruda et contusa. acinon et coronarum causa et ciborum Aegyptii serunt, eademque erat quae ocimum,




</p></section><notes><section class="footnotes"><ul><li class="note" id="note_LCL392_282_1"><a class="footnoteCrossrefLink" href="#target_note_LCL392_282_1" title="Click to highlight in text"><sup class="lineRef">1</sup>alvis <span class="italic">Barbarus</span>: alvinis <span class="italic">fere omnes codd. et Detlefsen</span>: alvi vitiis <span class="italic">Mayhoff.</span></a></li><script type="text/javascript">document.getElementById('note_LCL392_282_1').style.display = "none";</script></ul></section></notes></section>