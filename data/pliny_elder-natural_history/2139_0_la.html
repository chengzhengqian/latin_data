<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">158</span><span class="br"></span><p>XLV. Iis qui argentum vivum biberint lardum remedio est. asinino lacte poto venena restinguntur, peculiariter si hyoscyamum potum sit aut viscum aut cicuta aut lepus marinus aut opocarpatum aut pharicum<a class="footnoteLink" href="#note_LCL418_110_1" id="target_note_LCL418_110_1"><sup>1</sup></a>
aut dorycnium et si coagulum alicui nocuerit, nam id quoque venenum est in prima lactis coagulatione.
multos et alios usus eius dicemus, sed meminisse
oportebit recenti utendum aut non multo postea tepefacto, nullum enim celerius evanescit. ossa quoque
asini confracta et decocta contra leporis marini venenum dantur. omnia eadem onagris efficaciora.
<span class="br"></span><span class="lineNumber">159</span><span class="br"></span>de equiferis non scripserunt Graeci, quoniam terrae illae non gignebant, verum tamen fortiora omnia eadem quam in equis intellegi debent. lacte equino venena leporis marini et toxica expugnantur. nec uros aut bisontes habuerunt Graeci in experimentis, quamquam bove fero refertis Indiae silvis, portione tamen eadem efficaciora omnia ex his credi par est.
<span class="br"></span><span class="lineNumber">160</span><span class="br"></span>sic quoque lacte bubulo cuncta venena expugnari tradunt, maxime supra dicta et si ephemerum inpactum
sit aut si cantharides datae, omnia vomitione egeri, sic et caprino iure cantharidas. contra ea vero quae exulceratione enecant sebum vitulinum vel bubulum auxiliatur. nam contra sanguisugas potas butyrum remedio est cum aceto ferro calefacto, quod et per se prodest contra venena. nam si oleum non






</p></section><notes><section class="footnotes"><ul><li class="note" id="note_LCL418_110_1"><a class="footnoteCrossrefLink" href="#target_note_LCL418_110_1" title="Click to highlight in text"><sup class="lineRef">1</sup>pharicum <span class="italic">Hermolaus Barbarus</span>; <span class="italic">cf. Scribonius Largus CXCV</span>: agaricum <span class="italic">Detlefsen</span>: cerussa <span class="italic">Mayhoff</span>: carice V: tarice R: caryce d.</a></li><script type="text/javascript">document.getElementById('note_LCL418_110_1').style.display = "none";</script></ul></section></notes></section>