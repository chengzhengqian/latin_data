<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

vacans cura in sulco resupina glaeba se terrae pedibus adprehensa operit.</p>
<p>Perdicum vita et ad sedecim annos durare existimatur.</p>
<span class="br"></span><span class="lineNumber">104</span><span class="br"></span><p>LII. Ab iis columbarum maxime spectantur simili ratione mores. inest<a class="footnoteLink" href="#note_LCL353_358_1" id="target_note_LCL353_358_1"><sup>1</sup></a> pudicitia illis plurima,<a class="footnoteLink" href="#note_LCL353_358_2" id="target_note_LCL353_358_2"><sup>2</sup></a> et neutri nota adulteria: coniugii fidem non violant, communemque servant domum: nisi caelebs aut vidua nidum non relinquit. et imperiosos mares, subinde etiam iniquos ferunt, quippe suspicio est adulterii, quamvis natura non sit; tunc plenum querelae<a class="footnoteLink" href="#note_LCL353_358_3" id="target_note_LCL353_358_3"><sup>3</sup></a> guttur saevique rostro ictus, mox in satisfactione exosculatio et circa veneris preces
<span class="br"></span><span class="lineNumber">105</span><span class="br"></span>crebris pedum orbibus adulatio. amor utrique subolis aequalis; saepe et ex hac causa castigatio pigrius intrante femina ad pullos. parturienti solatia et ministeria ex mare. pullis primo salsiorem terram collectam gutture in ora inspuunt praeparantes tempestivitatem cibo. proprium generis eius et turturum cum bibant colla non resupinare, largeque bibere iumentorum modo.</p>
<span class="br"></span><span class="lineNumber">106</span><span class="br"></span><p>Vivere palumbes ad tricensimum annum, aliquas et ad quadragensimum, habemus auctores, uno tantum incommodo unguium—eodem et argumento senectae—qui citra perniciem reciduntur. cantus omnibus similis atque idem trino conficitur versu,



</p></section><notes><section class="footnotes"><ul><li class="note" id="note_LCL353_358_1"><a class="footnoteCrossrefLink" href="#target_note_LCL353_358_1" title="Click to highlight in text"><sup class="lineRef">1</sup><span class="italic">Mayhoff</span>: inde sed.</a></li><script type="text/javascript">document.getElementById('note_LCL353_358_1').style.display = "none";</script><li class="note" id="note_LCL353_358_2"><a class="footnoteCrossrefLink" href="#target_note_LCL353_358_2" title="Click to highlight in text"><sup class="lineRef">2</sup><span class="italic">Mayhoff</span>: prima.</a></li><script type="text/javascript">document.getElementById('note_LCL353_358_2').style.display = "none";</script><li class="note" id="note_LCL353_358_3"><a class="footnoteCrossrefLink" href="#target_note_LCL353_358_3" title="Click to highlight in text"><sup class="lineRef">3</sup><span class="italic">Mayhoff</span> (?): querela.</a></li><script type="text/javascript">document.getElementById('note_LCL353_358_3').style.display = "none";</script></ul></section></notes></section>