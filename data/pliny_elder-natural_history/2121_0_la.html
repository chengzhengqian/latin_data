<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

sive lucernis sive pelvi, sive aqua sive pila, sive quo alio genere temptetur; carnes si edantur, contra rabidi canis morsus efficaces esse, etiamnum iocur efficacius. carnes vel ossa hominis quae in ventriculo
<span class="br"></span><span class="lineNumber">105</span><span class="br"></span>occisae inveniantur suffitu podagricis auxiliari; si ungues inveniantur in his, mortem alicuius capientium
significari; excrementa sive ossa reddita, cum interematur, contra magicas insidias pollere; fimum quod in intestinis inventum sit arefactum ad dysintericos
valere, potum inlitumque cum adipe anserino
toto corpore opitulari laesis malo medicamento; a cane vero morsis adipem inlitum et corium substratum;
rursus tali sinistri cinere decocto cum
<span class="br"></span><span class="lineNumber">106</span><span class="br"></span>sanguine mustelae perunctos omnibus odio venire; idem fieri oculo decocto. super omnia est quod extremam fistulam intestini contra ducum ac potestatium iniquitates commonstrant et ad successus
petitionum iudiciorumque ac litium eventus, si omnino<a class="footnoteLink" href="#note_LCL418_74_1" id="target_note_LCL418_74_1"><sup>1</sup></a> aliquis secum habeat; eiusdem caverna in sinistro lacerto alligata si quis mulierem prospiciat, amatorium esse tam praesens ut ilico sequatur; eiusdem loci pilorum cinerem ex oleo inlitum viris qui sint probrosae mollitiae severos, non modo pudicos mores induere.</p>
</section><notes><section class="footnotes"><ul><li class="note" id="note_LCL418_74_1"><a class="footnoteCrossrefLink" href="#target_note_LCL418_74_1" title="Click to highlight in text"><sup class="lineRef">1</sup>omnino <span class="italic">Mayhoff</span>: omnino tantum <span class="italic">codd.</span></a></li><script type="text/javascript">document.getElementById('note_LCL418_74_1').style.display = "none";</script></ul></section></notes></section>