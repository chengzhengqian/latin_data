<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

excussoria et pollinaria, Aegyptus e papyro atque iunco.</p>
<span class="br"></span><span class="lineNumber">109</span><span class="br"></span><p>XXIX. Sed inter prima dicatur et alicae ratio praestantissimae saluberrimaeque, qua<a class="footnoteLink" href="#note_LCL371_258_1" id="target_note_LCL371_258_1"><sup>1</sup></a> palma frugum indubitata Italiae contigit. fit sine dubio et in Aegypto, sed admodum spernenda, in Italia vero pluribus locis, sicut Veronensi Pisanoque agro, in Campania tamen laudatissima. campus est subiacens montibus nimbosis,
<span class="br"></span><span class="lineNumber">110</span><span class="br"></span>totus quidem <span class="sc">x͞l͞</span> p. planitie. terra eius, ut protinus soli natura dicatur, pulverea summa, inferiore<a class="footnoteLink" href="#note_LCL371_258_2" id="target_note_LCL371_258_2"><sup>2</sup></a> bibula et pumicis vice fistulosa quoque, montium culpa in bonum cedit; crebros enim imbres percolat atque transmittit, nec dilui aut madere voluit propter facilitatem<a class="footnoteLink" href="#note_LCL371_258_3" id="target_note_LCL371_258_3"><sup>3</sup></a> culturae, eadem acceptum umorem nullis fontibus reddit sed temperate concoquens intra se
<span class="br"></span><span class="lineNumber">111</span><span class="br"></span>vice suci<a class="footnoteLink" href="#note_LCL371_258_4" id="target_note_LCL371_258_4"><sup>4</sup></a> continet. seritur toto anno, panico semel, bis farre; et tamen vere segetes quae interquievere fundunt rosam odoratiorem sativa, adeo terra non cessat parere; unde volgo dictum plus apud Campanos unguenti quam apud ceteros olei fieri. quantum autem universas terras campus Campanus antecedit, tantum ipsum pars eius quae Leboriae vocantur, quem Phlegraeum Graeci appellant. finiuntur Leboriae via ab utroque latere consulari quae a Puteolis et quae






</p></section><notes><section class="footnotes"><ul><li class="note" id="note_LCL371_258_1"><a class="footnoteCrossrefLink" href="#target_note_LCL371_258_1" title="Click to highlight in text"><sup class="lineRef">1</sup><span class="italic">Rackham</span>: saluberrimam quae <span class="italic">aut sim.</span></a></li><script type="text/javascript">document.getElementById('note_LCL371_258_1').style.display = "none";</script><li class="note" id="note_LCL371_258_2"><a class="footnoteCrossrefLink" href="#target_note_LCL371_258_2" title="Click to highlight in text"><sup class="lineRef">2</sup><span class="italic">Rackham</span>: inferior.</a></li><script type="text/javascript">document.getElementById('note_LCL371_258_2').style.display = "none";</script><li class="note" id="note_LCL371_258_3"><a class="footnoteCrossrefLink" href="#target_note_LCL371_258_3" title="Click to highlight in text"><sup class="lineRef">3</sup>felicitatem <span class="italic">cdd. pler.</span></a></li><script type="text/javascript">document.getElementById('note_LCL371_258_3').style.display = "none";</script><li class="note" id="note_LCL371_258_4"><a class="footnoteCrossrefLink" href="#target_note_LCL371_258_4" title="Click to highlight in text"><sup class="lineRef">4</sup>suci <span class="italic">cd. Par. Lat.</span> 6797: fusi <span class="italic">rell.</span></a></li><script type="text/javascript">document.getElementById('note_LCL371_258_4').style.display = "none";</script></ul></section></notes></section>