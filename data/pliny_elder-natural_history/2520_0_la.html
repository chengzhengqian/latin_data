<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

habere; praeterea hac in aras addita libamenta non amburi. Onocardia cocco similis est, neque aliud de ea traditur. Oritis globosa specie a quibusdam et
<span class="br"></span><span class="lineNumber">177</span><span class="br"></span>sideritis vocatur, ignes non sentiens. Ostracias sive ostracitis est testacea, durior ceramitide, achatae similis, nisi quod illa politura pinguescit. huic tanta duritia inest ut fragmentis eius aliae gemmae scalpantur. Ostritidi ostrea a similitudine nomen dedere. Ophicardelon barbari vocant, nigrum colorem binis lineis albis includentibus. De opsiano lapide diximus priore<a class="footnoteLink" href="#note_LCL419_308_1" id="target_note_LCL419_308_1"><sup>1</sup></a> libro. inveniuntur et gemmae eodem nomine ac colore non solum in Aethiopia Indiaque, sed etiam in Samnio et, ut aliqui putant, in Hispania litoribus eius oceani.</p>
<span class="br"></span><span class="lineNumber">178</span><span class="br"></span><p>LXVI. Panchrus fere ex omnibus coloribus constat. Pangonus non longior digito, ne crystallus videatur, numero plurium angulorum facit. Paneros qualis sit, a Metrodoro non dicitur, sed carmen Timaridis reginae in eam, dicatum Veneri, non inelegans ponit, ex quo intellegitur adiutam<a class="footnoteLink" href="#note_LCL419_308_2" id="target_note_LCL419_308_2"><sup>2</sup></a> fecunditatem. hanc quidam paneraston vocant.
<span class="br"></span><span class="lineNumber">179</span><span class="br"></span>Ponticarum plura sunt genera: est stellata nunc





</p></section><notes><section class="footnotes"><ul><li class="note" id="note_LCL419_308_1"><a class="footnoteCrossrefLink" href="#target_note_LCL419_308_1" title="Click to highlight in text"><sup class="lineRef">1</sup>priore BF: superiore dh.</a></li><script type="text/javascript">document.getElementById('note_LCL419_308_1').style.display = "none";</script><li class="note" id="note_LCL419_308_2"><a class="footnoteCrossrefLink" href="#target_note_LCL419_308_2" title="Click to highlight in text"><sup class="lineRef">2</sup>adiutam BF: additam ei L.</a></li><script type="text/javascript">document.getElementById('note_LCL419_308_2').style.display = "none";</script></ul></section></notes></section>