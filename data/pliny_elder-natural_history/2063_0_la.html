<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

figulus primus invenit Corinthi filiae opera, quae capta amore iuvenis, abeunte illo peregre, umbram ex facie eius ad lucernam in pariete lineis circumscripsit,
quibus pater eius inpressa argilla typum fecit et cum ceteris fictilibus induratum igni proposuit,
eumque servatum in Nymphaeo, donec
<span class="br"></span><span class="lineNumber">152</span><span class="br"></span>Mummius Corinthum everterit, tradunt. sunt qui in Samo primos omnium plasticen invenisse Rhoecum et Theodorum tradant multo ante Bacchiadas Corintho pulsos, Damaratum vero ex eadem urbe profugum, qui in Etruria Tarquinium regem populi Romani genuit, comitatos fictores Euchira, Diopum, Eugrammum; ab iis Italiae traditam plasticen. Butadis inventum est rubricam addere aut ex rubra creta fingere, primusque personas tegularum extremis
imbricibus inposuit, quae inter initia prostypa vocavit; postea idem ectypa fecit. hinc et fastigia templorum orta. propter hunc plastae appellati.</p>
<span class="br"></span><span class="lineNumber">153</span><span class="br"></span><p>XLIV. Hominis autem imaginem gypso e facie ipsa primus omnium expressit ceraque in eam formam gypsi infusa emendare instituit Lysistratus Sicyonius, frater Lysippi, de quo diximus. hic et similitudines<a class="footnoteLink" href="#note_LCL394_372_1" id="target_note_LCL394_372_1"><sup>1</sup></a> reddere instituit; ante eum quam






</p></section><notes><section class="footnotes"><ul><li class="note" id="note_LCL394_372_1"><a class="footnoteCrossrefLink" href="#target_note_LCL394_372_1" title="Click to highlight in text"><sup class="lineRef">1</sup>similitudines <span class="italic">Sillig:</span> similitudini <span class="italic">coni. Mayhoff:</span> sirnilitudinis
<span class="italic">B</span>: similitudinem <span class="italic">rell.</span></a></li><script type="text/javascript">document.getElementById('note_LCL394_372_1').style.display = "none";</script></ul></section></notes></section>