<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

brumalem et meridiem, item inter Liba et Notum conpositum ex utroque medium inter meridiem et hibernum occidentem Libonotum. nec finis: alii quippe Mesen nomine etiamnum addidere inter Borean et Caecian, et inter Eurum Notumque Euronotum. sunt enim quidam peculiares quibusque
gentibus venti, non ultra certum procedentes tractum, ut Atheniensibus Sciron, paulo ab Argeste deflexus, reliquae Graeciae ignotus: aliubi flatus
<span class="br"></span><span class="lineNumber">121</span><span class="br"></span>idem Olympias vocatur: consuetudo omnibus his nominibus Argesten intellegi.<a class="footnoteLink" href="#note_LCL330_262_1" id="target_note_LCL330_262_1"><sup>1</sup></a> et Caecian aliqui vocant Hellespontian, et eosdem alii aliter. item in Narbonensi provincia clarissimus ventorum est Circius nec ullo violentia inferior, Ostiam plerumque secto<a class="footnoteLink" href="#note_LCL330_262_2" id="target_note_LCL330_262_2"><sup>2</sup></a> Ligustico mari perferens; idem non modo in reliquis partibus caeli ignotus est, sed ne Viennam quidem eiusdem provinciae urbem attingens paucis ante milibus iugi modici occursu tantus ille ventus
coercetur. et Austros in Aegyptum penetrare negat Fabianus: quo fit manifesta lex naturae ventis etiam et tempore et fine dicto.</p>
<span class="br"></span><span class="lineNumber">122</span><span class="br"></span><p>XLVII. Ver ergo aperit navigantibus maria, cuius in principio Favonii hibernum molliunt caelum sole Aquari XXV optinente partem: is dies sextus Februarias ante idus. conpetit ferme et hoc


</p></section><notes><section class="footnotes"><ul><li class="note" id="note_LCL330_262_1"><a class="footnoteCrossrefLink" href="#target_note_LCL330_262_1" title="Click to highlight in text"><sup class="lineRef">1</sup>intellegit <span class="italic">Mayhoff.</span></a></li><script type="text/javascript">document.getElementById('note_LCL330_262_1').style.display = "none";</script><li class="note" id="note_LCL330_262_2"><a class="footnoteCrossrefLink" href="#target_note_LCL330_262_2" title="Click to highlight in text"><sup class="lineRef">2</sup><span class="italic">Mayhoff:</span> recto <span class="italic">aut</span> recta.</a></li><script type="text/javascript">document.getElementById('note_LCL330_262_2').style.display = "none";</script></ul></section></notes></section>