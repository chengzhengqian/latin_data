<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">90</span><span class="br"></span><p>XXIV. Exponenda est et onychis ipsius natura propter nominis societatem. hoc aliubi lapidis, hic gemmae vocabulum est.<a class="footnoteLink" href="#note_LCL419_236_1" id="target_note_LCL419_236_1"><sup>1</sup></a> Sudines dicit in gemma esse candorem unguis humani similitudine, item chrysolithi colorem et sardae et iaspidis, Zenothemis Indicam onychem plures habere varietates, igneam, nigram, corneam, cingentibus candidis venis oculi modo, intervenientibus quarundam et obliquis venis. Sotacus et Arabicam tradit onychem distare, quod Indica igniculos habeat albis cingentibus zonis singulis pluribusve aliter quam in sardonyche Indica; illic enim momentum esse, hic circulum; Arabicas
<span class="br"></span><span class="lineNumber">91</span><span class="br"></span>onychas nigras inveniri candidis zonis; Satyrus carnosas esse Indicas, parte carbunculi, parte chrysolithi et amethysti, totumque id genus abdicat;<a class="footnoteLink" href="#note_LCL419_236_2" id="target_note_LCL419_236_2"><sup>2</sup></a> veram autem onychem plurimas variasque cum lacteis habere venas, omnium in transitu colore inenarrabili et in unum redeunte concentum suavitate grata.</p>
<p>Nec sarda differenda<a class="footnoteLink" href="#note_LCL419_236_3" id="target_note_LCL419_236_3"><sup>3</sup></a> est, huic gemmae dividua






</p></section><notes><section class="footnotes"><ul><li class="note" id="note_LCL419_236_1"><a class="footnoteCrossrefLink" href="#target_note_LCL419_236_1" title="Click to highlight in text"><sup class="lineRef">1</sup>hoc aliubi lapidis, hic gemmae vocabulum est <span class="italic">Sillig, Mayhoff ex codice</span> B, <span class="italic">in quo sequitur quasi interpolatio</span> sive partis eius qua ad unguis similitudinem refertur. de hoc ita scriptum est. <span class="italic">quae verba om. Sillig, Mayhoff.</span> hoc in gemma transiit a lapide Carmaniae dh.</a></li><script type="text/javascript">document.getElementById('note_LCL419_236_1').style.display = "none";</script><li class="note" id="note_LCL419_236_2"><a class="footnoteCrossrefLink" href="#target_note_LCL419_236_2" title="Click to highlight in text"><sup class="lineRef">2</sup>abdicat dh <span class="italic">cod. Poll.</span>: abdicavit B.</a></li><script type="text/javascript">document.getElementById('note_LCL419_236_2').style.display = "none";</script><li class="note" id="note_LCL419_236_3"><a class="footnoteCrossrefLink" href="#target_note_LCL419_236_3" title="Click to highlight in text"><sup class="lineRef">3</sup>differenda <span class="italic">om.</span> B <span class="italic">Sillig.</span></a></li><script type="text/javascript">document.getElementById('note_LCL419_236_3').style.display = "none";</script></ul></section></notes></section>