<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Catonis morte nobilis, flumen Bagrada, locus Castra Cornelia, colonia Carthago Magnae in vestigiis Carthaginis, colonia Maxula, oppida Carpi, Misua et liberum Clypea in promunturio Mercuri, item libera Curubis, Neapolis.</p>
<p>Mox Africae ipsius alia distinctio. Libyphoenices vocantur qui Byzacium incolunt: ita appellatur regio <span class="sc">c͞c͞l͞</span> p. circuitu, fertilitatis eximiae, cum centesima
<span class="br"></span><span class="lineNumber">25</span><span class="br"></span>fruge agricolis fenus reddente terra. hic oppida libera Leptis, Hadrumetum, Ruspina, Thapsus. inde Thenae, Aves, Macomades, Tacape, Sabrata contingens Syrtim Minorem, ad quam Numidiae et Africae ab Ampsaga longitudo <span class="sc">d͞l͞x͞x͞x͞</span>, latitudo qua cognitum est <span class="sc">c͞c͞</span>. ea pars quam Africam appellavimus
dividitur in duas provincias, Veterem et Novam, discretas fossa inter Africanum sequentem et reges Thenas usque perducta, quod oppidum a Carthagine abest <span class="sc">c͞c͞x͞v͞i͞</span>.</p>
<span class="br"></span><span class="lineNumber">26</span><span class="br"></span><p>IV. Tertius sinus dividitur in geminos, duarum Syrtium vadoso ac reciproco mari diros. ad proximam, quae minor est, a Carthagine <span class="sc">c͞c͞c͞</span> Polybius tradit, ipsam centum milium passuum aditu, trecentorum
ambitu. et terra autem siderum observatione
ad eam per deserta harenis perque serpentes iter est. excipiunt saltus repleti ferarum multitudine,






</p></section><notes></notes></section>