<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

et ulcera capitis cum adipe anserino. furunculos
<span class="br"></span><span class="lineNumber">130</span><span class="br"></span>concoquit cum fermento. carbunculos ad suppurationem perducit et rumpit, phagedaenas ulcerum expurgat cum melle. coxendicibus et lumbis cum polenta ex aceto inlinitur, item licheni, unguibus scabris, quippe natura eius caustica est. optimum autem Babylonium, silvestri ad omnia ea effectus maior.</p>
<span class="br"></span><span class="lineNumber">131</span><span class="br"></span><p>LI. In praecipuis autem medicaminibus ruta est. latiora sativae folia, rami fruticosiores. silvestris horrida ad effectum est et ad omnia acrior. sucus exprimitur tunsae aspersa modice aqua, et in pyxide Cypria adservatur. hic copiosior datus veneni noxiam obtinet, in Macedonia maxime iuxta flumen Aliacmonem, mirumque, cicutae suco extinguitur:
<span class="br"></span><span class="lineNumber">132</span><span class="br"></span>adeo etiam venenorum venena sunt. cicutae sucus prodest manibus et faciei colligentium rutam. cetero inter prima miscetur antidotis, praecipueque Galatica. quaecumque autem ruta et per se pro antidoto valet foliis tritis ex vino sumptis, contra aconitum maxime et viscum, item fungos, sive in potu detur sive in cibo. simili modo contra serpentium
ictus, utpote cum mustelae dimicaturae
<span class="br"></span><span class="lineNumber">133</span><span class="br"></span>cum his rutam prius edendo muniant se. valent et contra scorpionum et contra araneorum, apium, crabronum,
vesparum aculeos et cantharidas ac salamandras
canisve rabiosi morsus. acetabuli mensura


</p></section><notes></notes></section>