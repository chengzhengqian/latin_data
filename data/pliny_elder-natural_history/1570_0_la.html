<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

silvestris, item comitiales et iocinerum tumores et
<span class="br"></span><span class="lineNumber">149</span><span class="br"></span>serpentium ictus. ciet menses et urinas, grano maxime. emendat et lichenas et testium inflammationes,
regium morbum, hydropicos. laedunt omnia haec genera exulceratam vesicam et renes. gangraenis utiliora cum melle et his quae cacoethe vocantur. verrucarum in omni genere prima luna singulis granis singulas tangunt, eaque grana in linteolo deligata post se abiciunt, ita fugari vitium
<span class="br"></span><span class="lineNumber">150</span><span class="br"></span>arbitrantes. nostri praecipiunt arietinum in aqua cum sale discoquere, ex eo bibere cyathos binos in difficultatibus urinae; sic et calculos pelli<a class="footnoteLink" href="#note_LCL392_400_1" id="target_note_LCL392_400_1"><sup>1</sup></a> morbumque
regium. eiusdem foliis sarmentisque decoctis
aqua quam maxime calida morbos pedum lenit, et ipsum calidum tritumque inlitum. columbini decocti aqua horrorem tertianae et quartanae minuere creditur. nigrum autem cum gallae dimidio tritum oculorum ulceribus ex passo medetur.</p>
<span class="br"></span><span class="lineNumber">151</span><span class="br"></span><p>LXXIII. De ervo quaedam in mentione eius diximus,
nec potentiam ei minorem veteres quam brassicae tribuere, contra serpentium ictus ex aceto, ad crocodilorum hominumque morsum. si quis ervum cotidie ieiunus edit, lienem eius absumi certissimi auctores adfirmant. farina eius varos, sed



</p></section><notes><section class="footnotes"><ul><li class="note" id="note_LCL392_400_1"><a class="footnoteCrossrefLink" href="#target_note_LCL392_400_1" title="Click to highlight in text"><sup class="lineRef">1</sup>pelli <span class="italic">vulg. Mayhoff</span>: pellit <span class="italic">codd., Detlefsen.</span></a></li><script type="text/javascript">document.getElementById('note_LCL392_400_1').style.display = "none";</script></ul></section></notes></section>