<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

a falce distillans. ex his ergo aliquis cum rosaceo in calyce punici calfactus auribus infunditur vel folia
<span class="br"></span><span class="lineNumber">58</span><span class="br"></span>cocta et cum cera trita imponuntur.<a class="footnoteLink" href="#note_LCL393_46_1" id="target_note_LCL393_46_1"><sup>1</sup></a> item podagricis
cortice et foliis in vino decoctis foveri nervos utilissimum. flos tritus cum foliis furfures purgat in facie. folia contrita et pota intemperantiam libidinis coercent atque in totum auferunt usum saepius sumpta. Amerinae nigrae semen cum spuma argenti pari pondere a balneo inlitum psilotrum est.</p>
<span class="br"></span><span class="lineNumber">59</span><span class="br"></span><p>XXXVIII. Non multum a salice vitilium usu distat vitex, foliorum quoque adspectu, nisi odore gratior esset. Graeci lygon vocant, alias agnon, quoniam matronae Thesmophoriis Atheniensium castitatem custodientes his foliis cubitus sibi sternunt. duo genera eius: maior in arborem salicis modo adsurgit, minor ramosa, foliis candidioribus, lanuginosis. prima album florem mittit cum purpureo, quae et candida vocatur, nigra quae tantum purpureum.
<span class="br"></span><span class="lineNumber">60</span><span class="br"></span>nascuntur in palustribus campis. semen potum vini quendam saporem habet et dicitur febres solvere et, cum unguantur oleo admixto, sudorem facere, sicut lassitudinem dissolvere. urinam cient et menses. caput temptant vini modo—nam et odor similis est<a class="footnoteLink" href="#note_LCL393_46_2" id="target_note_LCL393_46_2"><sup>2</sup></a>—inflationes pellunt in inferiora, alvum sistunt,
<span class="br"></span><span class="lineNumber">61</span><span class="br"></span>hydropicis et lienibus perquam utiles. lactis ubertatem faciunt, adversantur venenis serpentium,





</p></section><notes><section class="footnotes"><ul><li class="note" id="note_LCL393_46_1"><a class="footnoteCrossrefLink" href="#target_note_LCL393_46_1" title="Click to highlight in text"><sup class="lineRef">1</sup><span class="italic">Ita dist. Mayhoff, Dioscoridem et Serenum secutus. Comma post</span> imponuntur, <span class="italic">punctum post</span> podagricis <span class="italic">Detlefsen.</span></a></li><script type="text/javascript">document.getElementById('note_LCL393_46_1').style.display = "none";</script><li class="note" id="note_LCL393_46_2"><a class="footnoteCrossrefLink" href="#target_note_LCL393_46_2" title="Click to highlight in text"><sup class="lineRef">2</sup>est <span class="italic">cum tribus codd. Detlefsen</span>: et <span class="italic">cum duobus Sillig</span>: set <span class="italic">Mayhoff.</span></a></li><script type="text/javascript">document.getElementById('note_LCL393_46_2').style.display = "none";</script></ul></section></notes></section>