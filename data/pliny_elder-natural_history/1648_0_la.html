<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">27</span><span class="br"></span><p>XVII. Sphagnos sive sphacos sive bryon et in Gallia, ut indicavimus, nascitur, vulvis insidentium utilis, item genibus et feminum tumoribus mixtus nasturtio et aquae salsae tritus. cum vino autem et resina sicca potus urinam pellit celerrime. hydropicos
inanit cum vino et iuniperis tritus ac potus.</p>
<p>XVIII. Terebinthi folia et radix collectionibus inponuntur. decoctum eorum stomachum firmat. semen in capitis dolore bibitur in vino et contra difficultatem urinae, ventrem leniter emollit, venerem excitat.</p>
<span class="br"></span><span class="lineNumber">28</span><span class="br"></span><p>XIX. Piceae et laricis folia trita et in aceto decocta dentium dolori prosunt, prodest<a class="footnoteLink" href="#note_LCL393_24_1" id="target_note_LCL393_24_1"><sup>1</sup></a> cinis corticum intertrigini et ambustis. potus alvum sistit, urinam movet, suffitu vulvas corrigit. piceae folia privatim iocineri utilia sunt drachmae pondere in aqua mulsa pota. silvas eas dumtaxat quae picis resinaeque gratia radantur utilissimas esse phthisicis aut qui longa aegritudine non recolligant vires satis constat, et illum caeli aera plus ita quam navigationem Aegyptiam proficere, plus quam laetis herbidos per montium aestiva potus.</p>
<span class="br"></span><span class="lineNumber">29</span><span class="br"></span><p>XX. Chamaepitys Latine abiga vocatur propter abortus, ab aliis tus terrae, cubitalibus ramis, flore pinus et odore. altera brevior et incurva, &lt;foliis





</p></section><notes><section class="footnotes"><ul><li class="note" id="note_LCL393_24_1"><a class="footnoteCrossrefLink" href="#target_note_LCL393_24_1" title="Click to highlight in text"><sup class="lineRef">1</sup>prosunt, prodest <span class="italic">Detlefsen</span>: prodest <span class="italic">codd.</span>: prosunt <span class="italic">vulg. Post</span> trita <span class="italic">lacunam indic. Dioscoridem secuti Ian., Mayhoff, sic fere explendam</span>: inflammationibus medentur, trita. <span class="italic">Sed hoc
loco non ita similes sunt Plinius ei Dioscorides.</span></a></li><script type="text/javascript">document.getElementById('note_LCL393_24_1').style.display = "none";</script></ul></section></notes></section>