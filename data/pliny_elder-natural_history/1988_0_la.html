<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

vocant pompholygem et spodon. differentia, quod pompholyx lotura separatur, spodos inlota est. aliqui quod sit candidum levissimumque pompholygem
dixere et esse aeris ac cadmeae favillam, spodon nigriorem esse ponderosioremque, derasam parietibus fornacium, mixtis scintillis,<a class="footnoteLink" href="#note_LCL394_222_1" id="target_note_LCL394_222_1"><sup>1</sup></a> aliquando et carbonibus.
<span class="br"></span><span class="lineNumber">129</span><span class="br"></span>haec aceto accepto odorem aeris praestat et, si tangatur lingua, saporem horridum. convenit oculorum 
medicamentis, quibuscumque vitiis occurrens, et ad omnia quae spodos. hoc solum distat, quod huius elutior vis est. additur et in emplastra, quibus lenis refrigeratio quaeritur et siccatio. utilior ad omnia quae vino lota est.</p>
<span class="br"></span><span class="lineNumber">130</span><span class="br"></span><p>XXXIV. Spodos Cypria optima. fit autem liquescentibus 
cadmea et aerario lapide. levissimum hoc est flaturae totius evolatque e fornacibus et tectis adhaerescit, a fuligine distans candore. quod minus candidum ex ea, inmaturae fornacis argumentum est; hoc quidam pompholygem vocant. quod vero rubicundius
ex iis invenitur, acriorem vim habet et exulcerat adeo, ut, cum lavatur, si attigit oculos,
<span class="br"></span><span class="lineNumber">131</span><span class="br"></span>excaecet. est et mellei coloris spodos, in qua plurimum
aeris intellegitur. sed quodcumque genus lavando fit utilius; purgatur ante panno,<a class="footnoteLink" href="#note_LCL394_222_2" id="target_note_LCL394_222_2"><sup>2</sup></a> dein


</p></section><notes><section class="footnotes"><ul><li class="note" id="note_LCL394_222_1"><a class="footnoteCrossrefLink" href="#target_note_LCL394_222_1" title="Click to highlight in text"><sup class="lineRef">1</sup>lapillis (<span class="italic">vel</span> cinere, pilis) <span class="italic">coni. Mayhoff.</span></a></li><script type="text/javascript">document.getElementById('note_LCL394_222_1').style.display = "none";</script><li class="note" id="note_LCL394_222_2"><a class="footnoteCrossrefLink" href="#target_note_LCL394_222_2" title="Click to highlight in text"><sup class="lineRef">2</sup>linteo panno <span class="italic">coni. K. C. Bailey</span>: purgantur ramenta panno <span class="italic">Dâ€™Arcy Thompson</span>: ante pinna <span class="italic">aut</span> ante penna.</a></li><script type="text/javascript">document.getElementById('note_LCL394_222_2').style.display = "none";</script></ul></section></notes></section>