<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

nitrive triti quod tribus digitis capiatur celeriorem ad maturitatem fieri putent; sunt qui semen trifolii nitrumque simul tritum adspergant foliis. nitrum in coquendo etiam viriditatem custodit, ut et<a class="footnoteLink" href="#note_LCL371_514_1" id="target_note_LCL371_514_1"><sup>1</sup></a> Apiciana coctura, oleo ac sale priusquam coquantur maceratis.
<span class="br"></span><span class="lineNumber">144</span><span class="br"></span>est inter herbas genus inserendi praecisis germinibus et caulis in medullam semine ex aliis addito; hoc et in cucumere silvestri. nec non olus quoque silvestre est triumpho divi Iulii carminibus praecipue iocisque militaribus celebratum: alternis quippe versibus exprobravere lapsana se vixisse aput Dyrrachium, praemiorum parsimoniam cavillantes. est autem id cyma silvestris.</p>
<span class="br"></span><span class="lineNumber">145</span><span class="br"></span><p>XLII. Omnium in hortis rerum lautissima cura asparagis. de origine eorum e<a class="footnoteLink" href="#note_LCL371_514_2" id="target_note_LCL371_514_2"><sup>2</sup></a> silvestribus corrudis<a class="footnoteLink" href="#note_LCL371_514_3" id="target_note_LCL371_514_3"><sup>3</sup></a> abunde dictum et quomodo eos iuberet Cato in harundinetis seri. est et aliud genus incultius asparago, mitius corruda, passim etiam in montibus nascens, refertis superioris Germaniae campis, non inficeto Ti. Caesaris dicto herbam ibi quandam nasci simillimam
<span class="br"></span><span class="lineNumber">146</span><span class="br"></span>asparago. nam quod in Neside Campaniae insula sponte nascitur longe optimum existimatur. hortensium seritur spongeis; est enim plurimae radicis altissumeque germinat. viret thyrso primum emicante,





</p></section><notes><section class="footnotes"><ul><li class="note" id="note_LCL371_514_1"><a class="footnoteCrossrefLink" href="#target_note_LCL371_514_1" title="Click to highlight in text"><sup class="lineRef">1</sup>ut et <span class="italic">Mayhoff</span>: ut in <span class="italic">coni. Dalec.</span>: aut.</a></li><script type="text/javascript">document.getElementById('note_LCL371_514_1').style.display = "none";</script><li class="note" id="note_LCL371_514_2"><a class="footnoteCrossrefLink" href="#target_note_LCL371_514_2" title="Click to highlight in text"><sup class="lineRef">2</sup>e <span class="italic">add. Mayhoff</span>: in <span class="italic">edd. vett.</span></a></li><script type="text/javascript">document.getElementById('note_LCL371_514_2').style.display = "none";</script><li class="note" id="note_LCL371_514_3"><a class="footnoteCrossrefLink" href="#target_note_LCL371_514_3" title="Click to highlight in text"><sup class="lineRef">3</sup><span class="italic">Mayhoff</span>: curis.</a></li><script type="text/javascript">document.getElementById('note_LCL371_514_3').style.display = "none";</script></ul></section></notes></section>