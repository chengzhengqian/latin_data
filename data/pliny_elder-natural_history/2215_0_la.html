<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

oculorum. eadem vis est et in vulturino felle cum porri suco et melle exiguo, item in gallinacei felle ad argema et albugines ex aqua diluto, item in suffusiones
oculorum, maxime candidi gallinacei. fimum quoque gallinaceorum, dumtaxat rubrum, lusciosis
<span class="br"></span><span class="lineNumber">124</span><span class="br"></span>inlini monstrant. laudant et gallinae fel, et praecipue
adipem, contra pusulas in pupillis; nec scilicet eius rei gratia saginant. adiuvat mirifice et ruptas oculorum tuniculas admixtis schisto et haematite lapidibus. fimum quoque earum, dumtaxat candidum,
in oleo vetere corneisque pyxidibus adservant ad pupillarum albugines, qua in mentione significandum
est pavones fimum suum resorbere tradi invidentes
<span class="br"></span><span class="lineNumber">125</span><span class="br"></span>hominum utilitatibus. accipiter decoctus in rosaceo efficacissimus ad inunctiones omnium vitiorum putatur, item fimi eius cinis cum Attico melle. laudatur et milvi iocur, fimum quoque columbarum, ex aceto ad aegilopia, similiter ad albugines et cicatrices,
fel anserinum, sanguis anatum contusis oculis ita ut postea oesypo et melle inunguantur, fel perdicum
cum mellis aequo pondere, per se vero ad claritatem. ex Hippocratis putant auctoritate adici
<span class="br"></span><span class="lineNumber">126</span><span class="br"></span>quod in argentea pyxide id servari iubent. ova perdicum
in vase aereo decocta cum melle ulceribus oculorum et glaucomatis medentur. columbarum, palumbium, turturum, perdicum sanguis oculis cruore suffusis eximie prodest. in columbis masculae
efficaciorem putant, vena autem sub ala



</p></section><notes></notes></section>