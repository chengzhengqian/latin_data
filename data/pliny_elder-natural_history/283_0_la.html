<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">92</span><span class="br"></span><p>XIII. Hellespontus insulas non habet in Europa dicendas. in Ponto duae, <span class="sc">m d</span> ab Europa, <span class="sc">x͞i͞v͞</span> ab ostio, Cyaneae, ab aliis Symplegades appellatae, traditaeque fabulis inter se concucurrisse, quoniam parvo discretae intervallo ex adverso intrantibus geminae cernebantur paulumque deflexa acie coeuntium
speciem praebebant. citra Histrum Apolloniarum<a class="footnoteLink" href="#note_LCL352_190_1" id="target_note_LCL352_190_1"><sup>1</sup></a>
una <span class="sc">l͞x͞x͞x͞</span> a Bosporo Thracio, ex qua M. Lucullus Capitolinum Apollinem advexit. inter ostia Histri
<span class="br"></span><span class="lineNumber">93</span><span class="br"></span>quae essent diximus. ante Borysthenen Achillea est supra dicta, eadem Leuce et Macaron appellata. hanc temporum horum demonstratio a Borysthene <span class="sc">c͞x͞l͞</span> ponit, a Tyra <span class="sc">c͞x͞x͞</span>, a Peuce insula <span class="sc">l͞</span>. cingitur circiter
<span class="sc">x͞</span> p. reliquae in Carcinite sinu Cephalonnesos, Spodusa, Macra. non est omittenda multorum opinio, priusquam digredimur a Ponto, qui maria omnia interiora illo capite nasci, non Gaditano freto, existimavere haut inprobabili argumento, quoniam aestus semper e Ponto profluens numquam reciprocet.</p>
<span class="br"></span><span class="lineNumber">94</span><span class="br"></span><p>Exeundum deinde est ut extera Europae dicantur,





</p></section><notes><section class="footnotes"><ul><li class="note" id="note_LCL352_190_1"><a class="footnoteCrossrefLink" href="#target_note_LCL352_190_1" title="Click to highlight in text"><sup class="lineRef">1</sup><span class="italic">Rackham</span>: Apollonitarum <span class="italic">aut</span> Apolloniatarum.</a></li><script type="text/javascript">document.getElementById('note_LCL352_190_1').style.display = "none";</script></ul></section></notes></section>