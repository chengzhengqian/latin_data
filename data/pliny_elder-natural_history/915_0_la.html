<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

paucis hanc curam eius; unde nobis crevit labor, quippe cum requirenda iam sint<a class="footnoteLink" href="#note_LCL370_188_1" id="target_note_LCL370_188_1"><sup>1</sup></a> non solum postea inventa, verum etiam ea quae invenerant prisci,
<span class="br"></span><span class="lineNumber">4</span><span class="br"></span>desidia rerum internicione memoriae indicta. cuius vitii causas quis alias quam publicas mundi invenerit? nimirum alii subiere ritus circaque alia mentes hominum detinentur et avaritiae tantum artes coluntur. antea inclusis gentium imperiis intra ipsas, ideoque<a class="footnoteLink" href="#note_LCL370_188_2" id="target_note_LCL370_188_2"><sup>2</sup></a> et ingeniis, quadam sterilitate fortunae
necesse erat animi bona exercere, regesque innumeri honore artium colebantur et in ostentatione has praeferebant opes, immortalitatem sibi per illas prorogari arbitrantes; quare abundabant et praemia
<span class="br"></span><span class="lineNumber">5</span><span class="br"></span>et opera vitae. posteris laxitas mundi et rerum amplitudo damno fuit. postquam senator censu legi coeptus, iudex fieri censu, magistratum ducemque nihil exornare quam census, postquam coepere orbitas in auctoritate summa et potentia esse, captatio in quaestu fertilissimo, ac sola gaudia in possidendo, pessum iere vitae pretia, omnesque a maximo bono liberales dictae artes in contrarium


</p></section><notes><section class="footnotes"><ul><li class="note" id="note_LCL370_188_1"><a class="footnoteCrossrefLink" href="#target_note_LCL370_188_1" title="Click to highlight in text"><sup class="lineRef">1</sup>iam sint? <span class="italic">Mayhoff</span>: ea sint <span class="italic">aut</span> sint.</a></li><script type="text/javascript">document.getElementById('note_LCL370_188_1').style.display = "none";</script><li class="note" id="note_LCL370_188_2"><a class="footnoteCrossrefLink" href="#target_note_LCL370_188_2" title="Click to highlight in text"><sup class="lineRef">2</sup><span class="italic">V.l.</span> adeoque.</a></li><script type="text/javascript">document.getElementById('note_LCL370_188_2').style.display = "none";</script></ul></section></notes></section>