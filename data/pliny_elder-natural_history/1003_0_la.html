<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">111</span><span class="br"></span><p>XXXIV. Et hactenus sint species ac genera pomorum:
naturas artius colligi par est. alia siliquis distinguntur,<a class="footnoteLink" href="#note_LCL370_364_1" id="target_note_LCL370_364_1"><sup>1</sup></a>
ipsis dulcibus semenque conplexis amarum, cum in pluribus semina placeant, in siliqua damnentur; alia bacis, quarum intus lignum et extra caro, ut olivis, cerasis. aliquorum intus bacae, foris lignum,
<span class="br"></span><span class="lineNumber">112</span><span class="br"></span>ut iis quae in Aegypto diximus gigni. quae bacis natura eadem et pomis: aliorum intus corpus et foris lignum, ut nucum; aliis foris corpus, intus lignum, ut Persicis et prunis, vitiumque cinctum fructu, cum fructus alibi muniatur vitio. putamine clauduntur nuces, corio castaneae; detrahitur hoc iis, at in mespilis manditur. crusta teguntur glandes, cute uvae, corio et membrana Punica. carne et suco
<span class="br"></span><span class="lineNumber">113</span><span class="br"></span>mora constant, cute et suco cerasi. quaedam statim a ligno recedunt, ut nuces et palmae; quaedam adhaerent, ut olivae laurusque; quorundam generi utraque est natura, ut in Persicis: etenim duracinis adhaeret corpus et ligno avelli non quit, cum in ceteris facile separetur. quibusdam nec intus nec extra
<span class="br"></span><span class="lineNumber">114</span><span class="br"></span>lignum, ut in palmarum genere. aliquorum lignum

</p></section><notes><section class="footnotes"><ul><li class="note" id="note_LCL370_364_1"><a class="footnoteCrossrefLink" href="#target_note_LCL370_364_1" title="Click to highlight in text"><sup class="lineRef">1</sup><span class="italic">Mayhoff</span>: tinguntur <span class="italic">aut</span> gignuntur.</a></li><script type="text/javascript">document.getElementById('note_LCL370_364_1').style.display = "none";</script></ul></section></notes></section>