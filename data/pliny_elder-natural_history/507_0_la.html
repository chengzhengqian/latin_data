<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

et metalla aeris, utrumque in insula Cypro, item forcipem, martulum, vectem, incudem; puteos Danaus ex Aegypto advectus in Graeciam quae vocabatur Argos Dipsion; lapicidinas Cadmus Thebis, aut ut Theophrastus in Phoenice; Thrason
muros, turres ut Aristoteles Cyclopes, Tirynthii ut Theophrastus; Aegyptii textilia, inficere lanas
<span class="br"></span><span class="lineNumber">196</span><span class="br"></span>Sardibus Lydi, fusos in lanificio Closter filius Arachnae,
linum et retia Arachne, fulloniam artem Nicias Megarensis, sutrinam Tychius Boeotius; medicinam Aegyptii apud ipsos volunt repertam, alii per Arabum Babylonis et Apollinis filium, herbariam et medicamentariam
<span class="br"></span><span class="lineNumber">197</span><span class="br"></span>a Chirone Saturni et Philyrae filio. aes conflare et temperare Aristoteles Lydum Scythen monstrasse, Theophrastus Delam Phrygem putant, aerariam fabricam alii Chalybas alii Cyclopas, ferrum Hesiodus in Creta eos qui vocati sunt Dactyli Idaei. argentum invenit Erichthonius Atheniensis, ut alii Aeacus, auri metalla et flaturam Cadmus Phoenix ad Pangaeum montem, ut alii Thoas aut Aeacus in Panchaia aut Sol Oceani filius cui Gellius medicinae quoque inventionem ex metallis assignat. plumbum album<a class="footnoteLink" href="#note_LCL352_638_1" id="target_note_LCL352_638_1"><sup>1</sup></a> ex Cassiteride insula primus adportavit Midacritus.
<span class="br"></span><span class="lineNumber">198</span><span class="br"></span>fabricam ferrariam<a class="footnoteLink" href="#note_LCL352_638_2" id="target_note_LCL352_638_2"><sup>2</sup></a> invenerunt Cyclopes, figlinas
Coroebus<a class="footnoteLink" href="#note_LCL352_638_3" id="target_note_LCL352_638_3"><sup>3</sup></a> Atheniensis, in iis orbem Anacharsis
Scythes, ut alii Hyperbius Corinthius; fabricam







</p></section><notes><section class="footnotes"><ul><li class="note" id="note_LCL352_638_1"><a class="footnoteCrossrefLink" href="#target_note_LCL352_638_1" title="Click to highlight in text"><sup class="lineRef">1</sup>album <span class="italic">add. Warmington.</span></a></li><script type="text/javascript">document.getElementById('note_LCL352_638_1').style.display = "none";</script><li class="note" id="note_LCL352_638_2"><a class="footnoteCrossrefLink" href="#target_note_LCL352_638_2" title="Click to highlight in text"><sup class="lineRef">2</sup><span class="italic">Gelenius:</span> ferream.</a></li><script type="text/javascript">document.getElementById('note_LCL352_638_2').style.display = "none";</script><li class="note" id="note_LCL352_638_3"><a class="footnoteCrossrefLink" href="#target_note_LCL352_638_3" title="Click to highlight in text"><sup class="lineRef">3</sup>Ceramus <span class="italic">Wilamowitz.</span></a></li><script type="text/javascript">document.getElementById('note_LCL352_638_3').style.display = "none";</script></ul></section></notes></section>