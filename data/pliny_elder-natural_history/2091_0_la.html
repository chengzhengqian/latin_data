<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

ante omnia solitum a Romanis sacerdotibus evocari deum cuius in tutela id oppidum esset promittique illi eundem aut ampliorem apud Romanos cultum. et durat in pontificum disciplina id sacrum, constatque
ideo occultatum in cuius dei tutela Roma esset,
<span class="br"></span><span class="lineNumber">19</span><span class="br"></span>ne qui hostium simili modo agerent. defigi quidem diris deprecationibus nemo non metuit. hoc pertinet ovorum quae exorbuerit quisque calices coclearumque
protinus frangi aut isdem coclearibus perforari. hinc Theocriti apud Graecos, Catulli apud nos proximeque Vergilii incantamentorum amatoria imitatio.
multi figlinarum opera rumpi credunt tali modo, non pauci etiam serpentes; ipsas recanere et hunc unum illis esse intellectum contrahique Marsorum cantu etiam in nocturna quiete. etiam<a class="footnoteLink" href="#note_LCL418_14_1" id="target_note_LCL418_14_1"><sup>1</sup></a> parietes incendiorum deprecationibus conscribuntur.
<span class="br"></span><span class="lineNumber">20</span><span class="br"></span>neque est facile dictu externa verba atque ineffabilia abrogent fidem validius an Latina inopinata et<a class="footnoteLink" href="#note_LCL418_14_2" id="target_note_LCL418_14_2"><sup>2</sup></a> quae inridicula videri cogit animus semper aliquid inmensum exspectans ac dignum deo movendo,
<span class="br"></span><span class="lineNumber">21</span><span class="br"></span>immo vero quod numini imperet. dixit Homerus profluvium sanguinis vulnerato femine Ulixen inhibuisse
carmine, Theophrastus ischiadicos sanari, Cato prodidit luxatis membris carmen auxiliare,









</p></section><notes><section class="footnotes"><ul><li class="note" id="note_LCL418_14_1"><a class="footnoteCrossrefLink" href="#target_note_LCL418_14_1" title="Click to highlight in text"><sup class="lineRef">1</sup>etiam <span class="italic">multi codd. Detlefsen</span>: iam d, <span class="italic">Mayhoff.</span></a></li><script type="text/javascript">document.getElementById('note_LCL418_14_1').style.display = "none";</script><li class="note" id="note_LCL418_14_2"><a class="footnoteCrossrefLink" href="#target_note_LCL418_14_2" title="Click to highlight in text"><sup class="lineRef">2</sup>et <span class="italic">post</span> Latina <span class="italic">trans. Mayhoff.</span></a></li><script type="text/javascript">document.getElementById('note_LCL418_14_2').style.display = "none";</script></ul></section></notes></section>