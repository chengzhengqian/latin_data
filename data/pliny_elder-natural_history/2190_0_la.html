<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

aqua, mox in pruna;<a class="footnoteLink" href="#note_LCL418_212_1" id="target_note_LCL418_212_1"><sup>1</sup></a> putaminibus exustis, tum lutea ex rosaceo inlinuntur. fiunt et tota lutea, quae vocant sitista; cum triduo incubita tolluntur. stomachum dissolutum confirmant pulli ovorum cum gallae dimidio, ita ne ante duas horas alius cibus sumatur. dant et dysintericis pullos in ipso ovo decoctos admixta vini austeri hemina et pari modo
<span class="br"></span><span class="lineNumber">46</span><span class="br"></span>olei polentaeque. membrana putamini detracta sive crudo sive cocto labiorum fissuris medetur, putaminis cinis in vino potus sanguinis eruptionibus. comburi sine membrana oportet, sic fit et dentifricium. idem cinis et mulierum menses cum murra inlitus sistit. firmitas putaminum tanta est ut recta nec vi nec pondere ullo frangantur, nec nisi paulum inflexa
<span class="br"></span><span class="lineNumber">47</span><span class="br"></span>rotunditate. tota ova adiuvant partum cum ruta et aneto et cumino pota e vino. scabiem corporum ac pruritum oleo et cedria mixtis tollunt, ulcera quoque umida in capite cyclamino admixta. ad puris et sanguinis excreationes ovum crudum cum porri sectivi suco parique mensura mellis Graeci calefactum hauritur. dantur et tussientibus cocta et trita cum melle et cruda cum passo oleique pari modo. infunduntur
et virilitatis vitiis singula cum ternis passi cyathis amulique semuncia a balneis, adversus ictus serpentium cocta tritaque adiecto nasturtio inlinuntur.
<span class="br"></span><span class="lineNumber">48</span><span class="br"></span>cibo quot modis iuvent notum est, cum transmeent


</p></section><notes><section class="footnotes"><ul><li class="note" id="note_LCL418_212_1"><a class="footnoteCrossrefLink" href="#target_note_LCL418_212_1" title="Click to highlight in text"><sup class="lineRef">1</sup><span class="italic">Distinxi ego.</span></a></li><script type="text/javascript">document.getElementById('note_LCL418_212_1').style.display = "none";</script></ul></section></notes></section>