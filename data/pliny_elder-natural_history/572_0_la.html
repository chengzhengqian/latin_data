<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

quo quis acrior in bibendo profundius nares mergit. Scythae per bella feminis uti malunt, quoniam urinam cursu non inpedito reddant.</p>
<span class="br"></span><span class="lineNumber">166</span><span class="br"></span><p>LXVII. Constat in Lusitania circa Olisiponem oppidum et Tagum amnem equas favonio flante obversas animalem concipere spiritum, idque partum fieri et gigni pernicissimum ita, sed triennium vitae non excedere. in eadem Hispania Gallaica gens et Asturica equini generis,<a class="footnoteLink" href="#note_LCL353_116_1" id="target_note_LCL353_116_1"><sup>1</sup></a> quos theldones vocamus, minore forma appellatos asturcones, gignunt quibus non vulgaris in cursu gradus sed mollis alterno crurum explicatu glomeratio, unde equis tolutim capere incursum traditur arte.</p>
<p>Equo fere qui homini morbi, praeterque vesicae conversio, sicut omnibus in genere veterino.</p>
<span class="br"></span><span class="lineNumber">167</span><span class="br"></span><p>LXVIII. Asinum <span class="sc">cccc</span> nummum emptum Q. Axio senatori auctor est M. Varro, haut scio an omnium pretio animalium victo. opera sine dubio generi munifica arando quoque, sed mularum maxime progeneratione. patria etiam spectatur in his, Arcadicis in Achaia, in Italia Reatinis. ipsum animal frigoris maxime impatiens: ideo non generatur
in Ponto, nec aequinoctio verno ut cetera pecua
<span class="br"></span><span class="lineNumber">168</span><span class="br"></span>admittitur sed solstitio. mares in remissione operis deteriores. partus a tricensimo mense ocissimus




</p></section><notes><section class="footnotes"><ul><li class="note" id="note_LCL353_116_1"><a class="footnoteCrossrefLink" href="#target_note_LCL353_116_1" title="Click to highlight in text"><sup class="lineRef">1</sup><span class="italic">Barbarus</span>: generis hi sunt.</a></li><script type="text/javascript">document.getElementById('note_LCL353_116_1').style.display = "none";</script></ul></section></notes></section>