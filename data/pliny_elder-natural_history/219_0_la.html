<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

itemque Phintonis et Fossae, a quibus fretum ipsum Taphros nominatur.</p>
<span class="br"></span><span class="lineNumber">84</span><span class="br"></span><p>VII. Sardinia ab oriente patens <span class="sc">c͞l͞x͞x͞x͞v͞i͞i͞i͞</span> p., ab occidente <span class="sc">c͞l͞x͞x͞v͞</span>, a meridie <span class="sc">l͞x͞x͞v͞i͞i͞</span>, a septentrione <span class="sc">c͞x͞x͞v͞,</span> circuitu <span class="sc">d͞l͞x͞v͞,</span> abest ab Africa Caralitano promunturio
<span class="sc">c͞c͞</span>, a Gadibus <span class="sc">|x͞i͞v͞|</span>. habet et a Gorditano promunturio duas insulas quae vocantur Herculis, a
<span class="br"></span><span class="lineNumber">85</span><span class="br"></span>Sulcensi Enosim, a Caralitano Ficariam. quidam haut procul ab ea et Berelida ponunt et Callodem et quam vocant Heras Lutra. celeberrimi in ea populorum Ilienses, Balari, Corsi oppidorum <span class="sc">xviii</span>, Sulcitani, Valentini, Neapolitani, Vitenses, Caralitani civium R., et Norenses, colonia autem una quae vocatur Ad Turrem Libisonis. Sardiniam ipsam Timaeus Sandaliotim appellavit ab effigie soleae, Myrsilus Ichnusam a similitudine vestigi. contra Paestanum sinum Leucasia est a Sirene ibi sepulta appellata, contra Veliam Pontia et Isacia, utraeque uno nomine Oenotrides, argumentum possessae ab Oenotris Italiae, contra Vibonem parvae quae vocantur Ithacesiae ab Ulixis specula.</p>
<span class="br"></span><span class="lineNumber">86</span><span class="br"></span><p>VIII. Verum ante omnes claritate Sicilia, Sicania a Thucydide dicta, Trinacria a pluribus aut Trinacia a triangula specie, circuitu patens, ut auctor est





</p></section><notes></notes></section>