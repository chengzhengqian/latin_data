<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">97</span><span class="br"></span><p>Propaginum duo genera: ramo ab arbore depresso in scrobem quattuor pedum quoquo versus<a class="footnoteLink" href="#note_LCL371_69_1" id="target_note_LCL371_69_1"><sup>1</sup></a> et post biennium amputato flexu plantaque translata post trimatum, quas si longius ferre libeat, in qualis statim aut vasis fictilibus defodere propagines aptissimum,
<span class="br"></span><span class="lineNumber">98</span><span class="br"></span>ut in his transferantur. alterum genus luxuriosius, in ipsa arbore radices sollicitando traiectis per vasa fictilia vel qualos ramis terraque circumfartis, atque hoc blandimento inpetratis radicibus inter poma ipsa et cacumina—in summa etenim cacumina hoc modo petuntur audaci ingenio<a class="footnoteLink" href="#note_LCL371_69_2" id="target_note_LCL371_69_2"><sup>2</sup></a> arborem aliam longe a tellure faciendi—eodem quo supra biennii spatio abscisa propagine et cum quasillo<a class="footnoteLink" href="#note_LCL371_69_3" id="target_note_LCL371_69_3"><sup>3</sup></a> sata. Sabina herba propagine seritur et avolsione; tradunt faece vini aut e parietibus latere tuso mire ali; iisdem modis rosmarinum seritur et ramo, quoniam neutri semen, rhododendrum propagine et semine.</p>
<span class="br"></span><span class="lineNumber">99</span><span class="br"></span><p>XXII. Semine quoque inserere natura docuit, raptim avium fame devorato solidoque et alvi tepore madido cum fecundo fimi medicamine abiecto in mollibus arborum lecticis aut<a class="footnoteLink" href="#note_LCL371_69_4" id="target_note_LCL371_69_4"><sup>4</sup></a> ventis saepe translato in aliquas corticum rimas; unde vidimus cerasum in salice, platanum in lauru, laurum in ceraso et bacas




</p></section><notes></notes></section>