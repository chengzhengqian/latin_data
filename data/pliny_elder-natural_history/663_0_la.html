<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

haliaëtus, clarrissima oculorum acie, librans ex alto sese visoque in mari pisce praeceps in eum ruens et <span class="br"></span><span class="lineNumber">9</span><span class="br"></span>discussis pectore aquis rapiens. illa quam tertiam fecimus aquaticas aves circa stagna adpetit mergentes se subinde, donec sopitas lassatasque rapiat. spectanda dimicatio, ave ad perfugia litorum tendente, maxime si condensa harundo sit, aquila inde ictu abigente alae et, cum adpetat in lacu, scandente<a class="footnoteLink" href="#note_LCL353_298_1" id="target_note_LCL353_298_1"><sup>1</sup></a> umbramque suam nanti sub aqua a litore ostendente, rursus ave in diversa<a class="footnoteLink" href="#note_LCL353_298_2" id="target_note_LCL353_298_2"><sup>2</sup></a> et ubi minime se credat expectari emergente. haec causa gregatim avibus natandi, quia plures simul non infestantur respersu pinnarum
hostem occaecantes. saepe et aquilae ipsae non tolerantes pondus adprehensum una merguntur.
<span class="br"></span><span class="lineNumber">10</span><span class="br"></span>haliaëtus tantum inplumes etiamnum pullos suos percutiens subinde cogit adversos intueri solis radios et, si coniventem humectantemque animadvertit, praecipitat e nido velut adulterinum atque degenerem;
illum cuius acies firma contra stetit educat.
<span class="br"></span><span class="lineNumber">11</span><span class="br"></span>haliaëti suum genus non habent, sed ex diverso aquilarum coitu nascuntur; id quidem quod ex his natum est in ossifragis genus habet e quibus vultures minores progenerantur, et ex his magni qui omnino non generant. quidam adiciunt genus aquilae quam barbatam vocant, Tusci vero ossifragam.</p>
<span class="br"></span><span class="lineNumber">12</span><span class="br"></span><p>IV. Tribus primis et quinto aquilarum generi




</p></section><notes><section class="footnotes"><ul><li class="note" id="note_LCL353_298_1"><a class="footnoteCrossrefLink" href="#target_note_LCL353_298_1" title="Click to highlight in text"><sup class="lineRef">1</sup><span class="italic">Mayhoff</span>: cadente. </a></li><script type="text/javascript">document.getElementById('note_LCL353_298_1').style.display = "none";</script><li class="note" id="note_LCL353_298_2"><a class="footnoteCrossrefLink" href="#target_note_LCL353_298_2" title="Click to highlight in text"><sup class="lineRef">2</sup><span class="italic">v.l.</span> diverso.</a></li><script type="text/javascript">document.getElementById('note_LCL353_298_2').style.display = "none";</script></ul></section></notes></section>