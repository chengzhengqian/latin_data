<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">206</span><span class="br"></span><p>LXXXI. Renes<a class="footnoteLink" href="#note_LCL353_562_1" id="target_note_LCL353_562_1"><sup>1</sup></a> habent omnia quadripedum quae animal generant, ova parientium testudo sola, quae et alia omnia viscera, sed ut homo bubulis similes velut e multis renibus compositos. at in Brileto et Tharne quaterni renes cervis, contra pinnatis squamosisque nulli. de cetero summis adhaerent lumbis. dexter omnibus elatior et minus pinguis sicciorque;
utrique autem pinguitudo e medio exit praeterquam in vitulo marino. animalia in renibus pinguissima, oves quidem letaliter circum eos concreto pingui. aliquando in iis inveniuntur lapilli.</p>
<span class="br"></span><span class="lineNumber">207</span><span class="br"></span><p>LXXXII. Pectus, hoc est ossa, praecordiis et vitalibus natura circumdedit, at ventri, quem necesse erat increscere, ademit; nulli animalium circa ventrem ossa. pectus homini tantum latum, reliquis carinatum, volucribus magis et inter eas aquaticis maxime. costae homini octonae, subus denae, cornigeris <span class="sc">xiii</span>, serpentibus <span class="sc">xxx.</span></p>
<span class="br"></span><span class="lineNumber">208</span><span class="br"></span><p>LXXXIII. Infra alvum est a priore parte vesica, quae nulli ova gignentium praeter testudinem, nulli nisi sanguineum pulmonem habenti, nulli pedibus carentium. inter eam et alvom arteriae ad pubem tendentes quae ilia appellantur. in vesica lupi lapillus qui syrites vocatur; sed in hominum quibusdam diro cruciatu subinde nascentes calculi et saetarum capillamenta. vesica membrana constat quae volnerata cicatrice non solidescit, nec qua




</p></section><notes><section class="footnotes"><ul><li class="note" id="note_LCL353_562_1"><a class="footnoteCrossrefLink" href="#target_note_LCL353_562_1" title="Click to highlight in text"><sup class="lineRef">1</sup>Renes . . . compositos <span class="italic">hic</span>? <span class="italic">Mayhoff</span>: <span class="italic">infra post</span> lapilli.</a></li><script type="text/javascript">document.getElementById('note_LCL353_562_1').style.display = "none";</script></ul></section></notes></section>