<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

exterunt, pecorum quoque scabiem sanant lanasque emolliunt.</p>
<span class="br"></span><span class="lineNumber">67</span><span class="br"></span><p>XXXIV. Nec ignoro haec mediterraneis supervacua
videri posse. verum et hoc cura providit inventa
ratione qua sibi quisque aquam maris faceret. illud in ea ratione mirum, si plus quam sextarius salis in quattuor sextarios aquae mergatur, vinci aquam salemque non liquari. cetero sextarius salis cum quattuor aquae sextariis salsissimi maris vim et naturam implet. moderatissimum autem putant supra dictam aquae mensuram octonis cyathis salis temperari, quoniam ita et nervos excalefaciat et corpus non exasperet.</p>
<span class="br"></span><span class="lineNumber">68</span><span class="br"></span><p>XXXV. Inveteratur et quod vocant thalassomeli aequis portionibus maris, mellis, imbris. ex alto et ad hunc usum advehunt fictilique vaso et picato condunt.
prodest ad purgationes maxime sine stomachi vexatione et sapore grato et odore.</p>
<span class="br"></span><span class="lineNumber">69</span><span class="br"></span><p>XXXVI. Hydromeli quoque ex imbre puro cum melle temperabatur quondam, quod daretur adpetentibus
vini aegris veluti innocentiore potu, damnatum
iam multis annis, isdem vitiis quibus vinum nec isdem utilitatibus.</p>
<span class="br"></span><span class="lineNumber">70</span><span class="br"></span><p>XXXVII. Quia saepe navigantes defectu aquae dulcislaborant, haec quoque subsidia demonstrabimus. expansa circa navem vellera madescunt accepto halitu maris, quibus dulcis umor exprimitur, item demissae reticulis in mare concavae ex cera pilae vel vasa


</p></section><notes></notes></section>