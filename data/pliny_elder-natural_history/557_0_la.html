<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

medetur huic timori: quasdam modo principes feminas scimus omnibus diebus matutinis carnem eam degustare solitas et longo aevo caruisse febribus; quod ita demum existimant ratum si vulnere uno interierit.</p>
<span class="br"></span><span class="lineNumber">120</span><span class="br"></span><p>Est eadem specie, barba tantum et armorum villo distans, quem tragelaphon vocant, non alibi quam iuxta Phasim amnem nascens.</p>
<p>LI. Cervos Africa propemodum sola non gignit, at chamaeleonem et ipsa, quamquam frequentiorem India.<a class="footnoteLink" href="#note_LCL353_86_1" id="target_note_LCL353_86_1"><sup>1</sup></a> figura et magnitudo erant<a class="footnoteLink" href="#note_LCL353_86_2" id="target_note_LCL353_86_2"><sup>2</sup></a> lacerti, nisi crura essent recta et excelsiora. latera ventri iunguntur ut piscibus, et spina simili modo eminet.
<span class="br"></span><span class="lineNumber">121</span><span class="br"></span>rostrum, ut in parvo, haut absimile suillo, cauda praelonga in tenuitatem desinens et implicans se viperinis orbibus, ungues adunci, motus tardior ut testudini, corpus asperum ceu crocodilo, oculi in recessu cavo, tenui discrimine praegrandes et corpori
concolores. numquam eos operit, nec pupillae
<span class="br"></span><span class="lineNumber">122</span><span class="br"></span>motu sed totius oculi versatione circumaspicit. ipse celsus hianti semper ore solus animalium nec cibo nec potu alitur nec alio quam aeris alimento, rictu terrifico<a class="footnoteLink" href="#note_LCL353_86_3" id="target_note_LCL353_86_3"><sup>3</sup></a> fere, innoxius alioqui. et coloris natura mirabilior; mutat namque eum subinde et oculis et cauda et toto corpore, redditque semper quemcumque proxime attingit praeter rubrum candidumque.








</p></section><notes><section class="footnotes"><ul><li class="note" id="note_LCL353_86_1"><a class="footnoteCrossrefLink" href="#target_note_LCL353_86_1" title="Click to highlight in text"><sup class="lineRef">1</sup><span class="italic">Mayhoff</span>: Indiae (frequentior est in India? <span class="italic">Rackham</span>).</a></li><script type="text/javascript">document.getElementById('note_LCL353_86_1').style.display = "none";</script><li class="note" id="note_LCL353_86_2"><a class="footnoteCrossrefLink" href="#target_note_LCL353_86_2" title="Click to highlight in text"><sup class="lineRef">2</sup><span class="italic">Rackham</span>: erat.</a></li><script type="text/javascript">document.getElementById('note_LCL353_86_2').style.display = "none";</script><li class="note" id="note_LCL353_86_3"><a class="footnoteCrossrefLink" href="#target_note_LCL353_86_3" title="Click to highlight in text"><sup class="lineRef">3</sup><span class="italic">Mayhoff</span>: circa caprificos.</a></li><script type="text/javascript">document.getElementById('note_LCL353_86_3').style.display = "none";</script></ul></section></notes></section>