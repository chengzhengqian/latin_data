<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

et alarum vitiis perfrictionibusque cum oleo inlitum non dubie mederi.</p>
<span class="br"></span><span class="lineNumber">117</span><span class="br"></span><p>LXX. Cyperos iuncus est, qualiter diximus, angulosus,
iuxta terram candidus, cacumine niger pinguisque. folia ima porraceis exiliora, in cacumine
minuta, inter quae semen est. radix olivae nigrae similis, quam, cum oblonga est, cyperida vocant, magni in medicina usus. laus cypero prima Hammoniaco, secunda Rhodio, tertia Theraeo, novissima Aegyptio, quod<a class="footnoteLink" href="#note_LCL392_246_1" id="target_note_LCL392_246_1"><sup>1</sup></a> et confundit intellectum, quoniam et cypiros ibi nascitur. sed cypiros radice<a class="footnoteLink" href="#note_LCL392_246_2" id="target_note_LCL392_246_2"><sup>2</sup></a> durissima vixque spirans, cyperis<a class="footnoteLink" href="#note_LCL392_246_3" id="target_note_LCL392_246_3"><sup>3</sup></a> odor et ipsis nardum imitans. est et per se Indica herba quae cypira vocatur, zingiberis effigie. commanducata
<span class="br"></span><span class="lineNumber">118</span><span class="br"></span>croci vim reddit. cypero vis in medicina psilotri. inlinitur pterygiis ulceribusque genitalium et quae in umore sunt omnibus, sicut oris ulceribus. radix adversus serpentium ictus et scorpionum praesentis
remedii est. vulvas aperit pota; largiori tanta vis ut expellat eas. urinam ciet et calculos, ob id utilissima hydropicis. inlinitur et ulceribus quae serpunt, sed his praecipua quae in stomacho sunt, e vino vel aceto inlita.</p>
</section><notes><section class="footnotes"><ul><li class="note" id="note_LCL392_246_1"><a class="footnoteCrossrefLink" href="#target_note_LCL392_246_1" title="Click to highlight in text"><sup class="lineRef">1</sup>quod <span class="italic">Detlefsen</span> d <span class="italic">secutus</span>: quae <span class="italic">vulg</span>.: qui <span class="italic">Mayhoff</span>: que <span class="italic">quattuor codd.</span></a></li><script type="text/javascript">document.getElementById('note_LCL392_246_1').style.display = "none";</script><li class="note" id="note_LCL392_246_2"><a class="footnoteCrossrefLink" href="#target_note_LCL392_246_2" title="Click to highlight in text"><sup class="lineRef">2</sup>radice <span class="italic">add. Mayhoff.</span></a></li><script type="text/javascript">document.getElementById('note_LCL392_246_2').style.display = "none";</script><li class="note" id="note_LCL392_246_3"><a class="footnoteCrossrefLink" href="#target_note_LCL392_246_3" title="Click to highlight in text"><sup class="lineRef">3</sup>cyperis <span class="italic">Mayhoff</span>: ceteris <span class="italic">cum codd. Detlefsen.</span></a></li><script type="text/javascript">document.getElementById('note_LCL392_246_3').style.display = "none";</script></ul></section></notes></section>