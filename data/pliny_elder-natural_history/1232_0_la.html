<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">124</span><span class="br"></span><p>XXXII. Ciceris natura est gigni cum salsilagine, ideo solum urit nec nisi madefactum pridie seri debet. differentiae plures, magnitudine, colore, figura, sapore. est enim arietino capiti simile, unde ita appellatur, album nigrumque, est et columbinum quod alii Venerium appellant, candidum, rotundum, leve, arietino minus, quod religio pervigiliis adhibet. est et cicercula minuti ciceris, inaequalis, angulosi veluti pisum, dulcissimum autem id quod ervo simillimum; firmiusque quod nigrum et rufum quam quod album.</p>
<span class="br"></span><span class="lineNumber">125</span><span class="br"></span><p>XXXIII. Siliquae rotundae ciceri, ceteris leguminum longae et ad figuram seminis latae, piso cylindratae. passiolorum cum ipsis manduntur granis; serere eos qua velis terra licet ab idibus Octobribus<a class="footnoteLink" href="#note_LCL371_268_1" id="target_note_LCL371_268_1"><sup>1</sup></a> in kal. Novembres. legumina cum maturescere coeperint rapienda sunt, quoniam cito exiliunt latentque cum decidere, sicut et lupinum. quamquam prius de rapis
<span class="br"></span><span class="lineNumber">126</span><span class="br"></span>dixisse conveniat,</p>
<p>XXXIV. (in transcursu ea attigere nostri, paulo diligentius Graeci, et ipsi tamen inter hortensia) si iustus ordo fiat, a frumento protinus aut

</p></section><notes><section class="footnotes"><ul><li class="note" id="note_LCL371_268_1"><a class="footnoteCrossrefLink" href="#target_note_LCL371_268_1" title="Click to highlight in text"><sup class="lineRef">1</sup><span class="italic">Rackham</span> (Octobr. <span class="italic">Mayhoff</span>): Octobris.</a></li><script type="text/javascript">document.getElementById('note_LCL371_268_1').style.display = "none";</script></ul></section></notes></section>