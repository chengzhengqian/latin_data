<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

sanat, lapis, qui invenitur in scorpionis marini cauda, pondere oboli potus, enhydridis iecur, blendiorum
cinis cum ruta. inveniuntur et in bacchi piscis capite ceu lapilli; hi poti ex aqua calculosis praeclare medentur. aiunt et urticam marinam in vino potam prodesse, item pulmonem marinum decoctum in aqua.
<span class="br"></span><span class="lineNumber">103</span><span class="br"></span>ova saepiae urinam movent reniumque pituitas extrahunt.
rupta, convolsa cancri fluviatiles triti in asinino maxime lacte sanant, echini vero cum spinis suis contusi
et e vino poti calculos—modus singulis hemina; bibitur, donec prosit—et alias in cibis ad hoc proficiunt.
purgatur vesica et pectinum cibo. ex iis mares alii δόνακας vocant, alii αὐλούς, feminas ὄνυχας. urinam mares movent. dulciores feminae sunt et unicolores. [saepiae quoque ova urinam movent et renes purgant].<a class="footnoteLink" href="#note_LCL418_526_1" id="target_note_LCL418_526_1"><sup>1</sup></a></p>
<span class="br"></span><span class="lineNumber">104</span><span class="br"></span><p>XXXIII. Enterocelicis lepus marinus inlinitur tritus cum melle. iecur aquaticae colubrae, item hydri tritum potumque calculosis prodest. ischiadicos
liberant salsamenta e siluro infusa clysterio, evacuata prius alvo, sedis attritus cinis e capite mugilum
et mullorum; comburuntur autem in fictili vase,
<span class="br"></span><span class="lineNumber">105</span><span class="br"></span>inlini cum melle debent. item capitis menarum cinis et ad rhagadas et ad condylomata utilis, sicut pelamydum

</p></section><notes><section class="footnotes"><ul><li class="note" id="note_LCL418_526_1"><a class="footnoteCrossrefLink" href="#target_note_LCL418_526_1" title="Click to highlight in text"><sup class="lineRef">1</sup><span class="italic">Uncos addunt Hard., Mayhoff.</span></a></li><script type="text/javascript">document.getElementById('note_LCL418_526_1').style.display = "none";</script></ul></section></notes></section>