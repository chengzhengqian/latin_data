<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

mandare, ne quid ambitioni dedisse vita iudicaretur:
proinde occupantibus locum faveo, ego vero et posteris quos scio nobiscum decertaturos
<span class="br"></span><span class="lineNumber">21</span><span class="br"></span>sicut ipsi fecimus cum prioribus. argumentum huius stomachi mei habebis quod his<a class="footnoteLink" href="#note_LCL330_14_1" id="target_note_LCL330_14_1"><sup>1</sup></a> voluminibus auctorum
nomina praetexui. est enim benignum (ut arbitror) et plenum ingenui pudoris fateri per quos profeceris, non ut plerique ex his quos attigi fecerunt.
<span class="br"></span><span class="lineNumber">22</span><span class="br"></span>scito enim conferentem auctores me deprehendisse a iuratissimis et proximis veteres transcriptos ad verbum neque nominatos, non illa Vergiliana virtute, ut certarent, non Tulliana simplicitate, qui de re publica Platonis se comitem profitetur, in consolatione filiae ‘Crantorem,’ inquit, ‘sequor,’ item Panaetium de officiis, quae volumina ediscenda, non modo in
<span class="br"></span><span class="lineNumber">23</span><span class="br"></span>manibus cotidie habenda nosti. obnoxii profecto animi et infelicis ingenii est deprehendi in furto malle quam mutuum reddere, cum praesertim sors fiat ex usura.</p>
<span class="br"></span><span class="lineNumber">24</span><span class="br"></span><p>Inscriptionis apud Graecos mira felicitas: κηρίον
inscripsere, quod volebant intellegi favom, alii κέρας Ἀμαλθείας, quod copiae cornu (ut vel lactis gallinacei sperare possis in volumine haustum), iam ἴα, Μοῦσαι, πανδέκται, ἐγχειρίδια, λειμών, πίναξ,
σχέδιον—inscriptiones propter quas vadimonium deseri





</p></section><notes><section class="footnotes"><ul><li class="note" id="note_LCL330_14_1"><a class="footnoteCrossrefLink" href="#target_note_LCL330_14_1" title="Click to highlight in text"><sup class="lineRef">1</sup><span class="italic">Rackham</span>: in his <span class="italic">codd.</span></a></li><script type="text/javascript">document.getElementById('note_LCL330_14_1').style.display = "none";</script></ul></section></notes></section>