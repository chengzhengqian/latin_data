<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

quanto ea copiosior reperiatur in eodem genere diebus
<span class="br"></span><span class="lineNumber">15</span><span class="br"></span>adiectis. omnino invictus error et publicus tumore olivae crescere oleum existimandi, cum praesertim nec magnitudine copiam olei constare indicio sint quae regiae vocantur, ab aliis maiorinae, ab aliis babbiae, grandissimae alioqui, minimo suco, et in Aegypto carnosissimis olei exiguum, Decapoli vero Syriae perquam parvae nec cappari maiores carne
<span class="br"></span><span class="lineNumber">16</span><span class="br"></span>tamen commendentur.<a class="footnoteLink" href="#note_LCL370_298_1" id="target_note_LCL370_298_1"><sup>1</sup></a> quam ob causam Italicis transmarinae praeferuntur in cibis, cum oleo vincantur,
et in ipsa Italia ceteris Picenae et Sidicinae. sale illae privatim condiuntur et ut reliquae amurca sapave, nec non aliquae oleo suo et sine arcessita commendatione purae innatant, colymbades; franguntur
eaedem herbarumque viridium sapore condiuntur.
fiunt et praecoces ferventi aqua perfusae quamlibeat immaturae; mirumque dulcem sucum
<span class="br"></span><span class="lineNumber">17</span><span class="br"></span>olivas bibere et alieno sapore infici. purpureae sunt et in his, ut uvis, in nigrum colorem transeuntibus posiis. sunt et superbae praeter iam dicta genera; sunt et praedulces, per se tantum siccatae uvisque

</p></section><notes><section class="footnotes"><ul><li class="note" id="note_LCL370_298_1"><a class="footnoteCrossrefLink" href="#target_note_LCL370_298_1" title="Click to highlight in text"><sup class="lineRef">1</sup><span class="italic">Rackham</span>: commendantur.</a></li><script type="text/javascript">document.getElementById('note_LCL370_298_1').style.display = "none";</script></ul></section></notes></section>