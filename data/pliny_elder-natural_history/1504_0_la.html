<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

item scorpionum, item contra volvarum strangulationes
<span class="br"></span><span class="lineNumber">150</span><span class="br"></span>addito nitro, contra tormina e vino. folia eius strumis inlinuntur et sedis vitiis cum sale. decoctae sucus feminas purgat et inflammationes discutit et ulcera sanat. articularios morbos sedat canisque morsus. prodest dysintericis veteribus et coeliacis, orthopnoicis, lienibus, ulceribus thoracis. caligines oculorum suco cum melle inungui eximium habetur.</p>
<span class="br"></span><span class="lineNumber">151</span><span class="br"></span><p>LXXXVII. Melilotos quoque oculis medetur cum luteo ovi aut lini semine. maxillarum quoque dolores lenit et capitis cum rosaceo, item aurium e passo quaeque in manibus intumescant vel erumpant, stomachi dolores in vino decocta vel cruda tritaque. idem effectus et ad vulvas, ad testes vero et sedem prociduam quaeque et alia ibi sint vitia recente ex aqua decocta<a class="footnoteLink" href="#note_LCL392_268_1" id="target_note_LCL392_268_1"><sup>1</sup></a> vel ex passo. adiecto rosaceo inlinitur ad carcinomata. defervescit in vino dulci. peculiariter
et contra meliceridas efficax.</p>
<span class="br"></span><span class="lineNumber">152</span><span class="br"></span><p>LXXXVIII. Trifolium scio credi praevalere contra serpentium et scorpionum ictus, ex vino aut posca seminis granis xx potis, vel foliis et tota herba decocta, serpentesque numquam in trifolio aspici, praeterea a celebratis auctoribus contra omnia venena pro antidoto sufficere xxv grana eius quod




</p></section><notes><section class="footnotes"><ul><li class="note" id="note_LCL392_268_1"><a class="footnoteCrossrefLink" href="#target_note_LCL392_268_1" title="Click to highlight in text"><sup class="lineRef">1</sup>recente ex aqua decocta <span class="italic">secutus Ianum Detlefsen</span>: recens <span class="italic">vulg.</span>: decoctam <span class="italic">aut</span> decocta <span class="italic">codd.</span>: recentem ex aqua decoctam <span class="italic">Mayhoff, qui lacunam</span> (iubent inlini) <span class="italic">ante</span> recentem <span class="italic">indicat.</span></a></li><script type="text/javascript">document.getElementById('note_LCL392_268_1').style.display = "none";</script></ul></section></notes></section>