<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

quae civilis ac modica est, in C. Caesaris Germanici filii principatu, annis <span class="sc">clx</span>, singulas uncias vini eo<a class="footnoteLink" href="#note_LCL370_224_1" id="target_note_LCL370_224_1"><sup>1</sup></a> constitisse nobili exemplo docuimus referentes vitam Pomponii Secundi vatis cenamque quam principi illi dedit: tantum pecuniarum detinent vini apothecae.
<span class="br"></span><span class="lineNumber">57</span><span class="br"></span>nec alia res maius incrementum sentit ad vicensimum annum, maiusve ab eo dispendium non proficiente pretio. raro quippe adhuc fuere, nec nisi in nepotatu, singulis testis milia nummum. Viennenses soli picata sua, quorum genera diximus, pluris permutare, sed inter sese amore patrio, creduntur; idque vinum frigidius reliquis existimatur in frigido potu.</p>
<span class="br"></span><span class="lineNumber">58</span><span class="br"></span><p>VII. Vino natura est hausto accendendi calore viscera intus, foris infuso refrigerandi. nec alienum fuerit commemorare hoc in loco quod Androcydes sapientia clarus ad Alexandrum Magnum scripsit intemperantiam
eius cohibens: ‘Vinum poturus, rex, memento bibere te sanguinem terrae. cicuta homini venenum est, cicutae vinum.’ quibus praeceptis ille si obtemperavisset, profecto amicos in temulentia non interemisset, prorsus ut iure dici possit neque viribus corporis utilius aliud neque voluptatibus<a class="footnoteLink" href="#note_LCL370_224_2" id="target_note_LCL370_224_2"><sup>2</sup></a> perniciosius
si modus absit.</p>
</section><notes><section class="footnotes"><ul><li class="note" id="note_LCL370_224_1"><a class="footnoteCrossrefLink" href="#target_note_LCL370_224_1" title="Click to highlight in text"><sup class="lineRef">1</sup>vini eo <span class="italic">Urlichs</span>: vini ex <span class="italic">aut</span> vineae.</a></li><script type="text/javascript">document.getElementById('note_LCL370_224_1').style.display = "none";</script><li class="note" id="note_LCL370_224_2"><a class="footnoteCrossrefLink" href="#target_note_LCL370_224_2" title="Click to highlight in text"><sup class="lineRef">2</sup>[voluptatibus] <span class="italic">Muretus.</span></a></li><script type="text/javascript">document.getElementById('note_LCL370_224_2').style.display = "none";</script></ul></section></notes></section>