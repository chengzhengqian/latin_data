<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

alto. capi debet manu cava tritusque admoveri, quod si redeuntem prenderit, inhibebit idem purgationes.
<span class="br"></span><span class="lineNumber">130</span><span class="br"></span>lapis aetites in aquilae repertus nido custodit partus contra omnes abortuum insidias. penna vulturina subiecta pedibus adiuvat parturientes. ovum corvi cavendum gravidis constat, quoniam transgressis abortum per os faciat. fimum accipitris in mulso potum videtur fecundas facere. vulvarum duritias, collectiones adeps anseris aut cygni<a class="footnoteLink" href="#note_LCL418_362_1" id="target_note_LCL418_362_1"><sup>1</sup></a> emollit.</p>
<span class="br"></span><span class="lineNumber">131</span><span class="br"></span><p>XLV. Mammas a partu custodit adeps anseris cum rosaceo et araneo. Phryges et Lycaones mammis puerperio vexatis invenerunt otidum adipem utilem esse. his quae vulva strangulentur et blattas inlinunt.
ovorum perdicis putaminum cinis cadmiae mixtus et cerae stantes mammas servat. putant et ter circumductas ovo perdicis aut ortygis<a class="footnoteLink" href="#note_LCL418_362_2" id="target_note_LCL418_362_2"><sup>2</sup></a> non inclinari
et, si sorbeantur eadem, fecunditatem facere, lactis quoque copiam, cum anserino adipe perunctis mammis dolores minuere, molas uteri rumpere, scabiem vulvarum sedare, si cum cimice trito inlinantur.</p>
<span class="br"></span><span class="lineNumber">132</span><span class="br"></span><p>XLVI. Vespertilionum sanguis psilotri vim habet, sed alis puerorum inlitus non satis proficit nisi aerugo vel cicutae semen postea inducatur. sic enim aut in







</p></section><notes><section class="footnotes"><ul><li class="note" id="note_LCL418_362_1"><a class="footnoteCrossrefLink" href="#target_note_LCL418_362_1" title="Click to highlight in text"><sup class="lineRef">1</sup>cygni d r, <span class="italic">vulg., Mayhoff</span>: ciconiae E, <span class="italic">Detlefsen.</span></a></li><script type="text/javascript">document.getElementById('note_LCL418_362_1').style.display = "none";</script><li class="note" id="note_LCL418_362_2"><a class="footnoteCrossrefLink" href="#target_note_LCL418_362_2" title="Click to highlight in text"><sup class="lineRef">2</sup>ortygis <span class="italic">Brakman</span>: otidis <span class="italic">Detlefsen post Urlichs: om. codd.: lacunam Sillig et Mayhoff: anseris coni. Mayhoff, Sereno collato.</span></a></li><script type="text/javascript">document.getElementById('note_LCL418_362_2').style.display = "none";</script></ul></section></notes></section>