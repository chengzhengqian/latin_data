<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

pergulas quinquatribus putandas et, quarum servare uvas libeat, decrescente luna tradunt, quae vero interlunio sint putatae nullis animalium obnoxias esse. alia ratione plena luna noctu tondendas, cum sit ea in leone, scorpione, sagittario, tauro, atque in totum serendas plena aut crescente utique censent. sufficiunt in Italia cultores deni in centena iugera vinearum.</p>
<span class="br"></span><span class="lineNumber">216</span><span class="br"></span><p>XXXVII. Et abunde satu cultuque arborum tractato, quoniam de palmis et cytiso in peregrinis arboribus adfatim diximus, ne quid desit, indicanda reliqua natura est magno opere pertinens ad omnia ea. infestantur namque et arbores morbis—quid enim genitum caret his malis? set<a class="footnoteLink" href="#note_LCL371_150_1" id="target_note_LCL371_150_1"><sup>1</sup></a> silvestrium quidem perniciosos negant esse vexarique tantum grandine in germinatione aut flore, aduri quoque fervore aut flatu frigidiore praepostero die, nam<a class="footnoteLink" href="#note_LCL371_150_2" id="target_note_LCL371_150_2"><sup>2</sup></a> suo frigora
<span class="br"></span><span class="lineNumber">217</span><span class="br"></span>etiam prosunt, ut diximus. ‘Quid ergo? non et vites algore intereunt?’ hoc quidem est quo deprehendatur soli vitium, quoniam non evenit nisi in frigido. itaque per hiemes caeli rigorem probamus, non soli. nec infirmissimae arbores gelu periclitantur, sed maximae, vexatisque ita cacumina prima inarescunt, quoniam praestrictus non potuit eo pervenire umor.</p>
</section><notes><section class="footnotes"><ul><li class="note" id="note_LCL371_150_1"><a class="footnoteCrossrefLink" href="#target_note_LCL371_150_1" title="Click to highlight in text"><sup class="lineRef">1</sup>set? <span class="italic">Mayhoff</span>: et.</a></li><script type="text/javascript">document.getElementById('note_LCL371_150_1').style.display = "none";</script><li class="note" id="note_LCL371_150_2"><a class="footnoteCrossrefLink" href="#target_note_LCL371_150_2" title="Click to highlight in text"><sup class="lineRef">2</sup><span class="italic">Mayhoff</span>: quoniam <span class="italic">Gelen.</span>: quam.</a></li><script type="text/javascript">document.getElementById('note_LCL371_150_2').style.display = "none";</script></ul></section></notes></section>