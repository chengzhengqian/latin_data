<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

eius praecipue miratus propter eos sextum decimum adiecit annalem. L. Siccius Dentatus, qui tribunus plebei fuit Sp. Tarpeio A. Aternio coss. haud multo post exactos reges, vel numerosissima suffragia habet centiens viciens proeliatus, octiens ex provocatione victor, quadraginta quinque cicatricibus adverso
<span class="br"></span><span class="lineNumber">102</span><span class="br"></span>corpore insignis, nulla in tergo. idem spolia cepit <span class="sc">xxxiv</span>, donatus hastis puris duodeviginti, phaleris viginti quinque, torquibus tribus et octoginta, armillis <span class="sc">clx</span>, coronis <span class="sc">xxvi</span> (in iis civicis <span class="sc">xiv</span>, aureis octo, muralibus tribus, obsidionali una), fisco aeris, <span class="sc">x</span> captivis et viginti simul bubus, imperatores novem ipsius maxime opera triumphantes secutus, praeterea (quod optumum in operibus eius reor)
<span class="br"></span><span class="lineNumber">103</span><span class="br"></span>uno ex ducibus T. Romilio ex consulatu ad populum convicto male acti imperii. rei militaris<a class="footnoteLink" href="#note_LCL352_572_1" id="target_note_LCL352_572_1"><sup>1</sup></a> haut minora forent Capitolini decora, ni perdidisset illa exitu vitae. ante decem et septem annos bina ceperat spolia; primus omnium eques muralem acceperat coronam, sex civicas, <span class="sc">xxxvii</span> dona; <span class="sc">xxiii</span> cicatrices adverso corpore exceperat; P. Servilium magistrum equitum servaverat, ipse vulneratus
<span class="br"></span><span class="lineNumber">104</span><span class="br"></span>umerum, femur; super omnia Capitolium summamque rem in eo solus a Gallis servaverat, si non regno suo servasset.</p>
</section><notes><section class="footnotes"><ul><li class="note" id="note_LCL352_572_1"><a class="footnoteCrossrefLink" href="#target_note_LCL352_572_1" title="Click to highlight in text"><sup class="lineRef">1</sup><span class="italic">V.l.</span> male imperatae rei militaris.</a></li><script type="text/javascript">document.getElementById('note_LCL352_572_1').style.display = "none";</script></ul></section></notes></section>