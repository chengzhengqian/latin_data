<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

unguium mobilibus cum panace, et per se ad purgandum
os caputque cum pipere conmanducantur.</p>
<span class="br"></span><span class="lineNumber">17</span><span class="br"></span><p>XIII. Astaphis agria sive staphis, quam uvam taminiam aliqui vocant falso, suum enim genus habet, cauliculis nigris, erectis, foliis labruscae, fert folliculos verius quam acinos, virides, similes ciceri, in his nucleum triangulum. maturescit cum vindemia
nigrescitque, cum<a class="footnoteLink" href="#note_LCL392_426_1" id="target_note_LCL392_426_1"><sup>1</sup></a> taminiae rubentes norimus acinos sciamusque illam in apricis nasci, hanc non nisi in opacis. his nucleis ad purgationem uti non censuerim propter ancipitem strangulationem, neque ad pituitam oris siccandam, quia fauces
<span class="br"></span><span class="lineNumber">18</span><span class="br"></span>laedunt. phthiriasi caput et reliquum corpus triti liberant, facilius admixta sandaraca, item pruritu et psoris. ad dentium dolores decocuntur in aceto, ad aurium vitia, rheumatismos cicatricum, ulcerum manantia. flos tritus in vino contra serpentes bibitur, semen enim abdicaverim propter nimiam vim ardoris. quidam eam pituitariam vocant. plagis serpentium utique inlinunt.</p>
<span class="br"></span><span class="lineNumber">19</span><span class="br"></span><p>XIV. Labrusca quoque oenanthen fert satis dictam,<a class="footnoteLink" href="#note_LCL392_426_2" id="target_note_LCL392_426_2"><sup>2</sup></a> quae a Graecis ampelos agria appellata, spissis et candicantibus foliis, geniculata, rimoso cortice, fert uvas rubentes cocci modo, quae cutem in facie mulierum purgant et varos, coxendicum et lumborum vitiis tusae cum foliis et suco prosunt.




</p></section><notes><section class="footnotes"><ul><li class="note" id="note_LCL392_426_1"><a class="footnoteCrossrefLink" href="#target_note_LCL392_426_1" title="Click to highlight in text"><sup class="lineRef">1</sup>Cum . . . opacis] <span class="italic">ita transponere vult Warmington ut supra</span> ยง 17 <span class="italic">verba</span> suum genus habet <span class="italic">sequantur.</span></a></li><script type="text/javascript">document.getElementById('note_LCL392_426_1').style.display = "none";</script><li class="note" id="note_LCL392_426_2"><a class="footnoteCrossrefLink" href="#target_note_LCL392_426_2" title="Click to highlight in text"><sup class="lineRef">2</sup><span class="italic">Post</span> dictam <span class="italic">punctum add. Mayhoff.</span></a></li><script type="text/javascript">document.getElementById('note_LCL392_426_2').style.display = "none";</script></ul></section></notes></section>