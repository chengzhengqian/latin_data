<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">40</span><span class="br"></span>senatu illis vilicante. inde illa reliqua oracula: ‘nequam agricolam esse quisquis emeret quod praestare ei fundus posset, malum patrem familias quisquis interdiu faceret quod noctu posset, nisi in tempestate caeli, peiorem qui profestis diebus ageret quod feriatis deberet, pessimum qui sereno die sub
<span class="br"></span><span class="lineNumber">41</span><span class="br"></span>tecto potius operaretur quam in agro.’ nequeo mihi temperare quominus unum exemplum antiquitatis adferam ex quo intellegi possit apud populum etiam de culturis agendi morem fuisse, qualiterque defendi soliti sint illi viri. C. Furius Chresimus e servitute liberatus, cum in parvo admodum agello largiores multo fructus perciperet quam ex amplissimis vicinitas, in invidia erat magna, ceu fruges alienas
<span class="br"></span><span class="lineNumber">42</span><span class="br"></span>perliceret veneficiis. quamobrem ab Spurio Albino curuli aedile<a class="footnoteLink" href="#note_LCL371_216_1" id="target_note_LCL371_216_1"><sup>1</sup></a> die dicta metuens damnationem, cum in suffragium tribus oporteret ire, instrumentum rusticum omne in forum attulit et adduxit familiam suam validam atque, ut ait Piso, bene curatam ac vestitam, ferramenta egregie facta, graves ligones,
<span class="br"></span><span class="lineNumber">43</span><span class="br"></span>vomeres ponderosos, boves saturos. postea dixit: ‘Veneficia mea, Quirites, haec sunt, nec possum vobis ostendere aut in forum adducere lucubrationes meas vigiliasque et sudores.’ omnium sententiis absolutus itaque est. profecto opera inpensa cultura constat

</p></section><notes><section class="footnotes"><ul><li class="note" id="note_LCL371_216_1"><a class="footnoteCrossrefLink" href="#target_note_LCL371_216_1" title="Click to highlight in text"><sup class="lineRef">1</sup>aedile <span class="italic">add. Sillig.</span></a></li><script type="text/javascript">document.getElementById('note_LCL371_216_1').style.display = "none";</script></ul></section></notes></section>