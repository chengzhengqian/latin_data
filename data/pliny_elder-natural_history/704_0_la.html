<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

aquila, cornua in temporibus curvata habentem, ferruginei coloris, tantum capite phoeniceo. nec sirenes impetraverint fidem, adfirmet licet Dinon Clitarchi celebrati auctoris pater in India esse mulcerique earum cantu quos gravatos somno lacerent.
<span class="br"></span><span class="lineNumber">137</span><span class="br"></span>qui credat ista, et Melampodi profecto auguri aures<a class="footnoteLink" href="#note_LCL353_380_1" id="target_note_LCL353_380_1"><sup>1</sup></a> lambendo dedisse intellectum avium sermonis dracones non abnuat, vel quae Democritus tradit nominando aves quarum confuso sanguine serpens gignatur, quem quisquis ederit intellecturus sit alitum colloquia,
quaeque de una ave galerita privatim commemorat, etiam sine his inmensa vitae
<span class="br"></span><span class="lineNumber">138</span><span class="br"></span>ambage circa auguria. nominantur ab Homero scopes, avium genus: neque harum satyricos motus, cum insidientur, plerisque memoratos facile conceperim
mente, neque ipsae iam aves noscuntur. quamobrem de confessis disseruisse praestiterit.</p>
<span class="br"></span><span class="lineNumber">139</span><span class="br"></span><p>LXXI. Gallinas saginare Deliaci coepere, unde pestis exorta opimas aves et suopte corpore unctas devorandi. hoc primum antiquis cenarum interdictis
exceptum invenio iam lege Gai Fanni consulis undecim annis ante tertium Punicum bellum, ne quid volucrum poneretur praeter unam gallinam quae non esset altilis, quod deinde caput translatum per
<span class="br"></span><span class="lineNumber">140</span><span class="br"></span>omnes leges ambulavit. inventumque deverticulum





</p></section><notes><section class="footnotes"><ul><li class="note" id="note_LCL353_380_1"><a class="footnoteCrossrefLink" href="#target_note_LCL353_380_1" title="Click to highlight in text"><sup class="lineRef">1</sup>auguri aures <span class="italic">Detlefsen</span>: aures <span class="italic">aut</span> augures.</a></li><script type="text/javascript">document.getElementById('note_LCL353_380_1').style.display = "none";</script></ul></section></notes></section>