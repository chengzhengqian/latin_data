<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

fetum, mox incerti singultus sollicite convocantis, postremo lamenta circa piscinae stagna mergentibus se pullis natura duce.</p>
<span class="br"></span><span class="lineNumber">156</span><span class="br"></span><p>LXXVII. Gallinarum generositas spectatur crista recta, interim et gemina, pennis nigris, ore rubicundo, digitis inparibus, aliquando et super quattuor digitos traverso uno. ad rem divinam luteo rostro pedibusque
purae non videntur, ad opertanea sacra nigrae. est et pumilionum genus non sterile in his, quod non in alio genere alitum, sed quibus certa<a class="footnoteLink" href="#note_LCL353_392_1" id="target_note_LCL353_392_1"><sup>1</sup></a> fecunditas rara et incubatio ovis noxia.</p>
<p>LXXVIII. Inimicissima autem omni<a class="footnoteLink" href="#note_LCL353_392_2" id="target_note_LCL353_392_2"><sup>2</sup></a> generi pituita,
maximeque inter messis ac vindemiae tempus.
<span class="br"></span><span class="lineNumber">157</span><span class="br"></span>medicina in fame et cubitus in fumo, utique si e lauru aut herba sabina fiat, penna per traversas inserta nares et per omnes dies mota, cibus alium cum farre, aut aqua perfusus in qua maduerit noctua aut cum semine vitis albae coctus, ac quaedam alia.</p>
<span class="br"></span><span class="lineNumber">158</span><span class="br"></span><p>LXXIX. Columbae proprio ritu osculantur ante coitum. pariunt fere bina ova, ita natura moderante ut aliis crebrior sit fetus, aliis numerosior. palumbus et turtur plurimum terna nec plus quam bis vere pariunt, atque ita ut,<a class="footnoteLink" href="#note_LCL353_392_3" id="target_note_LCL353_392_3"><sup>3</sup></a>
si prior fetus corruptus est, et quamvis tria pepererint, numquam plus duobus educant; tertium quod inritum est urinum vocant.





</p></section><notes><section class="footnotes"><ul><li class="note" id="note_LCL353_392_1"><a class="footnoteCrossrefLink" href="#target_note_LCL353_392_1" title="Click to highlight in text"><sup class="lineRef">1</sup><span class="italic">v.ll.</span> contra, centra.</a></li><script type="text/javascript">document.getElementById('note_LCL353_392_1').style.display = "none";</script><li class="note" id="note_LCL353_392_2"><a class="footnoteCrossrefLink" href="#target_note_LCL353_392_2" title="Click to highlight in text"><sup class="lineRef">2</sup><span class="italic">Mayhoff</span>: omnium.</a></li><script type="text/javascript">document.getElementById('note_LCL353_392_2').style.display = "none";</script><li class="note" id="note_LCL353_392_3"><a class="footnoteCrossrefLink" href="#target_note_LCL353_392_3" title="Click to highlight in text"><sup class="lineRef">3</sup>ut <span class="italic">add. Detlefsen.</span></a></li><script type="text/javascript">document.getElementById('note_LCL353_392_3').style.display = "none";</script></ul></section></notes></section>