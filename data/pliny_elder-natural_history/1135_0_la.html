<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

enim robustiores esse debent; praeterea ut praegnates, hoc est gemmatione turgentes et qui parere illo speraverint anno, bimi utique nec tenuiores digito
<span class="br"></span><span class="lineNumber">106</span><span class="br"></span>minimo. inseruntur autem et inversi cum id agitur ut minor altitudo in latitudinem se fundat. ante omnia gemmantes nitere conveniet: nihil usquam ulcerosum aut retorridum spei favebit.<a class="footnoteLink" href="#note_LCL371_74_1" id="target_note_LCL371_74_1"><sup>1</sup></a> medulla calami commissurae in matre ligni corticisque iungatur, id enim satius quam foris cortici aequari. calami exacutio medullam ne nudet, tantum tenui<a class="footnoteLink" href="#note_LCL371_74_2" id="target_note_LCL371_74_2"><sup>2</sup></a> fistula detegat; fastigatio levi descendat cuneo tribus non ampliore digitis, quod facillime contingit tinctum
<span class="br"></span><span class="lineNumber">107</span><span class="br"></span>aqua radentibus. ne exacuatur in vento. ne cortex a ligno decedat alterutri. calamus ad corticem usque suum deprimatur; ne luxetur dum deprimitur neve cortex replicetur in rugas. ideo lacrimantes calamos inseri non oportet, non, Hercules, magis quam aridos, quia illo modo labat umore nimio cortex, hoc vitali
<span class="br"></span><span class="lineNumber">108</span><span class="br"></span>defectu non umescit neque concorporatur. id etiam religionis servant, ut luna crescente, ut calamus





</p></section><notes><section class="footnotes"><ul><li class="note" id="note_LCL371_74_1"><a class="footnoteCrossrefLink" href="#target_note_LCL371_74_1" title="Click to highlight in text"><sup class="lineRef">1</sup><span class="italic">Rackham</span>: favet.</a></li><script type="text/javascript">document.getElementById('note_LCL371_74_1').style.display = "none";</script><li class="note" id="note_LCL371_74_2"><a class="footnoteCrossrefLink" href="#target_note_LCL371_74_2" title="Click to highlight in text"><sup class="lineRef">2</sup>tantum tenui? <span class="italic">Mayhoff</span>: tamen tenui <span class="italic">aut</span> tenui tamen.</a></li><script type="text/javascript">document.getElementById('note_LCL371_74_2').style.display = "none";</script></ul></section></notes></section>