<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
diu iam tribuatur illis. gaudent dulcibus aquis et ubi plurumi influant<a class="footnoteLink" href="#note_LCL418_500_1" id="target_note_LCL418_500_1"><sup>1</sup></a> amnes; ideo pelagia parva et rara sunt. gignuntur tamen et in petrosis carentibusque
aquarum dulcium adventu, sicut circa Grynium
et Myrinam. grandescunt sideris quidem ratione maxime, ut in natura aquatilium diximus, sed privatim circa initia aestatis multo lacte praegnatia
<span class="br"></span><span class="lineNumber">60</span><span class="br"></span>atque ubi sol penetret in vada. haec videtur causa, quare minora in alto reperiantur; opacitas cohibet incrementum, et tristitia minus adpetunt cibos. variantur coloribus, rufa Hispaniae, fusca Illyrico, nigra et carne et testa Cerceis, praecipua vero habentur
in quacumque gente spissa nec saliva sua lubrica. crassitudine potius spectanda quam latitudine, neque in lutosis capta neque in harenosis, sed solido vado, spondylo brevi atque non carnoso, nec fibris laciniosa
<span class="br"></span><span class="lineNumber">61</span><span class="br"></span>ac tota in alvo. addunt peritiores notam ambiente purpureo crine fibras, eoque argumento generosa interpretantur calliblephara ea<a class="footnoteLink" href="#note_LCL418_500_2" id="target_note_LCL418_500_2"><sup>2</sup></a> appellantes. gaudent
et peregrinatione transferrique in ignotas aquas. sic Brundisina in Averno compasta et suum retinere sucum et a Lucrino adoptare creduntur.</p>
<span class="br"></span><span class="lineNumber">62</span><span class="br"></span><p>Haec sint dicta de corpore; dicemus et de nationibus,
ne fraudentur gloria sua litora, sed dicemus




</p></section><notes><section class="footnotes"><ul><li class="note" id="note_LCL418_500_1"><a class="footnoteCrossrefLink" href="#target_note_LCL418_500_1" title="Click to highlight in text"><sup class="lineRef">1</sup>influant <span class="italic">Mayhoff</span>: influunt <span class="italic">codd.: cf.</span> penetret <span class="italic">infra.</span></a></li><script type="text/javascript">document.getElementById('note_LCL418_500_1').style.display = "none";</script><li class="note" id="note_LCL418_500_2"><a class="footnoteCrossrefLink" href="#target_note_LCL418_500_2" title="Click to highlight in text"><sup class="lineRef">2</sup>calliblephara ea <span class="italic">Ianus</span>: calliblepharata d: <span class="italic">varia ceteri codd.</span></a></li><script type="text/javascript">document.getElementById('note_LCL418_500_2').style.display = "none";</script></ul></section></notes></section>