<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

canendo Boeotiis nobilem illam adversus Lacedaemonios praesagivere victoriam, ita coniecta interpretatione
quoniam victa ales illa non caneret.</p>
<span class="br"></span><span class="lineNumber">50</span><span class="br"></span><p>XXV. Desinunt canere castrati, quod duobus fit modis, lumbis adustis candente ferro aut imis cruribus, mox ulcere oblito figlina creta. facilius ita pinguescunt. Pergami omnibus annis spectaculum gallorum publice editur ceu gladiatorum. invenitur
in annalibus in agro Ariminensi M. Lepido Q. Catulo coss. in villa Galerii locutum gallinaceum, semel, quod equidem sciam.</p>
<span class="br"></span><span class="lineNumber">51</span><span class="br"></span><p>XXVI. Est et anseri vigil cura Capitolio testata defenso, per id tempus canum silentio proditis rebus, quam ob causam cibaria anserum censores in primis locant. quin et fama amoris Aegii dilecta forma pueri nomine Olenii Amphilochi,<a class="footnoteLink" href="#note_LCL353_324_1" id="target_note_LCL353_324_1"><sup>1</sup></a> et Glauces Ptolomaeo regi cithara canentis quam eodem tempore
et aries amasse proditur. potest et sapientiae videri intellectus his esse: ita comes perpetuo adhaesisse
Lacydi philosopho dicitur, nusquam ab eo, non in publico non in balineis, non noctu non interdiu
digressus.</p>
<span class="br"></span><span class="lineNumber">52</span><span class="br"></span><p>XXVII. Nostri sapientiores qui eos iecoris bonitate novere. fartilibus in magnam amplitudinem crescit,





</p></section><notes><section class="footnotes"><ul><li class="note" id="note_LCL353_324_1"><a class="footnoteCrossrefLink" href="#target_note_LCL353_324_1" title="Click to highlight in text"><sup class="lineRef">1</sup>Amphilochi <span class="italic">add.</span> (<span class="italic">ex Ael. Hist. An</span>. V 29) <span class="italic">Hardovin.</span></a></li><script type="text/javascript">document.getElementById('note_LCL353_324_1').style.display = "none";</script></ul></section></notes></section>