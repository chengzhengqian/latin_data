<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">62</span><span class="br"></span><p>XXIII. Panthera et tigris macularum varietate prope solae bestiarum spectantur, ceteris unus ac suus cuique generi color est, leonum tantum in Syria niger. pantheris in candido breves macularum oculi. ferunt odore earum mire sollicitari quadripedes
cunctas, sed capitis torvitate terreri; quamobrem
occultato eo reliqua dulcedine invitatas corripiunt.
sunt qui tradant in armo iis similem lunae esse maculam crescentem in orbem seque<a class="footnoteLink" href="#note_LCL353_48_1" id="target_note_LCL353_48_1"><sup>1</sup></a> cavantem<a class="footnoteLink" href="#note_LCL353_48_2" id="target_note_LCL353_48_2"><sup>2</sup></a>
<span class="br"></span><span class="lineNumber">63</span><span class="br"></span>pari modo<a class="footnoteLink" href="#note_LCL353_48_3" id="target_note_LCL353_48_3"><sup>3</sup></a> nunc varias, et pardos qui mares sunt, appellant in eo omni genere, creberrimo in Africa Syriaque; quidam ab his pantheras candore solo discernunt, nec adhuc aliam differentiam inveni.</p>
<span class="br"></span><span class="lineNumber">64</span><span class="br"></span><p>XXIV. Senatus consultum fuit vetus ne liceret Africanas in Italiam advehere. contra hoc tulit ad populum Cn. Aufidius tribunus plebis, permisitque circensium gratia inportare. primus autem Scaurus in<a class="footnoteLink" href="#note_LCL353_48_4" id="target_note_LCL353_48_4"><sup>4</sup></a> aedilitate sua varias cl universas misit, dein Pompeius Magnus <span class="sc">ccccx</span>, divus Augustus <span class="sc">ccccxx.</span></p>
<span class="br"></span><span class="lineNumber">65</span><span class="br"></span><p>XXV. idem Q. Tuberone Paullo Fabio Maxumo coss. <span class="sc">iiii.</span> non. Mai. theatri Marcelli dedicatione tigrim primus omnium Romae ostendit in cavea mansuefactam, divus vero Claudius simul <span class="sc">iiii.</span></p>
</section><notes><section class="footnotes"><ul><li class="note" id="note_LCL353_48_1"><a class="footnoteCrossrefLink" href="#target_note_LCL353_48_1" title="Click to highlight in text"><sup class="lineRef">1</sup><span class="italic">Mayhoff</span>: orbem et.</a></li><script type="text/javascript">document.getElementById('note_LCL353_48_1').style.display = "none";</script><li class="note" id="note_LCL353_48_2"><a class="footnoteCrossrefLink" href="#target_note_LCL353_48_2" title="Click to highlight in text"><sup class="lineRef">2</sup>curvantem <span class="italic">Detlefsen.</span></a></li><script type="text/javascript">document.getElementById('note_LCL353_48_2').style.display = "none";</script><li class="note" id="note_LCL353_48_3"><a class="footnoteCrossrefLink" href="#target_note_LCL353_48_3" title="Click to highlight in text"><sup class="lineRef">3</sup><span class="italic">v.l.</span> modo cornua.</a></li><script type="text/javascript">document.getElementById('note_LCL353_48_3').style.display = "none";</script><li class="note" id="note_LCL353_48_4"><a class="footnoteCrossrefLink" href="#target_note_LCL353_48_4" title="Click to highlight in text"><sup class="lineRef">4</sup>in <span class="italic">add.</span> Frobeen.</a></li><script type="text/javascript">document.getElementById('note_LCL353_48_4').style.display = "none";</script></ul></section></notes></section>