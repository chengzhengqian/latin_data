<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">9</span><span class="br"></span>poma pauperibus nascerentur. nunc ergo dicemus quonam maxime modo tantum ex his vectigal contingat, veram colendi rationem absolutamque prodituri, et ideo non volgata tractabimus nec quae constare animo advertimus, sed incerta atque dubia in quibus maxime fallitur yita; nam diligentiam supervacuis adfectare non nostrum est. ante omnia autem [in universum et]<a class="footnoteLink" href="#note_LCL371_8_1" id="target_note_LCL371_8_1"><sup>1</sup></a> quae ad cuncta arborum genera pertinent in commune de caelo terraque dicemus.</p>
<span class="br"></span><span class="lineNumber">10</span><span class="br"></span><p>II. Aquilone maxime gaudent, densiores ab adflatu eius laetioresque et materie firmiores. qua in re plerique falluntur, cum in vineis pedamenta non sint a vento eo opponenda et id tantum a septentrione servandum. quin immo tempestiva frigora plurimum arborum firmitati conferunt et sic optime germinant, alioqui, si blandiantur austri, defetiscentes,
<span class="br"></span><span class="lineNumber">11</span><span class="br"></span>ac magis etiam in flore. nam si cum defloruere protinus sequantur imbres, in totum poma depereunt, adeo ut amygdalae et piri, etiam si omnino nubilum fuit austrinusve flatus, amittant fetus. circa vergilias quidem pluere inimicissimum viti et oleae, quoniam tum coitus est earum; hoc est illud quadriduum oleis decretorium, hic articulus austrinus nubili spurci quod diximus. fruges quoque peius maturescunt austrinis diebus, sed celerius.




</p></section><notes><section class="footnotes"><ul><li class="note" id="note_LCL371_8_1"><a class="footnoteCrossrefLink" href="#target_note_LCL371_8_1" title="Click to highlight in text"><sup class="lineRef">1</sup><span class="italic">Secl. Mayhoff.</span></a></li><script type="text/javascript">document.getElementById('note_LCL371_8_1').style.display = "none";</script></ul></section></notes></section>