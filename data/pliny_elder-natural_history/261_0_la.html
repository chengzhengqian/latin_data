<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Sithone, Heraclea, et regio Mygdoniae subiacens, in qua recedentes a mari Apollonia, Arethusa. in ora rursus Posidium et sinus cum oppido Cermoro, Amphipolis liberum, gens Bisaltae. dein Macedoniae terminus amnis Strymo ortus in Haemo; memorandum
in septem lacus eum fundi priusquam dirigat cursum.</p>
<span class="br"></span><span class="lineNumber">39</span><span class="br"></span><p>Haec est Macedonia terrarum imperio potita quondam, haec Asiam, Armeniam, Hiberiam, Albaniam, Cappadociam, Syriam, Aegyptum, Taurum, Caucasum transgressa, haec in Bactris, Medis, Persis dominata toto oriente possesso, haec etiam Indiae victrix per vestigia Liberi Patris atque Herculis vagata, haec eadem est Macedonia cuius uno die Paulus Aemilius imperator noster <span class="sc">lxxii</span> urbes direptas vendidit. tantam differentiam sortis praestitere duo homines.</p>
<span class="br"></span><span class="lineNumber">40</span><span class="br"></span><p>XI. Thracia sequitur, inter validissimas Europae gentes, in strategias <span class="sc">l</span> divisa. populorum eius quos nominare non pigeat amnem Strymonem accolunt dextro latere Denseletae et Medi ad Bisaltas usque supra dictos, laevo Digerri Bessorumque
multa nomina ad Mestum amnem ima Pangaei montis ambientem inter Haletos, Diobessos, Carbilesos,
inde Brysas, Sapaeos, Odomantos. Odrysarum gens fundit Hebrum accolentibus Cabyletis, Pyrogeris,
Drugeris, Caenicis, Hypsaltis, Benis, Corpillis,
<span class="br"></span><span class="lineNumber">41</span><span class="br"></span>Bottiaeis, Edonis. eodem sunt in tractu




</p></section><notes></notes></section>