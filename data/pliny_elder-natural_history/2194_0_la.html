<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

aeque quam in capris, namque anser corvusque ab aestate in autumnum morbo conflictari dicuntur.</p>
<span class="br"></span><span class="lineNumber">57</span><span class="br"></span><p>XIV. De anserum honore quem meruere Gallorum in Capitolium ascensu deprehenso diximus. eadem de causa supplicia annua canes pendunt inter aedem Iuventatis et Summani vivi in furca sabucea armo fixi. sed plura de hoc animali dici cogunt priscorum
<span class="br"></span><span class="lineNumber">58</span><span class="br"></span>mores. catulos lactentes adeo puros existimabant ad cibum ut etiam placandis numinibus hostiarum vice uterentur iis. Genitae Manae catulo res divina fit et in cenis deum etiamnunc ponitur catulina. aditialibus quidem epulis celebrem<a class="footnoteLink" href="#note_LCL418_220_1" id="target_note_LCL418_220_1"><sup>1</sup></a> fuisse Plauti fabulae indicio sunt. sanguine canino contra toxica nihil praestantius putatur, vomitiones quoque hoc animal monstrasse homini videtur, et alios usus ex eo mire laudatos referemus suis locis. nunc ad statutum ordinem pergemus.</p>
<span class="br"></span><span class="lineNumber">59</span><span class="br"></span><p>XV. adversus serpentium ictus efficacia habentur fimum pecudis recens in vino decoctum inlitumque, mures dissecti inpositi. quorum natura non est spernenda, praecipue in adsensu siderum, ut diximus, cum lumine lunae fibrarum numero crescente atque decrescente. tradunt Magi iocinere muris dato







</p></section><notes><section class="footnotes"><ul><li class="note" id="note_LCL418_220_1"><a class="footnoteCrossrefLink" href="#target_note_LCL418_220_1" title="Click to highlight in text"><sup class="lineRef">1</sup>celebrem <span class="italic">vulg., Mayhoff</span>: celebres <span class="italic">codd., Detlefsen.</span></a></li><script type="text/javascript">document.getElementById('note_LCL418_220_1').style.display = "none";</script></ul></section></notes></section>