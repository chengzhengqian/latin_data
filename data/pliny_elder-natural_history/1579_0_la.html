<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

aceto consparsum, ita ut bini cyathi in tepida aqua bibantur utque qui biberit in lienem iaceat. claviculae
ipsae quibus repunt vites tritae ex aqua potae
<span class="br"></span><span class="lineNumber">6</span><span class="br"></span>sistunt vomitionum consuetudinem. cinis vitium cum axungia vetere contra tumores proficit, fistulas purgat, mox et persanat, nervorum dolores frigore ortos contractionesque, contusas vero partes vel cum oleo, carnes excrescentes in ossibus cum aceto et nitro, scorpionum et canum plagas cum oleo. corticis per se cinis conbustis pilos reddit.<a class="footnoteLink" href="#note_LCL392_418_1" id="target_note_LCL392_418_1"><sup>1</sup></a></p>
<span class="br"></span><span class="lineNumber">7</span><span class="br"></span><p>IV. Omphacium qua fieret ratione incipientis uvae pubertate in unguentorum loco docuimus. nunc ad medicinam de eo pertinentia indicabimus. sanat et quae in umore sint ulcera, ut oris, tonsillarum,
genitalium. oculorum claritati plurimum confert, scabritiae genarum ulceribusque angulorum, nubeculis, ulceribus quacumque in parte manantibus, cicatricibus marcidis, ossibus purulente limosis.<a class="footnoteLink" href="#note_LCL392_418_2" id="target_note_LCL392_418_2"><sup>2</sup></a> mitigatur vehementia eius melle aut passo. prodest et dysintericis, sanguinem excreantibus, anginis.</p>
</section><notes><section class="footnotes"><ul><li class="note" id="note_LCL392_418_1"><a class="footnoteCrossrefLink" href="#target_note_LCL392_418_1" title="Click to highlight in text"><sup class="lineRef">1</sup>combustis pilos reddit <span class="italic">codd. et editores</span>: combusti pilos radit <span class="italic">Fr√∂hner.</span></a></li><script type="text/javascript">document.getElementById('note_LCL392_418_1').style.display = "none";</script><li class="note" id="note_LCL392_418_2"><a class="footnoteCrossrefLink" href="#target_note_LCL392_418_2" title="Click to highlight in text"><sup class="lineRef">2</sup>ossibus <span class="italic">codd.</span>: auribus <span class="italic">Sillig post Hard. collato Dioscoride.</span></a></li><script type="text/javascript">document.getElementById('note_LCL392_418_2').style.display = "none";</script></ul></section></notes></section>