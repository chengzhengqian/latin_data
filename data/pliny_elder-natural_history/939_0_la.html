<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

suae naturae mare sapit; nec Tmoliti per se gratia ut vino, sed cuius dulci admixto reliquorum duritia suavitatem accipiat, simul et aetatem, quoniam vetustiora protinus videntur. ab his dignatio est Sicyonio, Cyprio, Telmesico, Tripolitico, Berytio, Tyrio, Sebennytico. in Aegypto hoc nascitur tribus generibus uvarum ibi nobilibus,<a class="footnoteLink" href="#note_LCL370_236_1" id="target_note_LCL370_236_1"><sup>1</sup></a> Thasio, aethalo,
<span class="br"></span><span class="lineNumber">75</span><span class="br"></span>peuce. post haec auctoritas Hippodamantio, Mystico, cantharitae, protropo Cnidio, Catacecaumenitae, Petritae, Myconio. nam Mesogiten capitis dolores facere conpertum est, nec Ephesium salubre esse, quoniam mari et defruto condiatur. Apamenum mulso praecipue convenire dicitur, sicut Praetutianum<a class="footnoteLink" href="#note_LCL370_236_2" id="target_note_LCL370_236_2"><sup>2</sup></a>
in Italiaâ€”est enim et haec proprietas generum;
<span class="br"></span><span class="lineNumber">76</span><span class="br"></span>dulcia utique inter se non congruunt. exolevit et protagion, quod Italicis proximum fecerant Asclepiadis scholae. Apollodorus medicus in volumine quo suasit Ptolemaeo regi quae vina biberet Italicis etiam tum ignotis laudavit in Ponto Nasperceniten, mox Oreticum, Oeneaten, Leucadium, Ambracioten et quod cunctis praetulit Peparethium, sed minoris famae esse dixit quoniam ante sex annos non placeret.</p>
</section><notes><section class="footnotes"><ul><li class="note" id="note_LCL370_236_1"><a class="footnoteCrossrefLink" href="#target_note_LCL370_236_1" title="Click to highlight in text"><sup class="lineRef">1</sup>nobilibus? <span class="italic">Mayhoff</span>: nobilis (nobilissimis <span class="italic">edd.</span>).</a></li><script type="text/javascript">document.getElementById('note_LCL370_236_1').style.display = "none";</script><li class="note" id="note_LCL370_236_2"><a class="footnoteCrossrefLink" href="#target_note_LCL370_236_2" title="Click to highlight in text"><sup class="lineRef">2</sup><span class="italic">Rackham coll.</span> 67: Praetuitium.</a></li><script type="text/javascript">document.getElementById('note_LCL370_236_2').style.display = "none";</script></ul></section></notes></section>