<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">127</span><span class="br"></span>intellegitur amplitudo. dein, cum omnes, quae volunt eminentia videri, candicanti faciant colore, quae condunt, nigro, hic totum bovem atri coloris fecit umbraeque corpus ex ipsa<a class="footnoteLink" href="#note_LCL394_354_1" id="target_note_LCL394_354_1"><sup>1</sup></a> dedit, magna prorsus arte in aequo extantia ostendente et in confracto solida omnia. Sicyone et hic vitam egit, diuque illa fuit patria picturae. tabulas inde e publico omnes propter aes alienum civitatis addictas Scauri aedilitas Romam transtulit.</p>
<span class="br"></span><span class="lineNumber">128</span><span class="br"></span><p>Post eum eminuit longe ante omnes Euphranor Isthmius olympiade <span class="sc">ciiii</span>, idem qui inter fictores dictus est nobis. fecit et colossos et marmorea et typos<a class="footnoteLink" href="#note_LCL394_354_2" id="target_note_LCL394_354_2"><sup>2</sup></a> scalpsit, docilis ac laboriosus ante omnes et in quocumque genere excellens ac sibi aequalis. hic primus videtur expressisse dignitates heroum et usurpasse symmetrian, sed fuit in universitate corporum exilior et capitibus articulisque grandior.
<span class="br"></span><span class="lineNumber">129</span><span class="br"></span>volumina quoque composuit de symmetria et coloribus.
opera eius sunt equestre proelium, <span class="sc">xii</span> dei, Theseus, in quod dixit eundem apud Parrhasium rosa pastum esse, suum vero carne. nobilis eius tabula Ephesi est, Ulixes simulata insania bovem cum equo iungens et palliati cogitantes, dux gladium condens.</p>
</section><notes><section class="footnotes"><ul><li class="note" id="note_LCL394_354_1"><a class="footnoteCrossrefLink" href="#target_note_LCL394_354_1" title="Click to highlight in text"><sup class="lineRef">1</sup><span class="italic">V.l.</span> ipso.</a></li><script type="text/javascript">document.getElementById('note_LCL394_354_1').style.display = "none";</script><li class="note" id="note_LCL394_354_2"><a class="footnoteCrossrefLink" href="#target_note_LCL394_354_2" title="Click to highlight in text"><sup class="lineRef">2</sup>scyphos <span class="italic">cd. Par.</span> 6801.</a></li><script type="text/javascript">document.getElementById('note_LCL394_354_2').style.display = "none";</script></ul></section></notes></section>