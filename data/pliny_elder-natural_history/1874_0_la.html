<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

sumendi acetabuli mensura. prodest et ischiadicis infusum donec sanguinem trahat. menses quoque
<span class="br"></span><span class="lineNumber">140</span><span class="br"></span>ciet, sed partus necat. alterum thlaspi aliqui Persicon
napy vocant, latis foliis, radicibus magnis, et ipsum utile ischiadicorum infusioni. prodest et inguinibus utraque. praecipitur ut qui colligat dicat sumere se contra inguina et contra omnes collectiones et contra vulnera, una manu tollat.</p>
<span class="br"></span><span class="lineNumber">141</span><span class="br"></span><p>CXIV. Trachinia herba qualis sit non traditur. credo falsum et promissum Democriti portentosum esse, adalligatam triduo absumere lienes.</p>
<p>CXV. Tragonis sive tragion nascitur in Cretae tantum insulae maritimis, iunipiro similis et semine et folio et ramis. sucus eius lacteus in cummim spissatus vel semen in potione spicula e corpore eicit. tunditur recens et cum vino inlinitur aut siccae farina cum melle. eadem lactis abundantiam facit mammisque
unice medetur.</p>
<span class="br"></span><span class="lineNumber">142</span><span class="br"></span><p>CXVI. Est et alia herba tragos quam aliqui scorpion vocant, semipedem alta, fruticosa, sine foliis, pusillis racemis rubentibus grani tritici, acuto cacumine, et ipsa in maritimis nascens. huius racemorum<a class="footnoteLink" href="#note_LCL393_476_1" id="target_note_LCL393_476_1"><sup>1</sup></a> <span class="sc">x</span> aut <span class="sc">xii</span> cacumina trita ex vino pota coeliacis, dysintericis, sanguinem excreantibus mensumque
abundantiae auxiliantur.</p>
</section><notes><section class="footnotes"><ul><li class="note" id="note_LCL393_476_1"><a class="footnoteCrossrefLink" href="#target_note_LCL393_476_1" title="Click to highlight in text"><sup class="lineRef">1</sup>racemorum <span class="italic">e Diosc. Mayhoff</span>: ramorum <span class="italic">codd., Detlefsen.</span></a></li><script type="text/javascript">document.getElementById('note_LCL393_476_1').style.display = "none";</script></ul></section></notes></section>