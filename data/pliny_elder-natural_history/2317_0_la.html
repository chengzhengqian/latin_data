<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

cum rostra illa aere ferroque ad ictus armata semipedalis
inhibere possit ac tenere devincta pisciculus! fertur Actiaco Marte tenuisse praetoriam navem Antoni properantis circumire et exhortari suos, donec transiret in aliam, ideoque Caesariana classis impetu maiore protinus venit. tenuit et nostra memoria Gai
<span class="br"></span><span class="lineNumber">4</span><span class="br"></span>principis ab Astura Antium renavigantis. ut res est,<a class="footnoteLink" href="#note_LCL418_466_1" id="target_note_LCL418_466_1"><sup>1</sup></a> etiam auspicalis pisciculus, siquidem novissime tum in urbem reversus ille imperator suis telis confossus est, nec longa fuit illius morae admiratio, statim causa intellecta, cum e tota classe quinqueremis sola non proficeret, exilientibus protinus qui quaererent circa navem. invenere adhaerentem gubernaculo ostenderuntque
Gaio indignanti hoc fuisse quod se revocaret
quadringentorumque remigum obsequio contra
<span class="br"></span><span class="lineNumber">5</span><span class="br"></span>se intercederet. constabat peculiariter miratum, quomodo adhaerens tenuisset nec idem polleret in navigium receptus. qui tunc posteaque videre eum, limaci magnae similem esse dicunt. nos plurium opiniones posuimus in natura aquatilium, cum de eo diceremus, nec dubitamus idem valere omnia ea<a class="footnoteLink" href="#note_LCL418_466_2" id="target_note_LCL418_466_2"><sup>2</sup></a> genera, cum celebri et consecrato etiam exemplo apud Cnidiam Venerem conchas quoque esse eiusdem
<span class="br"></span><span class="lineNumber">6</span><span class="br"></span>potentiae credi necesse sit. e nostris quidam Latine moram appellavere eum, mirumque, e Graecis






</p></section><notes><section class="footnotes"><ul><li class="note" id="note_LCL418_466_1"><a class="footnoteCrossrefLink" href="#target_note_LCL418_466_1" title="Click to highlight in text"><sup class="lineRef">1</sup>ut res est B, <span class="italic">Mayhoff.</span></a></li><script type="text/javascript">document.getElementById('note_LCL418_466_1').style.display = "none";</script><li class="note" id="note_LCL418_466_2"><a class="footnoteCrossrefLink" href="#target_note_LCL418_466_2" title="Click to highlight in text"><sup class="lineRef">2</sup>ea B, <span class="italic">Mayhoff: om. ceteri codd.</span></a></li><script type="text/javascript">document.getElementById('note_LCL418_466_2').style.display = "none";</script></ul></section></notes></section>