<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

dolore veratro in oleo vel rosaceo decocto tritoque ungui convenit, peucedano ex oleo vel rosaceo et aceto. tepidum hoc prodest et doloribus qui plerumque
ex dimidia parte capitis sentiuntur et vertigini. perungunt et radice eius sudoris causa eliciendi, quoniam caustica vis ei est.</p>
<span class="br"></span><span class="lineNumber">140</span><span class="br"></span><p>XC. Psyllion alii cynoides, alii crystallion, alii sicelicon, alii cynomyiam appellant, radice tenui supervacua, sarmentosum, fabae granis in cacuminibus,
foliis canino capiti non dissimilibus, semine autem pulici, unde et nomen. hoc in bacis, ipsa herba in vineis invenitur. vis ad refrigerandum et discutiendum
ingens. semen in usu. fronti inponitur in dolore et temporibus ex aceto et rosaceo aut posca.
<span class="br"></span><span class="lineNumber">141</span><span class="br"></span>ad cetera inlinitur. acetabuli mensura sextarium aquae densat ac contrahit; tunc terere oportet et crassitudinem inlinere cuicumque dolori et collectioni inflammationique. vulneribus capitis medetur aristolochia,
fracta extrahens ossa et in alia quidem parte corporis sed maxime capite, similiter plistolochia. thryselinum est non dissimile apio. huius radix commanducata purgat capitis pituitas.</p>
<span class="br"></span><span class="lineNumber">142</span><span class="br"></span><p>XCI. Oculorum aciem centaurio maiore putant adiuvari si addita aqua foveantur, suco vero minoris cum melle culices, nubeculas, obscuritates


</p></section><notes></notes></section>