<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

unguentis nascens et medicinae. laudatissima
in Illyrico, et ibi quoque non in maritimis, sed
in silvestribus Drinonis et Naronae, proxima in Macedonia,
<span class="br"></span><span class="lineNumber">41</span><span class="br"></span>longissima haec et candicans et exilis. tertium locum habet Africana, amplissima inter omnes gustuque amarissima, Illyrica quoque duorum generum
est: raphanitis a similitudine, quae et melior, rhizotomos.<a class="footnoteLink" href="#note_LCL392_190_1" id="target_note_LCL392_190_1"><sup>1</sup></a> subrufa optima, quae sternumenta tractatu movet, caulem habet cubitalem, erectum. floret versicolori specie, sicut arcus caelestis, unde et
<span class="br"></span><span class="lineNumber">42</span><span class="br"></span>nomen. non inprobatur et Pisidica. effossuri tribus ante mensibus mulsa aqua circumfusa hoc veluti placamento terrae blandiuntur, circumscriptam mucrone
gladii orbe triplici cum legerunt, protinus in caelum adtollunt. natura est fervens, tractataque pusulas ambusti modo facit. praecipitur ante omnia ut casti legant. teredines non sicca modo verum et in terra celerrime sentit. optimum antea irinum Leucade et Elide ferebatur,—iampridem enim et seritur—, nunc e Pamphylia, sed Cilicium maxime laudatur atque e septentrionalibus.</p>
<span class="br"></span><span class="lineNumber">43</span><span class="br"></span><p>XX. Saliunca folio quidem subbrevi et quod necti non possit radici numerosae cohaeret, herba verius quam flos, densa veluti manu pressa breviterque caespes sui generis. Pannonia hanc gignit et Norici



</p></section><notes><section class="footnotes"><ul><li class="note" id="note_LCL392_190_1"><a class="footnoteCrossrefLink" href="#target_note_LCL392_190_1" title="Click to highlight in text"><sup class="lineRef">1</sup><span class="italic">Ut Mayhoff distinguo</span>: <span class="italic">comma post</span> rhizotomo (<span class="italic">quod scribit</span>), <span class="italic">post</span> subrufa <span class="italic">punctum Detlefsen.</span></a></li><script type="text/javascript">document.getElementById('note_LCL392_190_1').style.display = "none";</script></ul></section></notes></section>