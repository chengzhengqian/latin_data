<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

postea vero et qui bigis vel quadrigis vicissent; unde et nostri currus nati in iis, qui triumphavissent. serum hoc, et in iis non nisi a divo Augusto seiuges, sicut<a class="footnoteLink" href="#note_LCL394_142_1" id="target_note_LCL394_142_1"><sup>1</sup></a> elephanti.</p>
<span class="br"></span><span class="lineNumber">20</span><span class="br"></span><p>XI. Non vetus et bigarum celebratio in iis, qui praetura functi curru vecti essent per circum; antiquior columnarum, sicuti C. Maenio, qui devicerat priscos Latinos, quibus ex foedere tertias praedae populus Romanus praestabat, eodemque in consulatu in suggestu rostra devictis Antiatibus fixerat anno urbis <span class="sc">ccccxvi,</span> item C. Duillio, qui primus navalem triumphum egit de Poenis, quae est etiam nunc in
<span class="br"></span><span class="lineNumber">21</span><span class="br"></span>foro, item L. Minucio praefecto annonae extra portam Trigeminam unciaria stipe conlata—nescio an primo honore tali a populo, antea enim a senatu erat,—praeclara res, ni frivolis coepisset initiis. namque et Atti Navi statua fuit ante curiam—basis eius conflagravit curia incensa P. Clodii funere—;





</p></section><notes><section class="footnotes"><ul><li class="note" id="note_LCL394_142_1"><a class="footnoteCrossrefLink" href="#target_note_LCL394_142_1" title="Click to highlight in text"><sup class="lineRef">1</sup>sicut et <span class="italic">edd. vett.</span>: aut <span class="italic">Eugénie Sellers.</span></a></li><script type="text/javascript">document.getElementById('note_LCL394_142_1').style.display = "none";</script></ul></section></notes></section>