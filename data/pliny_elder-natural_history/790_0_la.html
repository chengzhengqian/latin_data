<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

metu; tunc enim perimit curas. bina iocinera leporibus circa Briletum et Tharnem et in Cherroneso ad Propontidem, mirumque, tralatis alio interit alterum.</p>
<span class="br"></span><span class="lineNumber">191</span><span class="br"></span><p>LXXIV. In eodem est fel, non omnibus datum animalibus. in Euboeae Chalcide nullum pecori, in Naxo praegrande geminumque, ut sit<a class="footnoteLink" href="#note_LCL353_552_1" id="target_note_LCL353_552_1"><sup>1</sup></a> prodigii loco utrumque advenae. equi, muli, asini, cervi, capreae, apri, cameli, delphini non habent; murium aliqui habent. hominum paucis non est, quorum valitudo
<span class="br"></span><span class="lineNumber">192</span><span class="br"></span>firmior et vita longior. sunt qui equo non quidem in iecore esse sed in alvo putent et cervo in cauda aut intestinis, ideo tantam amaritudinem ut a canibus non attingantur. est autem nihil aliud quam purgamentum, pessimumque sanguinis ideo et<a class="footnoteLink" href="#note_LCL353_552_2" id="target_note_LCL353_552_2"><sup>2</sup></a> in materia eius. certe iecur nulli est nisi sanguinem habentibus. accipit hoc a corde cui iungitur, funditque in venas.</p>
<span class="br"></span><span class="lineNumber">193</span><span class="br"></span><p>LXXV. Sed in felle nigro insaniae causa homini, morsque toto reddito. hinc et in mores crimen bilis nomine: adeo magnum est in hac parte virus cum se fundit in animum. quin et toto vagum corpore colorem oculis quoque aufert, illud<a class="footnoteLink" href="#note_LCL353_552_3" id="target_note_LCL353_552_3"><sup>3</sup></a> quidem redditum etiam aenis, nigrescuntque contacta eo, ne quis miretur id venenum esse serpentium.






</p></section><notes><section class="footnotes"><ul><li class="note" id="note_LCL353_552_1"><a class="footnoteCrossrefLink" href="#target_note_LCL353_552_1" title="Click to highlight in text"><sup class="lineRef">1</sup>sit <span class="italic">add. Mayhoff.</span></a></li><script type="text/javascript">document.getElementById('note_LCL353_552_1').style.display = "none";</script><li class="note" id="note_LCL353_552_2"><a class="footnoteCrossrefLink" href="#target_note_LCL353_552_2" title="Click to highlight in text"><sup class="lineRef">2</sup><span class="italic">Mayhoff</span>: et ideo.</a></li><script type="text/javascript">document.getElementById('note_LCL353_552_2').style.display = "none";</script><li class="note" id="note_LCL353_552_3"><a class="footnoteCrossrefLink" href="#target_note_LCL353_552_3" title="Click to highlight in text"><sup class="lineRef">3</sup>illum? <span class="italic">Mayhoff.</span></a></li><script type="text/javascript">document.getElementById('note_LCL353_552_3').style.display = "none";</script></ul></section></notes></section>