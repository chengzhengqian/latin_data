<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Dianae a Zacyntho advectae cum conditoribus annis <span class="sc">cc</span> ante excidium Troiae, ut auctor est Bocchus;
intra<a class="footnoteLink" href="#note_LCL370_528_1" id="target_note_LCL370_528_1"><sup>1</sup></a> ipsum oppidum id habent—pepercit religione inductus Hannibal—iuniperi trabibus etiam
<span class="br"></span><span class="lineNumber">217</span><span class="br"></span>nunc durantibus. super omnia memoratur aedis Aulide eiusdem deae saeculis aliquot<a class="footnoteLink" href="#note_LCL370_528_2" id="target_note_LCL370_528_2"><sup>2</sup></a> ante Troianum bellum exaedificata, quonam genere materiae scientia oblitterata. in plenum dici potest utique quae odore
<span class="br"></span><span class="lineNumber">218</span><span class="br"></span>praecellant eas et aeternitate praestare. a praedictis morus proxume laudatur quae vetustate etiam nigrescit.
et quaedam tamen in aliis diuturniora sunt usibus quam alias<a class="footnoteLink" href="#note_LCL370_528_3" id="target_note_LCL370_528_3"><sup>3</sup></a>: ulmus in perflatu firma, robur defossum et in aquis quercus obruta; eadem supra terram rimosa facit opera torquendo sese. larix in umore praecipua et alnus nigra; robur marina aqua conrumpitur. non inprobatur et fagus in aqua et iuglans, hae quidem in iis quae defodiuntur vel principales, item iuniperus (eadem et subdialibus aptissima), fagus et cerrus celeriter marcescunt,
<span class="br"></span><span class="lineNumber">219</span><span class="br"></span>aesculus quoque umoris inpatiens. contra adacta in terram in palustribus alnus aeterna onerisque quantilibet
patiens. cerasus firma, ulmus et fraxinus lentae, sed facile pandantur, flexiles tamen, stantesque ac circumcisura siccatae fideliores.<a class="footnoteLink" href="#note_LCL370_528_4" id="target_note_LCL370_528_4"><sup>4</sup></a> laricem in maritimis




</p></section><notes><section class="footnotes"><ul><li class="note" id="note_LCL370_528_1"><a class="footnoteCrossrefLink" href="#target_note_LCL370_528_1" title="Click to highlight in text"><sup class="lineRef">1</sup>intra? <span class="italic">Mayhoff</span>: infra.</a></li><script type="text/javascript">document.getElementById('note_LCL370_528_1').style.display = "none";</script><li class="note" id="note_LCL370_528_2"><a class="footnoteCrossrefLink" href="#target_note_LCL370_528_2" title="Click to highlight in text"><sup class="lineRef">2</sup>aliquot <span class="italic">add. Brotier.</span></a></li><script type="text/javascript">document.getElementById('note_LCL370_528_2').style.display = "none";</script><li class="note" id="note_LCL370_528_3"><a class="footnoteCrossrefLink" href="#target_note_LCL370_528_3" title="Click to highlight in text"><sup class="lineRef">3</sup>alias <span class="italic">vel</span> in aliis? <span class="italic">Mayhoff</span>: alia.</a></li><script type="text/javascript">document.getElementById('note_LCL370_528_3').style.display = "none";</script><li class="note" id="note_LCL370_528_4"><a class="footnoteCrossrefLink" href="#target_note_LCL370_528_4" title="Click to highlight in text"><sup class="lineRef">4</sup>siccatae fiunt duriores <span class="italic">Detlefsen.</span></a></li><script type="text/javascript">document.getElementById('note_LCL370_528_4').style.display = "none";</script></ul></section></notes></section>