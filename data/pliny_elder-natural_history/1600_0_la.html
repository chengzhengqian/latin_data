<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

sale et adipe ad tumorem quoque maxillarum et cervicium.</p>
<span class="br"></span><span class="lineNumber">69</span><span class="br"></span><p>XXXIV. Olearum proxima auctoritas intellegitur. folia earum vehementissime adstringunt, purgant, sistunt. itaque commanducata inposita ulceribus medentur et capitis doloribus inlita cum oleo, decoctum eorum cum melle iis quae medici usserint, gingivarum inflammationibus et paronychiis sordidisque ulceribus et putrescentibus. cum melle sanguinis profluvium e nervosis partibus cohibet.
<span class="br"></span><span class="lineNumber">70</span><span class="br"></span>sucus eorum carbunculantibus circa oculos ulceribus et pusulis procidentique pupillae efficax, quapropter in collyria additur. nam et veteres lacrimationes sanat et genarum erosiones. exprimitur autem sucus tusis adfuso vino et aqua caelesti, siccatusque in pastillos digeritur. sistit menses in lana admotus vulvae, utilis et sanie manantibus, item condylomatis, ignibus sacris quaeque serpunt ulcera, epinyctidi.</p>
<span class="br"></span><span class="lineNumber">71</span><span class="br"></span><p>XXXV. Eosdem effectus et flos earum habet. uruntur cauliculi exflorescentes, ut cinis spodi vicem praestet, vinoque infuso iterum uritur. suppurationes
et panos inlinunt cinere eo vel foliis tusis cum melle, oculos vero cum polenta. sucus fruticis recentis accensi destillans sanat lichenas, furfures,
<span class="br"></span><span class="lineNumber">72</span><span class="br"></span>manantia ulcera. nam lacrima quae ex arbore ipsa destillat, Aethiopicae maxime oleae, mirari satis





</p></section><notes></notes></section>