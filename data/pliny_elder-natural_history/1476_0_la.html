<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">70</span><span class="br"></span><p>XLI. Verum hortis coronamentisque maxime alvaria et apes conveniunt, res praecipui quaestus conpendiique cum favet. harum ergo causa oportet serere thymum, apiastrum, rosam, violas, lilium, cytisum, fabam, erviliam, cunilam, papaver, conyzam, casiam, melilotum, melissophyllum, cerinthen. ea est autem folio candido, incurvo, cubitalis, capite
<span class="br"></span><span class="lineNumber">71</span><span class="br"></span>concavo mellis sucum habente. horum floris avidissimae sunt, atque etiam sinapis, quod miremur, cum olivae florem ab his non attingi constet; ideo hanc arborem procul esse melius sit, cum aliquas quam proxime seri conveniat quae et evolantium examina invitent nec longius abire patiantur.</p>
<span class="br"></span><span class="lineNumber">72</span><span class="br"></span><p>XLII. Cornum quoque arborem caveri oporteat.<a class="footnoteLink" href="#note_LCL392_212_1" id="target_note_LCL392_212_1"><sup>1</sup></a> flore eius degustato alvo cita moriuntur. remedium sorba contusa e melle praebere his vel urinam hominis vel boum aut grana punici mali Amineo vino conspersa. at genistas circumseri alvariis gratissimum.</p>
<span class="br"></span><span class="lineNumber">73</span><span class="br"></span><p>XLIII. Mirum est dignumque memoratu de alimentis quod conperi. Hostilia vicus adluitur Pado. huius inquilini pabulo circa deficiente inponunt navibus alvos noctibusque quina milia passuum contrario amne subvehunt. egressae luce apes pastaeque ad naves cotidie remeant mutantes locum, donec pondere ipso pressis navibus plenae

</p></section><notes><section class="footnotes"><ul><li class="note" id="note_LCL392_212_1"><a class="footnoteCrossrefLink" href="#target_note_LCL392_212_1" title="Click to highlight in text"><sup class="lineRef">1</sup>oporteat <span class="italic">cum fere omnibus codd. Mayhoff</span>: oportet d <span class="italic">vulg., Detlefsen.</span></a></li><script type="text/javascript">document.getElementById('note_LCL392_212_1').style.display = "none";</script></ul></section></notes></section>