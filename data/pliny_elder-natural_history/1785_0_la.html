<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">45</span><span class="br"></span>tenesmo radix nymphaeae heracliae e vino bibitur, psyllium in aqua, acori radicis decoctum. aizoi sucus alvum sistit et dysinterias et taenias rotundas pellit. symphyti radix pota in vino alvum et dysinteriam sistit, idem dauci. aizoum foliis contritis ex vino torminibus resistit, alcimae siccae farina torminibus pota cum vino.</p>
<span class="br"></span><span class="lineNumber">46</span><span class="br"></span><p>XXIX. Astragalus folia habet longa incisuris multis obliquis, circa radicem caules tres, aut quattuor foliorum plenos, florem hyacinthi, radices villosas, inplicatas, rubras, praeduras. nascitur in petrosis, apricis et isdem nivalibus, sicut Pheneo Arcadiae. vis ei ad spissanda corpora. alvum sistit radix in vino pota, quo fit ut moveat urinam repercusso liquore, sicut pleraque quae alvum sistunt. sanat et dysintericos in vino rubro tusa, difficile autem tunditur.
eadem gingivarum suppurationi utilissima est fotu. colligitur exitu autumni, cum folia amisit, siccatur in umbra.</p>
<span class="br"></span><span class="lineNumber">47</span><span class="br"></span><p>XXX. Et ladano sistitur alvus utroque, quod in segetibus nascitur contuso et cribrato; bibitur ex aqua mulsa item nobili e vino. ledon appellatur herba ex qua fit in Cypro barbis caprarum adhaerescens.
nobilius in Arabia. fit iam<a class="footnoteLink" href="#note_LCL393_298_1" id="target_note_LCL393_298_1"><sup>1</sup></a> et in Syria





</p></section><notes><section class="footnotes"><ul><li class="note" id="note_LCL393_298_1"><a class="footnoteCrossrefLink" href="#target_note_LCL393_298_1" title="Click to highlight in text"><sup class="lineRef">1</sup><span class="italic">Mayhoff ita distinguit</span>: nobilius in Arabia fit, iam.</a></li><script type="text/javascript">document.getElementById('note_LCL393_298_1').style.display = "none";</script></ul></section></notes></section>