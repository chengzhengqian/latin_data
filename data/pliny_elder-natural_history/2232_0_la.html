<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
dentes, acidum halitum faciunt. hoc idem hystricis spina fecisse ad firmitatem pertinet. linguae ulcera et labrorum hirundines in mulso decoctae sanant, adeps anseris aut gallinae rimas, oesypum cum galla, araneorum telae candidae et quae in trabibus<a class="footnoteLink" href="#note_LCL418_296_1" id="target_note_LCL418_296_1"><sup>1</sup></a> parvae texuntur. si ferventia os intus exusserint, lacte canino statim sanabuntur.</p>
<span class="br"></span><span class="lineNumber">28</span><span class="br"></span><p>X. Maculas in facie oesypum cum melle Corsico quod asperrimum habetur extenuat, item scobem cutis in facie cum rosaceo inpositum vellere—quidam et butyrum addunt—si vero vitiligines sint, fel caninum prius acu conpunctas, ad liventia et suggillata
pulmones arietum pecudumque in tenues
<span class="br"></span><span class="lineNumber">29</span><span class="br"></span>consecti membranas calidi inpositi, vel columbinum fimum. cutem in facie custodit adeps anseris vel gallinae. lichenas et murino fimo ex aceto inlinunt et cinere irenacei ex oleo. in hac curatione prius nitro ex aceto faciem foveri praecipiunt. tollit ex facie vitia et coclearum quae latae et minutae passim inveniuntur cum melle cinis. omnium quidem coclearum cinis spissat, calfacit, smectica vi, et ideo causticis miscetur, psorisque et lepris et lentigini inlinitur.
invenio et formicas Herculaneas appellari quibus tritis adiecto sale exiguo talia vitia sanentur.
<span class="br"></span><span class="lineNumber">30</span><span class="br"></span>buprestis animal est rarum in Italia, simillimum scarabaeo longipedi. fallit inter herbas bovem maxime, unde et nomen invenit, devoratumque tacto



</p></section><notes><section class="footnotes"><ul><li class="note" id="note_LCL418_296_1"><a class="footnoteCrossrefLink" href="#target_note_LCL418_296_1" title="Click to highlight in text"><sup class="lineRef">1</sup>in trabibus <span class="italic">Hermolaus Barbarus, Mayhoff:</span> intra bulbus <span class="italic">codd.</span></a></li><script type="text/javascript">document.getElementById('note_LCL418_296_1').style.display = "none";</script></ul></section></notes></section>