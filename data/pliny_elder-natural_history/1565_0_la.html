<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

tribus digitis capitur. miscent ibi et ellebori albi unum et dimidium obolum, purgationem eam adhibentes maxime insaniae melancholicae, comitialibus,
podagris. et per se drachmae pondere exinanit.</p>
<span class="br"></span><span class="lineNumber">134</span><span class="br"></span><p>LXV. Hordeum optimum quod candidissimum. sucus decocti in aqua caelesti digeritur in pastillos, ut infundantur exulceratis interaneis et vulvis. cinis eius ambustis inlinitur et carnibus quae recedunt
ab ossibus et eruptionibus pituitae, muris aranei morsibus. idem adsperso sale ac melle candorem
<span class="br"></span><span class="lineNumber">135</span><span class="br"></span>dentibus, suavitatem oris facit. eos qui pane hordeacio utuntur morbo pedum temptari negant. novem granis furunculum si quis circumducat, singulis
ter manu sinistra, et omnia in ignem abiciat, confestim sanari aiunt. est et herba phoenicea appellata a Graecis, a nostris vero hordeum murinum. haec trita e vino pota praeclare ciet menses.</p>
<span class="br"></span><span class="lineNumber">136</span><span class="br"></span><p>LXVI. Tisanae quae ex hordeo fit laudes uno volumine condidit Hippocrates, quae nunc omnes in alicam transeunt. quanto innocentior alica! Hippocrates
tamen sorbitionis gratia laudavit, quoniam lubrica ex facili hauriretur, quoniam sitim arceret, quoniam in alvo non intumesceret, quoniam facile redderetur et adsuetis hic cibus solus in febri bis die posset dari, tantum remotus ab istis qui medicinam fame exercent. sorbitionem tamen dari totam vetuit aliudve quam sucum tisanae, item vetuit,


</p></section><notes></notes></section>