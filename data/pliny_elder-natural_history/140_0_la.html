<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

laeva parte mundi ortus est; nec tam adventus spectatur quam reditus, sive ab ictu resilit ignis sive opere confecto aut igne consumpto spiritus remeat.</p>
<span class="br"></span><span class="lineNumber">143</span><span class="br"></span><p>In sedecim partes caelum in eo spectu divisere Tusci: prima est a septemtrionibus ad aequinoctialem
exortum, secunda ad meridiem, tertia ad aequinoctialem
occasum, quarta obtinet quod reliquum est ab occasu ad septemtriones; has iterum in quaternas divisere partes, ex quibus octo ab exortu sinistras, totidem e contrario appellavere dextras. ex his maxime dirae quae septemtriones ab occasu attingunt. itaque plurimum refert unde venerint fulmina et quo concesserint. optimum est in
<span class="br"></span><span class="lineNumber">144</span><span class="br"></span>exortivas redire partes. ideo cum a prima caeli parte venerint et in eandem concesserint, summa felicitas portendetur, quale Sullae dictatori ostentum datum accepimus; cetera ad ipsius mundi portionem<a class="footnoteLink" href="#note_LCL330_280_1" id="target_note_LCL330_280_1"><sup>1</sup></a> minus prospera aut dira. quidam<a class="footnoteLink" href="#note_LCL330_280_2" id="target_note_LCL330_280_2"><sup>2</sup></a> fulgura enuntiare non putant fas nec audire, praeterquam si hospiti indicentur
aut parenti.</p>
<p>Magna huius observationis vanitas tacta Iunonis aede Romae deprehensa est Scauro consule qui mox princeps fuit.</p>
<span class="br"></span><span class="lineNumber">145</span><span class="br"></span><p>Noctu magis quam interdiu sine tonitribus fulgurat.
unum animal hominem non semper exstinguit,






</p></section><notes><section class="footnotes"><ul><li class="note" id="note_LCL330_280_1"><a class="footnoteCrossrefLink" href="#target_note_LCL330_280_1" title="Click to highlight in text"><sup class="lineRef">1</sup><span class="italic">Mayhoff</span> (<span class="italic">cf.</span> xiii 133 <span class="italic">etc.</span>): cetera ipsius mundi portione.</a></li><script type="text/javascript">document.getElementById('note_LCL330_280_1').style.display = "none";</script><li class="note" id="note_LCL330_280_2"><a class="footnoteCrossrefLink" href="#target_note_LCL330_280_2" title="Click to highlight in text"><sup class="lineRef">2</sup><span class="italic">Rackham</span>: quaedam.</a></li><script type="text/javascript">document.getElementById('note_LCL330_280_2').style.display = "none";</script></ul></section></notes></section>