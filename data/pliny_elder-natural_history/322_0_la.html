<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

schoenumque stadia <span class="sc">xxx</span>, ita fieri longitudinis <span class="sc">cl</span> p., tantundem et latitudinis.</p>
<span class="br"></span><span class="lineNumber">64</span><span class="br"></span><p>Sunt in honore et intra decursus Nili multa oppida, praecipue quae nomina ostiis dedere, non omnibus—<span class="sc">xii</span>
enim reperiuntur, superque quattuor quae ipsi falsa ora appellant—sed celeberrimis vii, proximo Alexandriae Canopico, dein Bolbitino, Sebennytico, Phatnitico, Mendesico, Tanitico, ultimoque Pelusiaco. praeterea Butos, Pharbaethos, Lentopolis, Athribis, Isidis Oppidum, Busiris, Cynopolis, Aphrodites, Sais, Naucratis, unde ostium quidam Naucratiticum nominant
quod alii Heracleoticum, Canopico cui proximum est praeferentes.</p>
<span class="br"></span><span class="lineNumber">65</span><span class="br"></span><p>XII. Ultra Pelusiacum Arabia est, ad Rubrum Mare pertinens et odoriferam illam ac divitem et beatae cognomine inclutam. haec Cattabanum et Esbonitarum et Scenitarum Arabum vocatur, sterilis praeterquam ubi Syriae confinia attingit, nec nisi Casio monte nobilis. his Arabes iunguntur, ab oriente Canchlei, a meridie Cedrei, qui deinde ambo Nabataeis. Heroopoliticus vocatur alterque Aelaniticus<a class="footnoteLink" href="#note_LCL352_268_1" id="target_note_LCL352_268_1"><sup>1</sup></a>
sinus Rubri maris in Aegyptum vergentis, <span class="sc">c͞l͞</span> intervallo inter duo oppida, Aelana et in nostro mari






</p></section><notes><section class="footnotes"><ul><li class="note" id="note_LCL352_268_1"><a class="footnoteCrossrefLink" href="#target_note_LCL352_268_1" title="Click to highlight in text"><sup class="lineRef">1</sup><span class="italic">V.ll.</span> Laelaniticus <span class="italic">et alia</span>: Laeaniticus <span class="italic">vel</span> Aelaniticus <span class="italic">Mayhoff coll.</span> VI. 156, 165.</a></li><script type="text/javascript">document.getElementById('note_LCL352_268_1').style.display = "none";</script></ul></section></notes></section>