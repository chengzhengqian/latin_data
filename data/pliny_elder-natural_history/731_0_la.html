<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

gustatum adplicavit? ubi odoratum inseruit? ubi vero truculentam illam et portione maximam vocem
<span class="br"></span><span class="lineNumber">3</span><span class="br"></span>ingeneravit? qua subtilitate pennas adnexuit, praelongavit
pedum crura, disposuit ieiunam caveam uti alvum, avidam sanguinis et potissimum humani sitim<a class="footnoteLink" href="#note_LCL353_434_1" id="target_note_LCL353_434_1"><sup>1</sup></a> accendit! telum vero perfodiendo tergori quo spiculavit ingenio, atque ut in capaci, cum cerni non possit exilitas, reciproca generavit arte ut fodiendo acuminatum pariter sorbendoque fistulosum esset! quos teredini ad perforanda robora cum<a class="footnoteLink" href="#note_LCL353_434_2" id="target_note_LCL353_434_2"><sup>2</sup></a> sono teste dentes adfixit potissimumque e ligno cibatum fecit!
<span class="br"></span><span class="lineNumber">4</span><span class="br"></span>sed turrigeros elephantorum miramur umeros taurorumque
colla et truces in sublime iactus, tigrium rapinas, leonum iubas, cum rerum natura nusquam magis quam in minimis tota sit. quapropter quaeso ne nostra legentes, quoniam ex his spernunt multa, etiam relata fastidio damnent, cum in contemplatione naturae nihil possit videri supervacuum.</p>
<span class="br"></span><span class="lineNumber">5</span><span class="br"></span><p>II. Insecta multi negarunt spirare, idque ratione persuadentes quoniam viscera interiora<a class="footnoteLink" href="#note_LCL353_434_3" id="target_note_LCL353_434_3"><sup>3</sup></a> nexus spirabilis non inessent,<a class="footnoteLink" href="#note_LCL353_434_4" id="target_note_LCL353_434_4"><sup>4</sup></a> itaque vivere ut fruges arboresque, sed plurimum interesse spiret aliquid an vivat; eadem de causa nec sanguinem iis esse, qui sit nullis carentibus corde atque iecore; sic nec spirare ea quibus pulmo desit. unde numerosa quaestionum







</p></section><notes><section class="footnotes"><ul><li class="note" id="note_LCL353_434_1"><a class="footnoteCrossrefLink" href="#target_note_LCL353_434_1" title="Click to highlight in text"><sup class="lineRef">1</sup>siti
<span class="italic">Detlefsen.</span></a></li><script type="text/javascript">document.getElementById('note_LCL353_434_1').style.display = "none";</script><li class="note" id="note_LCL353_434_2"><a class="footnoteCrossrefLink" href="#target_note_LCL353_434_2" title="Click to highlight in text"><sup class="lineRef">2</sup>robora &lt;terebrar&gt;um <span class="italic">Mayhoff</span></a></li><script type="text/javascript">document.getElementById('note_LCL353_434_2').style.display = "none";</script><li class="note" id="note_LCL353_434_3"><a class="footnoteCrossrefLink" href="#target_note_LCL353_434_3" title="Click to highlight in text"><sup class="lineRef">3</sup>inter et ora <span class="italic">Detlefsen.</span></a></li><script type="text/javascript">document.getElementById('note_LCL353_434_3').style.display = "none";</script><li class="note" id="note_LCL353_434_4"><a class="footnoteCrossrefLink" href="#target_note_LCL353_434_4" title="Click to highlight in text"><sup class="lineRef">4</sup><span class="italic">Mayhoff</span>: inesset.</a></li><script type="text/javascript">document.getElementById('note_LCL353_434_4').style.display = "none";</script></ul></section></notes></section>