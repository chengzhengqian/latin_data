<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
medullae, laudatissima est e medio quae mesa vocatur. secunda Mylasea. quod ad proceritatem quidem attinet, Rosea agri Sabini arborum altitudinem aequat.
<span class="br"></span><span class="lineNumber">175</span><span class="br"></span>ferulae duo genera in peregrinis fruticibus diximus. semen eius in Italia cibus est; conditur quippe duratque in urceis vel anni spatio. duo ex<a class="footnoteLink" href="#note_LCL371_532_1" id="target_note_LCL371_532_1"><sup>1</sup></a> ea olera,<a class="footnoteLink" href="#note_LCL371_532_2" id="target_note_LCL371_532_2"><sup>2</sup></a> caules et racemi.<a class="footnoteLink" href="#note_LCL371_532_3" id="target_note_LCL371_532_3"><sup>3</sup></a> corymbian hanc vocant corymbosque quos condunt.<a class="footnoteLink" href="#note_LCL371_532_4" id="target_note_LCL371_532_4"><sup>4</sup></a></p>
<span class="br"></span><span class="lineNumber">176</span><span class="br"></span><p>LVII. Morbos hortensia quoque sentiunt sicut reliqua terra sata. namque et ocimum senectute degenerat
in serpyllum, et sisymbrium in zmintham, et ex semine brassicae vetere rapa fiunt, atque invicem. et necatur cuminum haemodoro,<a class="footnoteLink" href="#note_LCL371_532_5" id="target_note_LCL371_532_5"><sup>5</sup></a> nisi repurgetur: est autem unicaule, radice bulbo simili, non nisi in gracili solo nascens. alius privatim cumini morbus scabies. et ocimum sub canis ortu pallescit. omnia vero
<span class="br"></span><span class="lineNumber">177</span><span class="br"></span>accessu mulieris menstrualis flavescunt. bestiolarum quoque genera innascuntur, napis pulices, raphano urucae et vermiculi, item lactucis et oleri, utrique hoc amplius limaces et cocleae, porro vero privata animalia quae facillime stercore iniecto capiuntur condentia in id se. ferro quoque non expedire tangi rutam, cunilam,
mentam, ocimum auctor est Sabinus Tiro in libro κηπουρικῶν quem Maecenati dicavit.</p>
</section><notes><section class="footnotes"><ul><li class="note" id="note_LCL371_532_1"><a class="footnoteCrossrefLink" href="#target_note_LCL371_532_1" title="Click to highlight in text"><sup class="lineRef">1</sup>ex <span class="italic">add. Mayhoff.</span></a></li><script type="text/javascript">document.getElementById('note_LCL371_532_1').style.display = "none";</script><li class="note" id="note_LCL371_532_2"><a class="footnoteCrossrefLink" href="#target_note_LCL371_532_2" title="Click to highlight in text"><sup class="lineRef">2</sup>olera? <span class="italic">Mayhoff</span>: genera.</a></li><script type="text/javascript">document.getElementById('note_LCL371_532_2').style.display = "none";</script><li class="note" id="note_LCL371_532_3"><a class="footnoteCrossrefLink" href="#target_note_LCL371_532_3" title="Click to highlight in text"><sup class="lineRef">3</sup>[duo . . . racemi] <span class="italic">Urlichs.</span></a></li><script type="text/javascript">document.getElementById('note_LCL371_532_3').style.display = "none";</script><li class="note" id="note_LCL371_532_4"><a class="footnoteCrossrefLink" href="#target_note_LCL371_532_4" title="Click to highlight in text"><sup class="lineRef">4</sup><span class="italic">Warmington</span>: condiunt.</a></li><script type="text/javascript">document.getElementById('note_LCL371_532_4').style.display = "none";</script><li class="note" id="note_LCL371_532_5"><a class="footnoteCrossrefLink" href="#target_note_LCL371_532_5" title="Click to highlight in text"><sup class="lineRef">5</sup>αἱμοδώρῳ <span class="italic">Detlefsen</span>: ab imo dorso <span class="italic">cdd.</span>: ab imo orto haemodoro <span class="italic">Warmington coll. Theophr.</span> H.P. VIII, 8, 5 ὑποφυόμενον εὐθὺς ἐκ τῆς ῥίζης τῷ κυμίνῳ . . . τὸ αἱμόδωρον.</a></li><script type="text/javascript">document.getElementById('note_LCL371_532_5').style.display = "none";</script></ul></section></notes></section>