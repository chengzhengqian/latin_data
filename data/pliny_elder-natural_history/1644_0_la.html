<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

defuncta corpora incorrupta aevis servat, viventia corrumpit, mira differentia, cum vitam
<span class="br"></span><span class="lineNumber">18</span><span class="br"></span>auferat spirantibus defunctisque pro vita sit. vestes quoque corrumpit et animalia necat. ob haec non censeam in anginis hoc remedio utendum neque in cruditatibus,<a class="footnoteLink" href="#note_LCL393_16_1" id="target_note_LCL393_16_1"><sup>1</sup></a> quod suasere aliqui, gustatu. dentes quoque conluere ex aceto in dolore timuerim vel gravitati aut vermibus aurium instillare. poitentum est quod tradunt abortivum fieri in venere ante perfusa
virilitate. phthiriasis perunguere eo non dubitaverim,
item porrigines. suadent et contra venenum
<span class="br"></span><span class="lineNumber">19</span><span class="br"></span>leporis marini bibere in passo. facilius in elephantiasi inlinant.<a class="footnoteLink" href="#note_LCL393_16_2" id="target_note_LCL393_16_2"><sup>2</sup></a> et ulcera sordida et excrescentia in his auctores quidam et oculorum albugines caliginesque inunxere eo et contra pulmonis ulcera cyathum eius sorberi iusserunt, item adversus taenias. fit ex eo et oleum quod pisselaeon vocant, vehementioris ad omnia eadem usus. cedri scobe serpentes fugari certum est, item bacis tritis cum oleo si qui perunguantur.</p>
</section><notes><section class="footnotes"><ul><li class="note" id="note_LCL393_16_1"><a class="footnoteCrossrefLink" href="#target_note_LCL393_16_1" title="Click to highlight in text"><sup class="lineRef">1</sup>cruditatibus <span class="italic">codd., edd.</span>: raucitatibus <span class="italic">coll. Dioscoride coni. Mayhoff</span>; <span class="italic">nescio an recte.</span></a></li><script type="text/javascript">document.getElementById('note_LCL393_16_1').style.display = "none";</script><li class="note" id="note_LCL393_16_2"><a class="footnoteCrossrefLink" href="#target_note_LCL393_16_2" title="Click to highlight in text"><sup class="lineRef">2</sup>inlinant V<sup>1</sup> <span class="italic">Sillig, Mayhoff</span>: inlinunt <span class="italic">Brotier, Detlefsen</span>: <span class="italic">varia codd.</span></a></li><script type="text/javascript">document.getElementById('note_LCL393_16_2').style.display = "none";</script></ul></section></notes></section>