<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

melle, destillationibus et sternutamentis a pituita. auribus infunditur cura rosaceo, inlinitur cum cera.<a class="footnoteLink" href="#note_LCL393_32_1" id="target_note_LCL393_32_1"><sup>1</sup></a> sanat lichenas, alvum solvit, excreationes pectoris adiuvat ecligmate aut inlitis tonsillis cum melle. sic et ulcera purgat, explet. cum uva passa et axungia carbunculos purgat et putrescentia ulcera, quae vero serpunt cum pineo cortice aut sulpure.
<span class="br"></span><span class="lineNumber">39</span><span class="br"></span>phthisicis cyathi mensura quidam dederunt et contra veterem tussim. rhagadas sedis et pedum panosque et ungues scabros emendat, vulvae duritias et conversiones, odore item lethargicos.<a class="footnoteLink" href="#note_LCL393_32_2" id="target_note_LCL393_32_2"><sup>2</sup></a> strumas cum farina hordeacea et pueri inpubis urina decocta ad suppurationem perducit. et ad alopecias sicca pice utuntur, ad mulierum mammas Bruttia ex vino subfervefacta cum polline farraceo quam calidissimis<a class="footnoteLink" href="#note_LCL393_32_3" id="target_note_LCL393_32_3"><sup>3</sup></a> inpositis.</p>
<span class="br"></span><span class="lineNumber">40</span><span class="br"></span><p>XXIV. Liquida pix oleumque quod pisselaeon vocant quemadmodum fieret diximus. quidam iterum decocunt et vocant palimpissam. liquida anginae perunguntur intus. iuvat<a class="footnoteLink" href="#note_LCL393_32_4" id="target_note_LCL393_32_4"><sup>4</sup></a> aurium dolores, claritatem oculorum, oris circumlitiones, suspiriosos,<a class="footnoteLink" href="#note_LCL393_32_5" id="target_note_LCL393_32_5"><sup>5</sup></a> vulvas, tussim veterem et crebras exscreationes







</p></section><notes><section class="footnotes"><ul><li class="note" id="note_LCL393_32_1"><a class="footnoteCrossrefLink" href="#target_note_LCL393_32_1" title="Click to highlight in text"><sup class="lineRef">1</sup>inlinitur cum cera.] <span class="italic">Haec verba post</span> pituita <span class="italic">ponenda esse putat Mayhoff, fortasse recte.</span></a></li><script type="text/javascript">document.getElementById('note_LCL393_32_1').style.display = "none";</script><li class="note" id="note_LCL393_32_2"><a class="footnoteCrossrefLink" href="#target_note_LCL393_32_2" title="Click to highlight in text"><sup class="lineRef">2</sup>lethargicos.] <span class="italic">Ita dist. Urlichs.</span></a></li><script type="text/javascript">document.getElementById('note_LCL393_32_2').style.display = "none";</script><li class="note" id="note_LCL393_32_3"><a class="footnoteCrossrefLink" href="#target_note_LCL393_32_3" title="Click to highlight in text"><sup class="lineRef">3</sup>calidissimis] <span class="italic">hic</span> linteis <span class="italic">add. Mayhoff.</span></a></li><script type="text/javascript">document.getElementById('note_LCL393_32_3').style.display = "none";</script><li class="note" id="note_LCL393_32_4"><a class="footnoteCrossrefLink" href="#target_note_LCL393_32_4" title="Click to highlight in text"><sup class="lineRef">4</sup>iuvat aurium <span class="italic">Detlefsen</span>: et uva, &lt;oleum iuvat&gt; aurium
<span class="italic">coni. Mayhoff.</span></a></li><script type="text/javascript">document.getElementById('note_LCL393_32_4').style.display = "none";</script><li class="note" id="note_LCL393_32_5"><a class="footnoteCrossrefLink" href="#target_note_LCL393_32_5" title="Click to highlight in text"><sup class="lineRef">5</sup>suspiriosos<span class="italic"> Alexander Benedictus</span> (1507), <span class="italic">Mayhoff</span>: suspiriosas
<span class="italic">multi codd.</span></a></li><script type="text/javascript">document.getElementById('note_LCL393_32_5').style.display = "none";</script></ul></section></notes></section>