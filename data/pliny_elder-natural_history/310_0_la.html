<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

gentem Phazaniorum urbesque Alelen et Cillibam subegimus, item Cydamum e regione Sabratae. ab his mons longo spatio in occasum ab ortu tendit Ater nostris dictus a natura, adusto similis aut solis
<span class="br"></span><span class="lineNumber">36</span><span class="br"></span>repercussu accenso. ultra eum deserta, mox Thelgae oppidum Garamantum, itemque Debris adfuso fonte a medio die ad mediam noctem aquis ferventibus totidemque horis ad medium diem rigentibus, clarissimumque Garama caput Garamantum: omnia armis Romanis superata et a Cornelio Balbo triumphata,
uni huic<a class="footnoteLink" href="#note_LCL352_244_1" id="target_note_LCL352_244_1"><sup>1</sup></a> omnium externo curru<a class="footnoteLink" href="#note_LCL352_244_2" id="target_note_LCL352_244_2"><sup>2</sup></a> et Quiritium iure donato: quippe Gadibus genito civitas Romana cum Balbo maiore patruo data est. et hoc mirum, supra dicta oppida ab eo capta auctores nostros prodidisse, ipsum in triumpho praeter Cydamum et Garamam omnium aliarum gentium urbiumque nomina ac simulacra duxisse, quae iere hoc ordine:
<span class="br"></span><span class="lineNumber">37</span><span class="br"></span>Tabudium oppidum, Niteris natio, Milgis Gemella oppidum, Bubeium natio vel oppidum, Enipi natio, Thuben oppidum, mons nomine Niger, Nitibrum, Rapsa oppida, Viscera natio, Decri oppidum, flumen Nathabur, Thapsagum oppidum, Tamiagi natio, Boin oppidum, Pege oppidum, flumen Dasibari; mox oppida continua Baracum, Buluba, Alasit, Galsa,


</p></section><notes><section class="footnotes"><ul><li class="note" id="note_LCL352_244_1"><a class="footnoteCrossrefLink" href="#target_note_LCL352_244_1" title="Click to highlight in text"><sup class="lineRef">1</sup><span class="italic">Hardouin</span>: unius.</a></li><script type="text/javascript">document.getElementById('note_LCL352_244_1').style.display = "none";</script><li class="note" id="note_LCL352_244_2"><a class="footnoteCrossrefLink" href="#target_note_LCL352_244_2" title="Click to highlight in text"><sup class="lineRef">2</sup><span class="italic">V.l.</span> curru externo (<span class="italic">fortasse</span> curru uni huic omnium externo <span class="italic">Rackham</span>).</a></li><script type="text/javascript">document.getElementById('note_LCL352_244_2').style.display = "none";</script></ul></section></notes></section>