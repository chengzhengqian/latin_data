<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

rubescentia, utraque caule palmeo<a class="footnoteLink" href="#note_LCL393_172_1" id="target_note_LCL393_172_1"><sup>1</sup></a> ferulaceo, bulborum
tunicis convoluto, radice fimbriata ceparum modo. nigro equi, boves, sues necantur, itaque cavent id, cum candido vescantur. tempestivum
<span class="br"></span><span class="lineNumber">49</span><span class="br"></span>esse tradunt messibus. plurimum autem nascitur in Oete monte, et optimum uno eius loco circa Pyram. nigrum ubique provenit, sed melius in Helicone, qui mons et aliis laudatur herbis. candidum probatur secundum Oetaeum Ponticum, tertio loco Eleaticum quod in vitibus nasci ferunt, quarto Parnasium quod adulteratur Aetolico ex vicino. nigrum ex his melampodium vocant, quo et domus suffiunt purgantque, spargentes et pecora, cum precatione
<span class="br"></span><span class="lineNumber">50</span><span class="br"></span>sollemni. hoc et religiosius colligitur, primum enim gladio circumscribitur, dein qui succisurus est ortum spectat et precatur ut id liceat sibi concedentibus diis facere, observatque aquilae volatus, fere enim secantibus interest et, si prope advolavit, moriturum illo anno qui succidat augurium est. nec album facilc colligitur, caput adgravans maxime, nisi praesumatur alium et subinde vinum sorbeatur celeriterque
<span class="br"></span><span class="lineNumber">51</span><span class="br"></span>fodiatur. nigrum alii ectomon<a class="footnoteLink" href="#note_LCL393_172_2" id="target_note_LCL393_172_2"><sup>2</sup></a> vocant, alii polyrrhizon.
purgat per inferna, candidum autem vomitione,
causasque morborum extrahit, quondam terribile, postea tam promiscuum ut plerique studiorum





</p></section><notes><section class="footnotes"><ul><li class="note" id="note_LCL393_172_1"><a class="footnoteCrossrefLink" href="#target_note_LCL393_172_1" title="Click to highlight in text"><sup class="lineRef">1</sup>palmeo <span class="italic">coni. Mayhoff</span> XXVI. ยง 95 <span class="italic">coll.</span>: palmari <span class="italic">Urlichs, Detlefsen</span>: palmi <span class="italic">codd. et Mayhoff.</span></a></li><script type="text/javascript">document.getElementById('note_LCL393_172_1').style.display = "none";</script><li class="note" id="note_LCL393_172_2"><a class="footnoteCrossrefLink" href="#target_note_LCL393_172_2" title="Click to highlight in text"><sup class="lineRef">2</sup>ectomon <span class="italic">Hard. ex Theophrasto et Dioscoride</span>: encymon <span class="italic">plures codd., Detlefsen, Mayhoff</span>: euchymon <span class="italic">vulg.</span></a></li><script type="text/javascript">document.getElementById('note_LCL393_172_2').style.display = "none";</script></ul></section></notes></section>