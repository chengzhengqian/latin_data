<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

sativa specie atque magnitudine. aiunt tactu protinus
lapidescere, si vivat; itaque occupari evellique retibus aut acri ferramento praecidi, qua de causa curalium vocitatum interpretantur, probatissimum quam maxime rubens et quam ramosissimum nec scabiosum aut lapideum aut rursus inane et concavum.
<span class="br"></span><span class="lineNumber">23</span><span class="br"></span>auctoritas bacarum eius non minus Indorum viris quoque pretiosa est quam feminis nostris uniones Indici. harispices eorum vatesque inprimis religiosum
id gestamen amoliendis periculis arbitrantur. ita et decore et religione gaudent. prius quam hoc notesceret, Galli gladios, scuta, galeas, adornabant eo. nunc tanta paenuria est vendibili merce, ut perquam
<span class="br"></span><span class="lineNumber">24</span><span class="br"></span>raro cernatur in suo orbe. surculi infantiae adalligati tutelam habere creduntur, contraque torminum
ac vesicae et calculorum mala in pulverem igni redacti potique cum aqua auxiliantur, simili modo ex vino poti aut, si febris sit, ex aqua somnum adferunt—ignibus diu repugnat<a class="footnoteLink" href="#note_LCL418_478_1" id="target_note_LCL418_478_1"><sup>1</sup></a>—sed eodem medicamine saepius poto tradunt lienem quoque absumi. sanguinem reicientibus excreantibusve medetur cinis eorum; miscetur oculorum medicamentis, spissat enim ac refrigerat, ulcerum cava explet, cicatrices extenuat.</p>
<span class="br"></span><span class="lineNumber">25</span><span class="br"></span><p>XII. Quod ad repugnantiam rerum attinet, quam Graeci antipathian vocant, nihil est usquam venenatius
quam in mari pastinaca, utpote cum radio eius arbores necari dixerimus. hanc tamen persequitur





</p></section><notes><section class="footnotes"><ul><li class="note" id="note_LCL418_478_1"><a class="footnoteCrossrefLink" href="#target_note_LCL418_478_1" title="Click to highlight in text"><sup class="lineRef">1</sup>“<span class="italic">an</span> ignibus diu repugnat <span class="italic">pertinet</span> ad <span class="italic">finem</span> § <span class="italic">22 post</span> concavum?” <span class="italic">Mayhoff.</span></a></li><script type="text/javascript">document.getElementById('note_LCL418_478_1').style.display = "none";</script></ul></section></notes></section>