<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

eius expansis atque ita expressis, probatum maxime e Bruttia; est enim pinguissima et resinosissima.
<span class="br"></span><span class="lineNumber">32</span><span class="br"></span>color oleo fulvus. sponte nascitur in Syriae maritimis quod elaeomeli vocant. manat ex arboribus pingue, crassius melle, resina tenuius, sapore dulci, utile<a class="footnoteLink" href="#note_LCL370_310_1" id="target_note_LCL370_310_1"><sup>1</sup></a> et hoc medicis. veteri quoque oleo usus est ad quaedam genera morborum, existimaturque et ebori vindicando a carie utile esse: certe simulacrum Saturni Romae intus oleo repletum est.</p>
<span class="br"></span><span class="lineNumber">33</span><span class="br"></span><p>VIII. Super omnia vero celebravit amurcam laudibus Cato: dolia olearia cadosque illa imbui ne bibant oleum; amurca subigi areas terendis messibus ut formicae rimaeque absint; quin et lutum parietum ac tectoria et pavimenta horreorum frumenti, vestiaria etiam contra teredines ac noxia animalium amurca adspergi, semina frugum perfundi. morbis quadripedum, arborum quoque illa medendum, efficace ad ulcera interiora humani quoque oris.
<span class="br"></span><span class="lineNumber">34</span><span class="br"></span>lora etiam et coria omnia et calceamina axesque decocta
ungui, atque aeramenta contra aeruginem colorisque gratia elegantioris, et totam supellectilem ligneam ac vasa fictilia in quis ficum aridam libeat adservare, aut si folia bacasque in virgis myrti aliudve quod genus simile. postremo ligna macerata amurca nullo fumi taedio ardere.</p>
</section><notes><section class="footnotes"><ul><li class="note" id="note_LCL370_310_1"><a class="footnoteCrossrefLink" href="#target_note_LCL370_310_1" title="Click to highlight in text"><sup class="lineRef">1</sup>utile <span class="italic">add. Warmington.</span></a></li><script type="text/javascript">document.getElementById('note_LCL370_310_1').style.display = "none";</script></ul></section></notes></section>