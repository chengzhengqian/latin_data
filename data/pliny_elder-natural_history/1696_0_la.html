<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">168</span><span class="br"></span><p>CIII. Eriphiam multi prodidere. scarabaeum haec in avena habet sursum deorsum decurrentem cum sono haedi, unde et nomen accepit. hac ad vocem nihil praestantius esse tradunt.</p>
<p>CIV. Herba lanaria ovibus ieiunis data lactis abundantiam facit. aeque nota lactoris vulgo est, plena lactis quod degustatum vomitiones concitat. eandem hanc aliqui esse dicunt, alii similem illi quam militarem vocant, quoniam vulnus ferro factum nullum non intra dies quinque sanat ex oleo inposita.</p>
<span class="br"></span><span class="lineNumber">169</span><span class="br"></span><p>CV. Celebratur autem et a Graecis stratiotes, sed ea in Aegypto tantum et inundatione Nili nascitur, aizoo similis, ni maiora haberet folia. refrigerat mire et vulnera sanat ex aceto inlita, item ignes sacros et suppurationes. sanguinem quoque qui defluit a renibus pota cum ture masculo mirifice sistit.</p>
<span class="br"></span><span class="lineNumber">170</span><span class="br"></span><p>CVI. Herba in capite statuae nata collecta in vestis alicuius pannum et inligata lino<a class="footnoteLink" href="#note_LCL393_120_1" id="target_note_LCL393_120_1"><sup>1</sup></a> rufo capitis dolores adposita confestim sedare traditur.</p>
<p>CVII. Herba quaecumque e rivis aut fluminibus ante solis ortum collecta ita ut nemo colligentem videat adalligata laevo bracchio ita ut aeger quid sit illud ignoret tertianas arcere traditur.</p>
<p>CVIII. Lingua herba nascitur circa fontes. radix eius conbusta et trita cum adipe suisâ€”adiciunt ut


</p></section><notes><section class="footnotes"><ul><li class="note" id="note_LCL393_120_1"><a class="footnoteCrossrefLink" href="#target_note_LCL393_120_1" title="Click to highlight in text"><sup class="lineRef">1</sup>lino <span class="italic">Sillig, Mayhoff</span>: in lino <span class="italic">codd.</span></a></li><script type="text/javascript">document.getElementById('note_LCL393_120_1').style.display = "none";</script></ul></section></notes></section>