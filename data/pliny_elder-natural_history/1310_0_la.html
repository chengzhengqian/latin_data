<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

cavendos frugum causa victusque praemonebamus: ecce seritur hominis manu, nectitur<a class="footnoteLink" href="#note_LCL371_424_1" id="target_note_LCL371_424_1"><sup>1</sup></a> eiusdem hominis ingenio quod ventos in mari optet! praeterea, ut sciamus favisse Poenas, nihil gignitur facilius, ut sentiamus nolente seri<a class="footnoteLink" href="#note_LCL371_424_2" id="target_note_LCL371_424_2"><sup>2</sup></a> natura, urit agrum deterioremque
etiam terram facit.</p>
<span class="br"></span><span class="lineNumber">7</span><span class="br"></span><p>II. Seritur sabulosis maxime unoque sulco. nec magis festinat aliud: vere satum aestate evellitur, et hanc quoque terrae iniuriam facit. ignoscat tamen aliquis Aegypto serenti ut Arabiae Indiaeque merces inportet: itane et Galliae censentur hoc reditu? montesque mari oppositos esse non est satis et a latere oceani obstare ipsum quod vocant inane?
<span class="br"></span><span class="lineNumber">8</span><span class="br"></span>Cadurci, Caleti, Ruteni, Bituriges ultumique hominum existimati Morini, immo vero Galliae universae vela texunt, iam quidem et transrhenani hostes, nec pulchriorem aliam vestem eorum feminae novere. qua admonitione succurrit quod M. Varro tradit, in Serranorum familia gentilicium esse feminas lintea
<span class="br"></span><span class="lineNumber">9</span><span class="br"></span>veste non uti. in Germania autem defossae atque sub terra id opus agunt; similiter etiam in Italiae regione Aliana inter Padum Ticinumque amnes, ubi a Saetabi tertio in Europa lino palma, secundam enim





</p></section><notes><section class="footnotes"><ul><li class="note" id="note_LCL371_424_1"><a class="footnoteCrossrefLink" href="#target_note_LCL371_424_1" title="Click to highlight in text"><sup class="lineRef">1</sup>nectitur? <span class="italic">Mayhoff</span>: netur? <span class="italic">Warmington</span>: metitur.</a></li><script type="text/javascript">document.getElementById('note_LCL371_424_1').style.display = "none";</script><li class="note" id="note_LCL371_424_2"><a class="footnoteCrossrefLink" href="#target_note_LCL371_424_2" title="Click to highlight in text"><sup class="lineRef">2</sup><span class="italic">Mayhoff</span>: fieri <span class="italic">aut</span> id fieri.</a></li><script type="text/javascript">document.getElementById('note_LCL371_424_2').style.display = "none";</script></ul></section></notes></section>