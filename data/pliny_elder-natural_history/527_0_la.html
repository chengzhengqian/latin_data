<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

cum his perpetua discordia dracones tantae magnitudinis
et ipsos ut circumplexu facili ambiant nexuque nodi praestringant. conmoriuntur ea dimicatione,<a class="footnoteLink" href="#note_LCL353_26_1" id="target_note_LCL353_26_1"><sup>1</sup></a> victusque conruens conplexum elidit pondere.</p>
<span class="br"></span><span class="lineNumber">33</span><span class="br"></span><p>XII. Mira animalium pro se cuique sollertia est, ut his. una est scandendi<a class="footnoteLink" href="#note_LCL353_26_2" id="target_note_LCL353_26_2"><sup>2</sup></a> in tantam altitudinem difficultas draconi; itaque tritum iter ad pabula speculatus ab excelsa se arbore inicit. scit ille inparem sibi luctatum contra nexus, itaque arborum
aut rupium attritum quaerit. cavent hoc dracones, ob idque gressus primum alligant cauda. resolvunt illi nodos manu. at hi in ipsas nares caput condunt, pariterque spiritum praecludunt et mollissimas lancinant partes; idem obvii deprehensi
in adversos erigunt se oculosque maxime petunt: ita fit ut plerumque caeci ac fame et maeroris tabe confecti reperiantur.</p>
<span class="br"></span><span class="lineNumber">34</span><span class="br"></span><p>Quam quis aliam tantae discordiae causam attulerit nisi naturam spectaculum sibi ac paria conponentem?
Est et alia dimicationis huius fama: elephantis frigidissimum esse sanguinem, ob id aestu torrente praecipue a draconibus expeti; quamobrem in amnes




</p></section><notes><section class="footnotes"><ul><li class="note" id="note_LCL353_26_1"><a class="footnoteCrossrefLink" href="#target_note_LCL353_26_1" title="Click to highlight in text"><sup class="lineRef">1</sup><span class="italic">Detlefsen</span>: commoritur ea dimicatio.</a></li><script type="text/javascript">document.getElementById('note_LCL353_26_1').style.display = "none";</script><li class="note" id="note_LCL353_26_2"><a class="footnoteCrossrefLink" href="#target_note_LCL353_26_2" title="Click to highlight in text"><sup class="lineRef">2</sup><span class="italic">Detlefsen</span>: una exscandendo.</a></li><script type="text/javascript">document.getElementById('note_LCL353_26_2').style.display = "none";</script></ul></section></notes></section>