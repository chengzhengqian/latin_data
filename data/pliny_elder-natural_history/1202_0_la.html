<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

quaestuosus sit, si tamen et sumptuosus, non multum
<span class="br"></span><span class="lineNumber">29</span><span class="br"></span>superesse. ille in agro quaestuosissimam iudicat vitem—non frustra, quoniam ante omnia de inpensae ratione cavit—proxime hortos irriguos. nec id falso, si sub oppido sint—et prata antiqui parata dixere. idemque Cato interrogatus qui<a class="footnoteLink" href="#note_LCL371_208_1" id="target_note_LCL371_208_1"><sup>1</sup></a> esset certissimus quaestus, respondit ‘Si bene pascas’, qui proximus?
<span class="br"></span><span class="lineNumber">30</span><span class="br"></span>‘Si sat bene’: summa omnium in hoc spectando fuit ut fructus is maxime probaretur qui quam minimo inpendio constaturus esset. hoc ex locorum occasione aliter alibi decernitur; eodemque pertinet quod
<span class="br"></span><span class="lineNumber">31</span><span class="br"></span>agricolam Cato vendacem esse oportere dixit, fundum in adulescentia conserendum sine cunctatione, aedificandum non nisi consito agro, tunc quoque cunctanter (optimumque est, ut volgo dixere, aliena insania frui, sed ita ut villarum tutela non sit oneri), eum tamen qui bene habitet saepius ventitare in agrum—frontemque domini plus prodesse quam occipitium non mentiuntur.</p>
<span class="br"></span><span class="lineNumber">32</span><span class="br"></span><p>VII. Modus hic probatur ut neque fundus villam quaerat neque villa fundum, non, ut fecere<a class="footnoteLink" href="#note_LCL371_208_2" id="target_note_LCL371_208_2"><sup>2</sup></a> iuxta diversis in<a class="footnoteLink" href="#note_LCL371_208_3" id="target_note_LCL371_208_3"><sup>3</sup></a> eadem aetate exemplis L. Lucullus et Q. Scaevola, cum villa Scaevolae fructus non caperet,





</p></section><notes><section class="footnotes"><ul><li class="note" id="note_LCL371_208_1"><a class="footnoteCrossrefLink" href="#target_note_LCL371_208_1" title="Click to highlight in text"><sup class="lineRef">1</sup>qui? <span class="italic">Mayhoff</span>: quis.</a></li><script type="text/javascript">document.getElementById('note_LCL371_208_1').style.display = "none";</script><li class="note" id="note_LCL371_208_2"><a class="footnoteCrossrefLink" href="#target_note_LCL371_208_2" title="Click to highlight in text"><sup class="lineRef">2</sup><span class="italic">Mayhoff</span>: fecerit.</a></li><script type="text/javascript">document.getElementById('note_LCL371_208_2').style.display = "none";</script><li class="note" id="note_LCL371_208_3"><a class="footnoteCrossrefLink" href="#target_note_LCL371_208_3" title="Click to highlight in text"><sup class="lineRef">3</sup><span class="italic">Mayhoff</span> (diversis <span class="italic">Erasmus ed. Bas.</span>): diversum.</a></li><script type="text/javascript">document.getElementById('note_LCL371_208_3').style.display = "none";</script></ul></section></notes></section>