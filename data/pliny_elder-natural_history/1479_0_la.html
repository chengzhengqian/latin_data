<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">79</span><span class="br"></span><p>XLVI. Aliud in Creta miraculum mellis: mons est Carina <span class="sc">v͞i͞i͞i͞i͞</span> passuum ambitu, intra quod spatium muscae non reperiuntur, natumque ibi mel nusquam attingunt. hoc experimento singulare medicamentis eligitur.</p>
<span class="br"></span><span class="lineNumber">80</span><span class="br"></span><p>XLVII. Alvaria orientem aequinoctialem spectare convenit. aquilonem evitent, nec favonium minus. alvus optima e cortice, secunda ferula, tertia vimine; multi et e speculari lapide fecere, ut operantes intus spectarent. circumlini alvos fimo bubulo utilissimum, operculum a tergo esse ambulatorium, ut proferatur intus, si magna sit alvus aut sterilis operatio, ne desperatione curam abiciant, id paulatim reduci fallente operis incremento. alvos hieme stramento operiri, crebro suffiri, maxime fimo
<span class="br"></span><span class="lineNumber">81</span><span class="br"></span>bubulo. cognatum hoc iis innascentes bestiolas necat, araneos, papiliones, teredines, apesque ipsas excitat. et araneorum quidem exitium facilius est. papilio, pestis maior, lucernis tollitur vere, cum maturescat malva, noctu interlunio caelo sereno accensis ante alvos. in eam flammam sese ingerunt.</p>
<span class="br"></span><span class="lineNumber">82</span><span class="br"></span><p>XLVIII. Si cibus sentiatur deesse apibus, uvas passas siccasve ficos tusas ad fores earum posuisse conveniat, item laneas<a class="footnoteLink" href="#note_LCL392_218_1" id="target_note_LCL392_218_1"><sup>1</sup></a> tractas madentes passo aut defruto aut aqua mulsa, gallinarum etiam nudas<a class="footnoteLink" href="#note_LCL392_218_2" id="target_note_LCL392_218_2"><sup>2</sup></a>
</p></section><notes><section class="footnotes"><ul><li class="note" id="note_LCL392_218_1"><a class="footnoteCrossrefLink" href="#target_note_LCL392_218_1" title="Click to highlight in text"><sup class="lineRef">1</sup>laneas <span class="italic">Detlefsen</span>: lanas <span class="italic">codd. et Mayhoff, qui etiam</span> lanae <span class="italic">coni.</span></a></li><script type="text/javascript">document.getElementById('note_LCL392_218_1').style.display = "none";</script><li class="note" id="note_LCL392_218_2"><a class="footnoteCrossrefLink" href="#target_note_LCL392_218_2" title="Click to highlight in text"><sup class="lineRef">2</sup>nudas <span class="italic">plurimi codd., Sillig, Detlefsen</span>: crudas <span class="italic">vulg., Mayhoff.</span></a></li><script type="text/javascript">document.getElementById('note_LCL392_218_2').style.display = "none";</script></ul></section></notes></section>