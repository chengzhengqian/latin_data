<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

silva Sila, promunturium Leucopetra <span class="sc">x͞v͞</span> p. ab ea, <span class="sc">l͞i͞</span> Locri, cognominati a promunturio Zephyrio; absunt a Silaro <span class="sc">c͞c͞c͞i͞i͞i͞</span>. et includitur Europae sinus primus.</p>
<p>In eo maria nuncupantur: unde inrumpit, Atlanticum,
ab aliis Magnum; qua intrat, Porthmos a Graecis, a nobis Gaditanum fretum; cum intravit, Hispanum quatenus Hispanias adluit, ab aliis Hibericum
aut Baliaricum; mox Gallicum ante Narbonensem
<span class="br"></span><span class="lineNumber">75</span><span class="br"></span>provinciam, hinc Ligusticum; ab eo ad Siciliam insulam Tuscum, quod ex Graecis alii Notium alii Tyrrenum, e nostris plurumi Inferum vocant. ultra Siciliam quod est ad Sallentinos Ausonium Polybius appellat, Eratosthenes autem inter ostium oceani et Sardiniam quicquid est Sardoum, inde ad Siciliam Tyrrenum, ab hac Cretam usque Siculum, ab ea Creticum.</p>
<span class="br"></span><span class="lineNumber">76</span><span class="br"></span><p>Insulae per haec maria primae omnium Pityussae Graecis dictae a frutice pineo, nunc Ebusus vocatur utraque, civitate foederata, angusto freto interfluente.
patent <span class="sc">x͞l͞v͞i͞</span>, absunt ab Dianio <span class="sc">dcc</span> stadia, totidem Dianium per continentem a Carthagine nova, tantundem a Pityussis in altum Baliares
<span class="br"></span><span class="lineNumber">77</span><span class="br"></span>duae et Sucronem versus Colubraria. Baliares





</p></section><notes></notes></section>