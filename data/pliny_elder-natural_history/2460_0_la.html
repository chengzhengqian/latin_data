<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Rhodanum, Euripides rursus et Apollonius in Hadriatico litore confluere Rhodanum et Padum, faciliorem veniam facit ignorati sucini tanta ignorantia
<span class="br"></span><span class="lineNumber">33</span><span class="br"></span>orbis. modestiores, sed aeque falsum, prodidere
in extremis Hadriatici sinus inviis rupibus arbores stare quae canis ortu hanc effunderent cummim. Theophrastus effodi in Liguria dixit, Chares vero Phaëthontem in Aethiopia Ἅμμωνος νήσῳ obisse, ibi et delubrum eius esse atque oraculum
electrumque gigni. Philemon fossile esse et in Scythia erui duobus locis, candidum atque cerei coloris quod vocaretur electrum, in alio fulvum quod
<span class="br"></span><span class="lineNumber">34</span><span class="br"></span>appellaretur sualiternicum.<a class="footnoteLink" href="#note_LCL419_188_1" id="target_note_LCL419_188_1"><sup>1</sup></a> Demostratus lyncurium vocat et fieri ex urina lyncum bestiarum, e maribus fulvum et igneum, e feminis languidius atque candidum;
alios id dicere langurium et esse in Italia bestias languros. Zenothemis langas vocat easdem et circa Padum iis vitam adsignat, Sudines arborem,
<span class="br"></span><span class="lineNumber">35</span><span class="br"></span>quae gignat in Liguria, vocari lynca. in eadem sententia et Metrodorus fuit. Sotacus credidit in




</p></section><notes><section class="footnotes"><ul><li class="note" id="note_LCL419_188_1"><a class="footnoteCrossrefLink" href="#target_note_LCL419_188_1" title="Click to highlight in text"><sup class="lineRef">1</sup>sualiternicum B: sualternicum <span class="italic">aut</span> subalternicum <span class="italic">ceteri codd.</span>: hyalopyrrichum <span class="italic">Detlefsen. An</span> hyalelectricum?</a></li><script type="text/javascript">document.getElementById('note_LCL419_188_1').style.display = "none";</script></ul></section></notes></section>