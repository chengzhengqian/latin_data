<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

passim nascitur, sed ficus sine foliis, rubro cortice; fit et palma fruticum generis. extra Herculis columnas porri fronde nascitur frutex et alius lauri ac thymi, qui ambo eiecti in pumicem transfigurantur.</p>
<span class="br"></span><span class="lineNumber">139</span><span class="br"></span><p>L. At in oriente mirum est statim a Copto per solitudines nihil gigni praeter spinam quae sitiens vocatur, et hanc raram admodum, in mari vero Rubro silvas virere lauru maxime et oliva ferentibus bacas et, cum pluat, fungos, qui sole tacti mutantur in pumicem. fruticum ipsorum magnitudo ternum cubitorum est. caniculis referta maria,<a class="footnoteLink" href="#note_LCL370_180_1" id="target_note_LCL370_180_1"><sup>1</sup></a> vix ut prospicere e nave tutum sit remos plerumque ipsos invadentibus.</p>
<span class="br"></span><span class="lineNumber">140</span><span class="br"></span><p>LI. Qui navigavere ex Indis<a class="footnoteLink" href="#note_LCL370_180_2" id="target_note_LCL370_180_2"><sup>2</sup></a> Alexandri milites, frondem marinarum arborum tradidere in aqua viridem fuisse, exemptam sole protinus in salem arescentem, iuncos quoque lapideos perquam similes veris per litora, et in alto quasdam arbusculas colore bubuli cornus ramosas et cacuminibus rubentes, cum tractarentur
vitri modo fragiles, in igni autem ut ferrum
<span class="br"></span><span class="lineNumber">141</span><span class="br"></span>inardescentes, restinctis colore suo redeunte. eodem tractu insularum silvas operit aestus, quamquam altiores platanis populisque altissimis. folia iis laurea,


</p></section><notes><section class="footnotes"><ul><li class="note" id="note_LCL370_180_1"><a class="footnoteCrossrefLink" href="#target_note_LCL370_180_1" title="Click to highlight in text"><sup class="lineRef">1</sup>maria <span class="italic">add. Pintianus.</span></a></li><script type="text/javascript">document.getElementById('note_LCL370_180_1').style.display = "none";</script><li class="note" id="note_LCL370_180_2"><a class="footnoteCrossrefLink" href="#target_note_LCL370_180_2" title="Click to highlight in text"><sup class="lineRef">2</sup>ex Indis <span class="italic">Warmington</span>: ex Indo <span class="italic">Mayhoff</span>: in Indos.</a></li><script type="text/javascript">document.getElementById('note_LCL370_180_2').style.display = "none";</script></ul></section></notes></section>