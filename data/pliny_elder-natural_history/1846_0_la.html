<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

aqua, iocineris causa cum Gallico nardo, lienis cum
<span class="br"></span><span class="lineNumber">50</span><span class="br"></span>aceto aut pulte aut fico sumitur. adversatur fungis ex aceto, item visco, cicutae ex vino et muris aranei morsibus, draconi marino, scorpionibus. oculorum claritati multum confert. epiphoris cum passo inponitur,
suggillatis cum melle. aures decocti<a class="footnoteLink" href="#note_LCL393_420_1" id="target_note_LCL393_420_1"><sup>1</sup></a> eius vapor suffitu sanat aut, si manent sanie, cum melle tritum. urinam ac menses cient tres quattuorve
ramuli cum Gallici nardi radice una, cyathis aquae sex, menses privatim cum melle sumptum
<span class="br"></span><span class="lineNumber">51</span><span class="br"></span>et in vellere adpositum. anginae subvenit cum melle et nitro. epinyctidas ex aqua sanat, volnera recentia prius quam aqua tangantur inpositum, praeterea capitis ulcera. peculiariter ilibus inponitur cum
<span class="br"></span><span class="lineNumber">52</span><span class="br"></span>Cypria cera aut cum fico. sanat et pruritus. non est dandum in febri. nausias maris arcet in navigationibus
potum, inguinum tumorem in ventrali habitum.
somnos adlicit olfactum aut inscio sub capite positum. vestibus insertum tineas arcet. culices ex oleo perunctis abigit et fumo, si uratur. atramentum librarium ex diluto eius temperatum litteras a musculis<a class="footnoteLink" href="#note_LCL393_420_2" id="target_note_LCL393_420_2"><sup>2</sup></a>
tuetur. capillum denigrat absinthii cinis unguento
rosaceoque permixtus.</p>
<span class="br"></span><span class="lineNumber">53</span><span class="br"></span><p>XXIX. Est et absinthium marinum, quod quidam seriphum vocant, probatissimum in Taposiri Aegypti. huius ramum Isiaci praeferre sollemne habent.






</p></section><notes><section class="footnotes"><ul><li class="note" id="note_LCL393_420_1"><a class="footnoteCrossrefLink" href="#target_note_LCL393_420_1" title="Click to highlight in text"><sup class="lineRef">1</sup>decocti <span class="italic">Mayhoff</span>: decoctae <span class="italic">multi codd., Detlefsen</span>: decocte R d.</a></li><script type="text/javascript">document.getElementById('note_LCL393_420_1').style.display = "none";</script><li class="note" id="note_LCL393_420_2"><a class="footnoteCrossrefLink" href="#target_note_LCL393_420_2" title="Click to highlight in text"><sup class="lineRef">2</sup>musculis d(?) <span class="italic">Hermolaus Barbarus e Dioscoride</span>: muscis <span class="italic">plerique codd., vulg.</span></a></li><script type="text/javascript">document.getElementById('note_LCL393_420_2').style.display = "none";</script></ul></section></notes></section>