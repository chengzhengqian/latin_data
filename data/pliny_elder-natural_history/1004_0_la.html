<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

ipsum in usu et pomi vice, ut cuci<a class="footnoteLink" href="#note_LCL370_366_1" id="target_note_LCL370_366_1"><sup>1</sup></a> quam in Aegypto diximus. quorundam extra geminantur vitia, ut in castaneis et amygdalis nucibusque iuglandibus. quorundam natura trigemina: corpus est, dein lignum
rursusque semen in ligno, ut Persicis. quaedam inter se densa, ut uvae, sorba, quae ramos circumdata ex omni parte uvarum modo degravant; alia rara, ut
<span class="br"></span><span class="lineNumber">115</span><span class="br"></span>in Persicis. quaedam alvo continentur, ut granata; dependent alia pediculis, ut pira, alia racemis, ut uvae, palmae, alia et pediculis et racemis, ut hederae, sabuci. alia ramo adhaerent, ut in lauru, quaedam utroque modo, ut olivae, nam et breves pediculi et longi. quaedam vasculis constant, ut Punica et
<span class="br"></span><span class="lineNumber">116</span><span class="br"></span>mespila lotosque in Aegypto et Euphrate. iam vero diversa gratia et commendatio. carne palmae placent, crusta Thebaicae, suco uvae et caryotae, callo pira ac mala, corpore mora, cartilagine nuclei, grano quaedam in Aegypto, cute Caricae: detrahitur haec ficis virentibus ut putamen, eisdemque<a class="footnoteLink" href="#note_LCL370_366_2" id="target_note_LCL370_366_2"><sup>2</sup></a> in siccis
<span class="br"></span><span class="lineNumber">117</span><span class="br"></span>maxime placet. in papyris et ferulis spinaque alba caulis ipse pomum est, sicut<a class="footnoteLink" href="#note_LCL370_366_3" id="target_note_LCL370_366_3"><sup>3</sup></a> et ficulni caules, in fruticoso genere cum caule capparis; in siliquis vero quod manditur quid nisi lignum est? non omittenda seminis earum proprietate: nam neque corpus nec





</p></section><notes><section class="footnotes"><ul><li class="note" id="note_LCL370_366_1"><a class="footnoteCrossrefLink" href="#target_note_LCL370_366_1" title="Click to highlight in text"><sup class="lineRef">1</sup><span class="italic">Detlefsen</span>: ut genera mydis (ut genera e nucleis quaedam in <span class="italic">Mayhoff</span>).</a></li><script type="text/javascript">document.getElementById('note_LCL370_366_1').style.display = "none";</script><li class="note" id="note_LCL370_366_2"><a class="footnoteCrossrefLink" href="#target_note_LCL370_366_2" title="Click to highlight in text"><sup class="lineRef">2</sup>eademque <span class="italic">Mayhoff.</span></a></li><script type="text/javascript">document.getElementById('note_LCL370_366_2').style.display = "none";</script><li class="note" id="note_LCL370_366_3"><a class="footnoteCrossrefLink" href="#target_note_LCL370_366_3" title="Click to highlight in text"><sup class="lineRef">3</sup><span class="italic">Mayhoff</span>: sunt.</a></li><script type="text/javascript">document.getElementById('note_LCL370_366_3').style.display = "none";</script></ul></section></notes></section>