<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">124</span><span class="br"></span>vini cyathis tribus. seminis optimum crocinum, nec anniculo vetustius, et in umbra siccatum; nigrum inutile. dentium dolori inlinitur, urinam ciet, stomacho inponitur, item igni sacro non veteri. naribus subductum caput purgat. capita pota ventrem et sanguinem sistunt. ungues rosae epiphoris
salubres sunt; ulcera enim oculorum rosa sordescunt, praeterquam initiis epiphorae, ita ut
<span class="br"></span><span class="lineNumber">125</span><span class="br"></span>arida cum pane inponatur. folia quidem intus stomachi rosionibus et vitiis<a class="footnoteLink" href="#note_LCL392_252_1" id="target_note_LCL392_252_1"><sup>1</sup></a> ventris aut intestinorum utilissima et praecordiis, vel inlita. cibo quoque lapathi modo condiuntur. cavendus in his situs celeriter insidens. et aridis aut expressis aliquis usus. diapasmata inde fiunt ad sudores coercendos, ita ut a balineis inarescant corpori, dein frigida abluantur. silvestris pilulae cum adipe ursino alopecias emendant.</p>
<span class="br"></span><span class="lineNumber">126</span><span class="br"></span><p>LXXIV. Lilii radices multis modis florem suum nobilitant, contra serpentium ictus ex vino potae et contra fungorum venena. propter clavos pedum in vino decoquuntur triduoque non solvuntur. cum adipe aut oleo decoctae pilos quoque adustis reddunt. e mulso potae inutilem sanguinem cum alvo trahunt, lienique et ruptis, vulsis prosunt et





</p></section><notes><section class="footnotes"><ul><li class="note" id="note_LCL392_252_1"><a class="footnoteCrossrefLink" href="#target_note_LCL392_252_1" title="Click to highlight in text"><sup class="lineRef">1</sup>vitiis <span class="italic">Detlefsen, vulg</span>.: intus <span class="italic">codd.</span>: <span class="italic">uncis seclusit Mayhoff.</span></a></li><script type="text/javascript">document.getElementById('note_LCL392_252_1').style.display = "none";</script></ul></section></notes></section>