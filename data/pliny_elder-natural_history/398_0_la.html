<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<p>Nunc revertemur ad propositum.</p>
<span class="br"></span><span class="lineNumber">107</span><span class="br"></span><p>XXVII. Carmaniae oram patere duodeciens quinquaginta milia passuum Nearchus scripsit, ab initio eius ad flumen Sabim <span class="sc">c͞</span> p.; inde vineas coli et arva ad flumen Ananim <span class="sc">xxv</span> milium spatio. regio vocatur Armysia; oppida Carmaniae Zetis et Alexandria.</p>
<p>XXVIII. Inrumpit deinde et in hac parte geminum mare in<a class="footnoteLink" href="#note_LCL352_420_1" id="target_note_LCL352_420_1"><sup>1</sup></a> terras, quod Rubrum dixere nostri, Graeci Erythrum a rege Erythra, aut, ut alii, solis repercussu talem reddi existimantes colorem, alii ab harena
<span class="br"></span><span class="lineNumber">108</span><span class="br"></span>terraque, alii tali aquae ipsius natura. sed in duos dividitur sinus. is qui ab oriente est Persicus appellatur, <span class="sc">|x͞x͞v͞|</span> circuitu, ut Eratosthenes tradit. ex adverso est Arabia, cuius <span class="sc">|x͞v͞|</span> longitudo; rursus altero ambitur sinu Arabico nominato, oceanum qui influit Azanium appellant. Persicum introitu <span class="sc">v͞</span> latitudinis alii,<a class="footnoteLink" href="#note_LCL352_420_2" id="target_note_LCL352_420_2"><sup>2</sup></a> alii <span class="sc">i͞v͞</span> fecerunt; ab eo ad intimum sinum recto cursu <span class="sc">|x͞i͞| x͞x͞v͞</span> propemodum constat esse,
<span class="br"></span><span class="lineNumber">109</span><span class="br"></span>et situm eius humani capitis effigie. Onesicritus et Nearchus ab Indo amne in sinum Persicum atque illinc Babylonem Euphratis paludibus scripserunt <span class="sc">|x͞v͞i͞i͞|</span> esse.</p>
<p>In Carmaniae angulo Chelonophagi, testudinum





</p></section><notes><section class="footnotes"><ul><li class="note" id="note_LCL352_420_1"><a class="footnoteCrossrefLink" href="#target_note_LCL352_420_1" title="Click to highlight in text"><sup class="lineRef">1</sup><span class="italic">V.l. om.</span> in.</a></li><script type="text/javascript">document.getElementById('note_LCL352_420_1').style.display = "none";</script><li class="note" id="note_LCL352_420_2"><a class="footnoteCrossrefLink" href="#target_note_LCL352_420_2" title="Click to highlight in text"><sup class="lineRef">2</sup>alii <span class="italic">add. Rackham.</span></a></li><script type="text/javascript">document.getElementById('note_LCL352_420_2').style.display = "none";</script></ul></section></notes></section>