<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

circuitu <span class="sc">d͞c͞x͞x͞v͞</span>, cervice in latitudinem <span class="sc">c͞x͞x͞v͞</span>. ultra eum Namnetes, intus autem Aedui foederati, Carnuteni foederati, Boi, Senones, Aulerci qui cognominantur Eburovices et qui Cenomani, Neldi liberi, Parisi, Tricasses, Andicavi, Viducasses, Bodiocasses,
Venelli, Coriosvelites, Diablinti, Rhedones, Turones, Atesui, Secusiani liberi, in quorum agro colonia Lugdunum.</p>
<span class="br"></span><span class="lineNumber">108</span><span class="br"></span><p>XIX. Aquitanicae sunt Ambilatri, Anagnutes, Pictones, Santoni liberi, Bituriges liberi cognomine Vivisci, Aquitani unde nomen provinciae, Sediboviates;
mox in oppidum contributi Convenae, Begerri, Tarbelli Quattuorsignani, Cocosates Sexsignani,
Venami, Onobrisates, Belendi; saltus Pyrenaeus, infraque Monesi, Oscidates Montani, Sybillates, Camponi, Bercorcates, Pinpedunni, Lassunni, Vellates,
Toruates, Consoranni, Ausci, Elusates, Sottiates,
Oscidates Campestres, Succasses, Latusates, Basaboiates, Vassei, Sennates, Cambolectri Agessinates.
<span class="br"></span><span class="lineNumber">109</span><span class="br"></span>Pictonibus iuncti autem Bituriges liberi qui Cubi appellantur, dein Lemovices, Arverni liberi, Gabales. rursus Narbonensi provinciae contermini Ruteni, Cadurci, Nitiobroges, Tarneque amne discreti
a Tolosanis Petrocori.</p>
<p>Maria circa oram ad Rhenum septentrionalis oceanus, inter Rhenum et Sequanam Britannicus, inter eum et Pyrenaeum Gallicus. insulae conplures Venetorum, et quae Veneticae appellantur et in Aquitanico sinu Uliaros.</p>
</section><notes></notes></section>