<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<h2><span class="ac">Liber XXVI</span></h2>
<span class="br"></span><span class="lineNumber">1</span><span class="br"></span><p>I. Sensit facies hominum et novos omnique aevo priore incognitos non Italiae modo verum etiam universae
prope Europae morbos, tunc quoque non tota Italia nec per Illyricum Galliasve aut Hispanias magno opere vagatos, aut alibi quam Romae circaque,
sine dolore quidem illos ac sine pernicie vitae, sed tanta foeditate ut quaecumque mors praeferenda
esset.</p>
<span class="br"></span><span class="lineNumber">2</span><span class="br"></span><p>II. Gravissimum ex his lichenas appellavere Graeco nomine, Latine, quoniam a mento fere oriebatur, ioculari primum lascivia, ut est procax multorum natura in alienis miseriis, mox et usurpato vocabulo mentagram, occupantem multis et totos<a class="footnoteLink" href="#note_LCL393_264_1" id="target_note_LCL393_264_1"><sup>1</sup></a> utique voltus, oculis tantum inmunibus, descendentem
vero et in colla pectusque ac manus foedo cutis furfure.</p>
</section><notes><section class="footnotes"><ul><li class="note" id="note_LCL393_264_1"><a class="footnoteCrossrefLink" href="#target_note_LCL393_264_1" title="Click to highlight in text"><sup class="lineRef">1</sup>et totos <span class="italic">vulg., Detlefsen</span>: et latius totos <span class="italic">Mayhoff</span>: <span class="italic">pro</span> latius <span class="italic">in codd. invenimus</span> intus Vâ€™RdTf, intuitus E <span class="italic">cod. Dal.</span>, intutus V<sup>2</sup>. <span class="italic">Mayhoff</span> intentius <span class="italic">coni.</span>: <span class="italic">ego</span> intensius <span class="italic">malim.</span></a></li><script type="text/javascript">document.getElementById('note_LCL393_264_1').style.display = "none";</script></ul></section></notes></section>