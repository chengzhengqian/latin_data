<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

circiter <span class="sc">lx</span> oppidorum memoria extat. montes
<span class="br"></span><span class="lineNumber">60</span><span class="br"></span>Cadistus, Idaeus, Dictynnaeus, Corycus. ipsa abest promunturio suo quod vocatur Criumetopon, ut prodit Agrippa, a Cyrenarum promunturio Phycunte <span class="sc">c͞x͞x͞v͞</span>, item Cadisto a Malea Peloponnesi <span class="sc">l͞x͞x͞x͞</span>, a Carpatho insula promunturio Samonio <span class="sc">l͞x͞</span> in favonium ventum; haec inter eam et Rhodum interiacet.</p>
<span class="br"></span><span class="lineNumber">61</span><span class="br"></span><p>Reliquae circa eam ante Peloponnesum duae Corycoe, totidem Mylae, et latere septentrionali dextra Cretam habenti contra Cydoneam Leuce et duae Budroe, contra Matium Dia, contra Itanum promunturium Onysia, Leuce, contra Hierapytnam Chrysa, Gaudos. eodem tractu Ophiussa, Butoa, Ramnus, circumvectisque Criumetopon tres Acusagorus
appellatae. ante Samonium promunturium Phocoe, Platiae, Stirnides, Naulochos, Harmedon, Zephyre.</p>
<span class="br"></span><span class="lineNumber">62</span><span class="br"></span><p>At in Hellade, etiamnum in Aegaeo, Lichades, Scarphia, Corese, Phocasia conpluresque aliae ex adverso Atticae sine oppidis et ideo ignobiles; sed contra Eleusina clara Salamis. ante eam Psyttalia, a Sunio vero Helene <span class="sc">v͞</span> distans. dein Ceos ab ea totidem, quam nostri quidam dixere Ceam, Graeci et Hydrusam, avolsam Euboeae; quingentos longa stadios
fuit quondam, mox quattuor fere partibus quae ad Boeotiam vergebant eodem mari devoratis



</p></section><notes></notes></section>