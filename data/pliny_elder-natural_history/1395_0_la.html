<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">83</span><span class="br"></span>quin et urinam eius qui brassicam esitaverit adservari
iubet, calefactamque nervis remedio esse. verba ipsius subiciam ad exprimendam sententiam: pueros pusillos si laves ea urina, numquam debiles fieri. auribus quoque ex vino sucum brassicae tepidum instillari suadet, idque etiam tarditati audientium prodesse adseverat, et inpetigines eadem sanari sine ulcere.</p>
<span class="br"></span><span class="lineNumber">84</span><span class="br"></span><p>XXXIV. Graecorum quoque opiniones iam et Catonis causa poni convenit, in his dumtaxat quae ille praetermiserit. biles trahere non percoctam putant, item alvum solvere, eandemque bis coctam sistere. vino adversari ut inimicam vitibus, antecedente
in cibis caveri ebrietatem, postea sumpta
<span class="br"></span><span class="lineNumber">85</span><span class="br"></span>crapulam discuti. hunc cibum et oculorum claritati conferre multum, sucum vero crudae vel angulis tantum tactis cum Attico melle plurimum. facillime concoqui, ciboque eo sensus purgari. Erasistrati schola clamat nihil esse utilius stomacho nervisque, ideo paralyticis et tremulis dari iubet et sanguinem
<span class="br"></span><span class="lineNumber">86</span><span class="br"></span>excreantibus. Hippocrates coeliacis et dysintericis bis coctam cum sale, item ad tenesmum et renium causa, lactis quoque ubertatem puerperis hoc cibo


</p></section><notes></notes></section>