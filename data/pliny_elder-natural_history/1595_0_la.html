<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

modum excesserat medicorum in his ostentatio, veluti a napis vinum utile esse ab armorum equitandive
lassitudine praecipientium atque, ut reliqua omittamus, etiam e iunipiro. et quis satius censeat apsinthite vino utendum potius quam apsinthio ipso? in reliquis omittatur et palmeum capiti noxium, ventrique tantum molliendo et sanguinem excreantibus
<span class="br"></span><span class="lineNumber">53</span><span class="br"></span>non inutile. ficticium non potest videri quod bion appellavimus, cum sit in eo sola pro arte festinatio. prodest stomacho dissoluto aut cibos non perficienti, praegnantibus, defectis, paralyticis, tremulis, vertigini, torminibus, ischiadicis. in pestilentia quoque ac peregrinationibus vim magnam auxiliandi habere dicitur.</p>
<span class="br"></span><span class="lineNumber">54</span><span class="br"></span><p>XXVII. Vini etiam vitium transit in remedia.<a class="footnoteLink" href="#note_LCL392_450_1" id="target_note_LCL392_450_1"><sup>1</sup></a> aceto summa vis est in refrigerando, non tamen minor in discutiendo; ita fit ut infuso terra spumet. dictum est saepius diceturque quotiens cum aliis prosit. per se haustum fastidia discutit, singultus cohibet, sternumenta olfactatum. in balineis aestus arcet, si contineatur ore. quin et cum aqua bibitur multorum stomacho utiliter convalescentium et<a class="footnoteLink" href="#note_LCL392_450_2" id="target_note_LCL392_450_2"><sup>2</sup></a>
<span class="br"></span><span class="lineNumber">55</span><span class="br"></span>gargarizatur cum eadem a solis ardoribus. oculis quoque illo modo saluberrimum fotu. medetur potis hirudinibus, item lepris, furfuribus, ulceribus manantibus, canis morsibus, scorpionum ictibus, scolopendrarum, muris aranei contraque omnium aculeatorum venena et pruritus, item contra





</p></section><notes><section class="footnotes"><ul><li class="note" id="note_LCL392_450_1"><a class="footnoteCrossrefLink" href="#target_note_LCL392_450_1" title="Click to highlight in text"><sup class="lineRef">1</sup><span class="italic">Non post</span> remedia <span class="italic">sed post</span> aceto <span class="italic">dist. Mayhoff.</span></a></li><script type="text/javascript">document.getElementById('note_LCL392_450_1').style.display = "none";</script><li class="note" id="note_LCL392_450_2"><a class="footnoteCrossrefLink" href="#target_note_LCL392_450_2" title="Click to highlight in text"><sup class="lineRef">2</sup>convalescentium et <span class="italic">post</span> eadem <span class="italic">codd.</span>: <span class="italic">ego transposui</span>: <span class="sc">dist. alii aliter edd. Fortasse latet lacuna ante</span> a solis ardoribus.</a></li><script type="text/javascript">document.getElementById('note_LCL392_450_2').style.display = "none";</script></ul></section></notes></section>