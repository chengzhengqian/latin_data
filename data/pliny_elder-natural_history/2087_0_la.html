<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">6</span><span class="br"></span>mandi? quis ista invenit, Osthane? tecum enim res erit, eversor iuris humani monstrorumque artifex qui primus ea condidisti, credo, ne vita tui oblivisceretur.
quis invenit singula membra humana mandere? qua coniectura inductus? quam potest medicina ista originem. habuisse? quis veneficia innocentiora fecit quam remedia? esto, barbari externique ritus invenerant, etiamne Graeci suas
<span class="br"></span><span class="lineNumber">7</span><span class="br"></span>fecere has artes? extant commentationes Democriti
ad aliud noxii hominis ex capite ossa plus prodesse, ad alia amici et hospitis. iam vero vi interempti dente gingivas in dolore scariphari Apollonius efficacissimum scripsit, Meletos oculorum suffusiones felle hominis sanari. Artemon calvaria interfecti neque cremati propinavit aquam e fonte noctu comitialibus morbis. ex eadem suspendio interempti catapotia fecit contra canis rabiosi
<span class="br"></span><span class="lineNumber">8</span><span class="br"></span>morsus Antaeus. atque etiam quadrupedes homine<a class="footnoteLink" href="#note_LCL418_6_1" id="target_note_LCL418_6_1"><sup>1</sup></a> sanavere, contra inflationes boum perforatis cornibus inserentes ossa humana, ubi homo occisus esset aut crematus siliginem quae pernoctasset suum morbis dando. procul a nobis nostrisque litteris absint ista. nos auxilia dicemus, non piacula, sicubi lactis puerperarum usus mederi poterit, sicubi saliva
<span class="br"></span><span class="lineNumber">9</span><span class="br"></span>tactusve corporis ceteraque similia. vitam quidem








</p></section><notes><section class="footnotes"><ul><li class="note" id="note_LCL418_6_1"><a class="footnoteCrossrefLink" href="#target_note_LCL418_6_1" title="Click to highlight in text"><sup class="lineRef">1</sup>homine <span class="italic">Pintianus</span>, <span class="italic">Mayhoff</span>: homines <span class="italic">codd.</span>, <span class="italic">Detlefsen.</span></a></li><script type="text/javascript">document.getElementById('note_LCL418_6_1').style.display = "none";</script></ul></section></notes></section>