<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

deinde sunt exempla Romana, si persequi libeat, cum plures una gens in quocumque genere eximios tulerit quam ceterae terrae. sed quo te, M. Tulli, piaculo taceam, quove maxime excellentem insigni praedicem? quo potius quam universi populi illius sciscentis<a class="footnoteLink" href="#note_LCL352_582_1" id="target_note_LCL352_582_1"><sup>1</sup></a> amplissimo testimonio, e tota vita
<span class="br"></span><span class="lineNumber">117</span><span class="br"></span>tua consulatus tantum operibus electis? te dicente legem agrariam, hoc est alimenta sua, abdicarunt tribus, te suadente Roscio theatralis auctori legis ignoverunt notatasque se discrimine sedis aequo animo tulerunt, te orante proscriptorum liberos honores petere puduit, tuum Catilina fugit ingenium, tu M. Antonium proscripsisti. salve primus omnium parens patriae appellate, primus in toga triumphum linguaeque lauream merite, et facundiae Latiarumque litterarum parens atque, ut dictator Caesar hostis quondam tuus de te scripsit, omnium triumphorum laurea adepte<a class="footnoteLink" href="#note_LCL352_582_2" id="target_note_LCL352_582_2"><sup>2</sup></a> maiorem, quanto plus est ingenii Romani terminos in tantum promovisse quam imperii.</p>
<span class="br"></span><span class="lineNumber">118</span><span class="br"></span><p>XXXI. Reliquis animi bonis praestitere ceteros mortales: sapientia, ob id Cati, Corculi apud
<span class="br"></span><span class="lineNumber">119</span><span class="br"></span>Romanos cognominati, apud Graecos Socrates
.






</p></section><notes><section class="footnotes"><ul><li class="note" id="note_LCL352_582_1"><a class="footnoteCrossrefLink" href="#target_note_LCL352_582_1" title="Click to highlight in text"><sup class="lineRef">1</sup><span class="italic">Detlefsen</span>: genti, gentis (gentium <span class="italic">Welzhofer</span>)</a></li><script type="text/javascript">document.getElementById('note_LCL352_582_1').style.display = "none";</script><li class="note" id="note_LCL352_582_2"><a class="footnoteCrossrefLink" href="#target_note_LCL352_582_2" title="Click to highlight in text"><sup class="lineRef">2</sup>adepte <span class="italic">om. v.l.</span></a></li><script type="text/javascript">document.getElementById('note_LCL352_582_2').style.display = "none";</script></ul></section></notes></section>