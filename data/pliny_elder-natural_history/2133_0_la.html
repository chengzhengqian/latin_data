<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">139</span><span class="br"></span>videantur. e sue quae non peperit aptissime utuntur ad cutem mulieres, contra scabiem vero quivis admixto
iumentorum sebo pro parte tertia et pice, pariterque
subfervefactis. sincera partus in abortum vergentes nutriunt collyrii modo subdita. cicatrices concolores facit cerussa admixta vel argenti spuma, at cum sulpure unguium scabritias emendat. medetur et capillis fluentibus et ulceribus in capite mulierum cum gallae parte quarta et infumata pilis oculorum. datur et phthisicis unciatim cum vini veteris hemina decocta donec tres unciae e toto restent, aliqui et
<span class="br"></span><span class="lineNumber">140</span><span class="br"></span>mellis exiguum adiciunt. panis inlinitur cum calce, item furunculis duritiaeque mammarum. rupta et convulsa et spasmata et luxata sanat, clavos et rimas callique vitia cum helleboro albo, parotidas admixta farina salsamentariae testae, quo genere proficit et ad strumas. pruritus et papulas in balineo perunctis tollit, alioque etiamnum modo podagricis prodest mixto oleo vetere, contrito una sarcophago lapide et quinquefolio tuso in vino vel cum calce vel cum cinere. facit et peculiare emplastrum <span class="sc">lxxv</span>êÜñ ponderi centum spumae argenteae mixtis, utilissimum contra ulcerum
inflammationes.<a class="footnoteLink" href="#note_LCL418_98_1" id="target_note_LCL418_98_1"><sup>1</sup></a> adipe verrino et inungui putant utile, quaeque serpant inlinere cum resina.
<span class="br"></span><span class="lineNumber">141</span><span class="br"></span>antiqui axibus vehiculorum perunguendis maxime ad faciliorem circumactum rotarum utebantur, unde nomen, sic quoque utili medicina cum illa ferrugine
<span class="br"></span><span class="lineNumber">142</span><span class="br"></span>rotarum ad sedis vitia virilitatisque. [et per se axungia]<a class="footnoteLink" href="#note_LCL418_98_2" id="target_note_LCL418_98_2"><sup>2</sup></a> medici antiqui maxime probabant renibus





</p></section><notes><section class="footnotes"><ul><li class="note" id="note_LCL418_98_1"><a class="footnoteCrossrefLink" href="#target_note_LCL418_98_1" title="Click to highlight in text"><sup class="lineRef">1</sup><span class="italic">Hoc punctum post</span> verrino <span class="italic">ponit Mayhoff.</span></a></li><script type="text/javascript">document.getElementById('note_LCL418_98_1').style.display = "none";</script><li class="note" id="note_LCL418_98_2"><a class="footnoteCrossrefLink" href="#target_note_LCL418_98_2" title="Click to highlight in text"><sup class="lineRef">2</sup><span class="italic">Ego uncos posui ex Mayhoffii coniectura.</span></a></li><script type="text/javascript">document.getElementById('note_LCL418_98_2').style.display = "none";</script></ul></section></notes></section>