<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Straor, omnia ex Caucaso. sequitur regio Margiane apricitatis inclutae, sola in eo tractu viti fera, undique inclusa montibus amoenis ambitu stadiorum <span class="sc">md,</span> difficilis aditu propter harenosas solitudines per <span class="sc">c͞x͞x͞</span> p., et ipsa contra Parthiae tractum
<span class="br"></span><span class="lineNumber">47</span><span class="br"></span>sita. in qua Alexander Alexandriam condiderat; qua diruta a barbaris Antiochus Seleuci filius eodem loco restituit Syrianam interfluente Margo qui corrivatur
in Zotha lacu<a class="footnoteLink" href="#note_LCL352_372_1" id="target_note_LCL352_372_1"><sup>1</sup></a>; maluerat illam Antiochiam appellari. urbis amplitudo circumitur stadiis <span class="sc">lxx.</span> in hanc Orodes Romanos Crassana clade captos deduxit. ab huius excelsis per iuga Caucasi protenditur
ad Bactros usque gens Mardorum fera, sui iuris. sub eo tractu gentes Orciani, Commori, Berdrigae, Harmatotropi, Citomarae, Comani, Murrasiarae,
<span class="br"></span><span class="lineNumber">48</span><span class="br"></span>Mandruani; flumina Mandrum, Chindrum, ultraque Chorasmi, Gandari, Paricani, Zarangae, Arasmi, Marotiani, Arsi, Gaeli quos Graeci Cadusios appellavere, Matiani; oppidum Heraclea ab Alexandro
conditum, quod deinde subversum ac restitutum
Antiochus Achaida appellavit; Drebices quorum medios finis secat Oxus amnis ortus in lacu Oaxo; Syrmatae, Oxyttagae, Moci, Bateni, Saraparae; Bactri quorum oppidum Zariasta, quod postea





</p></section><notes><section class="footnotes"><ul><li class="note" id="note_LCL352_372_1"><a class="footnoteCrossrefLink" href="#target_note_LCL352_372_1" title="Click to highlight in text"><sup class="lineRef">1</sup><span class="italic">V.l.</span> Zothale; is.</a></li><script type="text/javascript">document.getElementById('note_LCL352_372_1').style.display = "none";</script></ul></section></notes></section>