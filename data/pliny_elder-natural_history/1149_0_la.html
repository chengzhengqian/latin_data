<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">147</span><span class="br"></span><p>XXXIV. Castanea pedamentis omnibus praefertur facilitate tractatus, perdurandi pervicacia, regerminatione caedua vel salice laetior. quaerit solum facile nec tamen harenosum, maximeque sabulum umidum aut carbunculum vel tofi etiam farinam, quamlibet opaco septentrionalique et praefrigido situ, vel etiam declivi; recusat eadem glaream, rubricam,
<span class="br"></span><span class="lineNumber">148</span><span class="br"></span>cretam omnemque terrae fecunditatem. seri nuce diximus, sed nisi ex maximis non provenit, nec nisi quinis acervatim satis. refringi solum debet sub ea<a class="footnoteLink" href="#note_LCL371_102_1" id="target_note_LCL371_102_1"><sup>1</sup></a> ex Novembri mense in Februarium, quo solutae sponte cadunt ex arbore atque subnascuntur. intervalla sint pedalia, undique sulco dodrantali. ex hoc seminario transferuntur in aliud bipedali intervallo
<span class="br"></span><span class="lineNumber">149</span><span class="br"></span>post biennium. serunt et propagine, nulli quidem faciliore;<a class="footnoteLink" href="#note_LCL371_102_2" id="target_note_LCL371_102_2"><sup>2</sup></a> nudata enim radice tota in sulco prosternitur, tum ex cacumine supra terram relicto renascitur et alia ab radice. sed tralata nescit hospitari pavetque novitatem biennio fere; postea prosilit. Ideo nucibus potius quam viviradicibus plantaria caedua implentur.
<span class="br"></span><span class="lineNumber">150</span><span class="br"></span>cultura non alia quam supra dictis, fodiendo supputandisque per biennium sequens. de cetero ipsa




</p></section><notes><section class="footnotes"><ul><li class="note" id="note_LCL371_102_1"><a class="footnoteCrossrefLink" href="#target_note_LCL371_102_1" title="Click to highlight in text"><sup class="lineRef">1</sup><span class="italic">Detlefsen</span>: debet supra.</a></li><script type="text/javascript">document.getElementById('note_LCL371_102_1').style.display = "none";</script><li class="note" id="note_LCL371_102_2"><a class="footnoteCrossrefLink" href="#target_note_LCL371_102_2" title="Click to highlight in text"><sup class="lineRef">2</sup>serunt et propagine . . . faciliore? <span class="italic">Mayhoff</span>: sunt et propagines . . . faciliores.</a></li><script type="text/javascript">document.getElementById('note_LCL371_102_2').style.display = "none";</script></ul></section></notes></section>