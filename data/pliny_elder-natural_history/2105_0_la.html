<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">57</span><span class="br"></span><p>XV. Sternumenta pinna gravedinem emendant, et si quis mulae nares, ut tradunt, osculo attingat sternutamenta et singultum. ad hoc Varro suadet palmam alterna<a class="footnoteLink" href="#note_LCL418_42_1" id="target_note_LCL418_42_1"><sup>1</sup></a> manu scalpere, plerique anulum e sinistra in longissimum dextrae digitum transferre, in aquam ferventem manus mergere. Theophrastus senes laboriosius sternuere dicit.</p>
<span class="br"></span><span class="lineNumber">58</span><span class="br"></span><p>XVI. Venerem damnavit Democritus ut in qua homo alius exiliret ex homine, et, Hercules, raritas eius utilior. athletae tamen torpentes restituuntur venere, vox revocatur, cum e candida declinat in fuscam. medetur et lumborum dolori, oculorum hebetationi, mente captis ac melancholicis.</p>
<span class="br"></span><span class="lineNumber">59</span><span class="br"></span><p>XVII. Adsidere gravidis, vel cum remedium alicui adhibeatur, digitis pectinatim inter se inplexis veneficium est, idque conpertum tradunt Alcmena Herculem pariente, peius, si circa unum ambove genua, item poplites alternis genibus inponi. ideo haec in consiliis ducum potestatiumve fieri vetuere maiores velut omnem actum inpedientia, vetuere
<span class="br"></span><span class="lineNumber">60</span><span class="br"></span>vero et sacris votisve simili modo interesse, capita autem aperiri aspectu magistratuum non venerationis causa iussere, sed, ut Varro auctor est, valetudinis,




</p></section><notes><section class="footnotes"><ul><li class="note" id="note_LCL418_42_1"><a class="footnoteCrossrefLink" href="#target_note_LCL418_42_1" title="Click to highlight in text"><sup class="lineRef">1</sup>alterna R, <span class="italic">Gelenius, Mayhoff</span>: in altera <span class="italic">multi codd.</span>, <span class="italic">Detlefsen</span>: alterutra <span class="italic">coni. Warmington.</span></a></li><script type="text/javascript">document.getElementById('note_LCL418_42_1').style.display = "none";</script></ul></section></notes></section>