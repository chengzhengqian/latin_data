<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">167</span><span class="br"></span><p>XCV. Oenanthe herba nascitur in petris, folio pastinacae, radice magna, numerosa. caulis eius et folia cum melle ac vino nigro pota facilitatem pariendi praestant secundasque purgant, tussim e melle tollunt, urinam cient. radix et vesicae vitiis medetur.</p>
<span class="br"></span><span class="lineNumber">168</span><span class="br"></span><p>XCVI. Heliochrysum alii chrysanthemon vocant, ramulos habet candidos, folia subalbida, habrotono similia, ad solis repercussum aureae lucis in orbem veluti corymbis dependentibus, qui numquam marcescunt,
qua de causa deos coronant illo, quod diligentissime
servavit Ptolomaeus Aegypti rex. nascitur
in frutectis. ciet urinas e vino pota et menses.
<span class="br"></span><span class="lineNumber">169</span><span class="br"></span>duritias et inflammationes discutit, ambustis cum melle inponitur. contra serpentium ictus et lumborum
vitia bibitur. sanguinem concretum ventris aut vesicae absumit cum mulso. folia eius trita<a class="footnoteLink" href="#note_LCL392_280_1" id="target_note_LCL392_280_1"><sup>1</sup></a> trium obolorum pondere sistunt profluvia mulierum in vino albo. vestes tuetur odore non ineleganti.</p>
<span class="br"></span><span class="lineNumber">170</span><span class="br"></span><p>XCVII. Hyacinthus in Gallia maxime provenit. hoc ibi fuco hysginum tingunt. radix est bulbacea, mangonicis venaliciis pulchre nota, quae e vino dulci inlita pubertatem coercet et non patitur erumpere. torminibus et araneorum morsibus resistit. urinam impellit. contra serpentes et scorpiones morbumque regium semen eius cum habrotono datur.</p>
</section><notes><section class="footnotes"><ul><li class="note" id="note_LCL392_280_1"><a class="footnoteCrossrefLink" href="#target_note_LCL392_280_1" title="Click to highlight in text"><sup class="lineRef">1</sup>trita <span class="italic">omitt. nonnulli codd. et Detlefsen.</span></a></li><script type="text/javascript">document.getElementById('note_LCL392_280_1').style.display = "none";</script></ul></section></notes></section>