<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
inchoata granum sed nondum matura, prius quam roboret corpus, adflatu noxio cassum et inane in spica evanescit quodam abortu.</p>
<span class="br"></span><span class="lineNumber">151</span><span class="br"></span><p>Venti autem tribus temporibus nocent frumento et hordeo: in flore aut protinus cum defloruere vel maturescere incipientibus; tum enim exinaniunt grana, prioribus causis nasci prohibent. nocet et sol creber ex nube. nascuntur et vermiculi in radice cum sementem imbribus secutis inclusit repentinus
<span class="br"></span><span class="lineNumber">152</span><span class="br"></span>calor umorem. gignuntur et in grano cum spica e pluviis calore infervescit. est et cantharis dictus scarabaeus parvus, frumenta erodens. omnia ea animalia cum cibo deficiunt. oleum, pix, adips contraria seminibus, cavendumque ne contacta his serantur. imber in herba utilis a partu,<a class="footnoteLink" href="#note_LCL371_284_1" id="target_note_LCL371_284_1"><sup>1</sup></a> florentibus autem frumento et hordeo nocet, leguminibus innocuus praeterquam ciceri. maturescentia frumenta 
<span class="br"></span><span class="lineNumber">153</span><span class="br"></span>imbre laeduntur et hordeum magis. nascitur et herba alba panico similis occupans arva, pecori quoque mortifera. nam lolium et tribulos et carduos lappasque non magis quam rubos inter frugum morbos potius quam inter ipsius terrae pestes
<span class="br"></span><span class="lineNumber">154</span><span class="br"></span>numeraverim. caeleste frugum vinearumque malum nullo minus noxium est robigo. frequentissima haec in roscido tractu convallibusque ac perflatum non

</p></section><notes><section class="footnotes"><ul><li class="note" id="note_LCL371_284_1"><a class="footnoteCrossrefLink" href="#target_note_LCL371_284_1" title="Click to highlight in text"><sup class="lineRef">1</sup>utilis ac parturientibus? <span class="italic">Mayhoff.</span></a></li><script type="text/javascript">document.getElementById('note_LCL371_284_1').style.display = "none";</script></ul></section></notes></section>