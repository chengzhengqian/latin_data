<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

existimabantur. hinc et locupletes dicebant loci, hoc est agri, plenos. pecunia ipsa a pecore appellabatur et etiam nunc in tabulis censoris pascua dicuntur, omnia ex quibus populus reditus habet, quia diu hoc solum vectigal fuerat. multatio quoque non nisi ovium boumque inpendio dicebatur; nec omittenda priscarum legum benivolentia: cautum quippe est ne bovem prius quam ovem nominaret qui indiceret
<span class="br"></span><span class="lineNumber">12</span><span class="br"></span>multam. ludos boum causa celebrantes Bubetios vocabant. Servius rex ovium boumque effigie primum aes signavit. frugem quidem aratro quaesitam furtim noctu pavisse ac secuisse puberi <span class="sc">xii</span> tabulis capital erat, suspensumque Cereri necari iubebant gravius quam in homicidio convictum, inpubem praetoris arbitratu verberari noxiamve duplionemve<a class="footnoteLink" href="#note_LCL371_196_1" id="target_note_LCL371_196_1"><sup>1</sup></a>
<span class="br"></span><span class="lineNumber">13</span><span class="br"></span>decerni. iam distinctio honosque civitatis ipsius non aliunde erat. rusticae tribus laudatissimae eorum qui rura haberent, urbanae vero in quas transferri ignominia esset, desidiae probro. itaque quattuor solae erant a partibus urbis in quibus habitabant, Suburana, Palatina, Collina, Esquilina. nundinis urbem revisitabant et ideo comitia nundinis habere




</p></section><notes><section class="footnotes"><ul><li class="note" id="note_LCL371_196_1"><a class="footnoteCrossrefLink" href="#target_note_LCL371_196_1" title="Click to highlight in text"><sup class="lineRef">1</sup>noxiamque duplione <span class="italic">Hardouin</span>: noxaeve duplionem <span class="italic">Lipsius</span>: noxiamve duplione decidi <span class="italic">Schoell.</span></a></li><script type="text/javascript">document.getElementById('note_LCL371_196_1').style.display = "none";</script></ul></section></notes></section>