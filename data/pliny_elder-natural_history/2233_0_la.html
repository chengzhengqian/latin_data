<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

felle ita inflammat ut rumpat. haec cum hircino sebo inlita lichenas ex facie tollit septica vi, ut supra dictum est. vulturinus sanguis cum chamaeleontos albae, quam herbam esse diximus, radice et cedria tritus contectusque brassica lepras sanat, item pedes locustarum cum sebo hircino triti, varos adeps gallinaceus
cum cepa subactus. utilissimum et in facie mel in quo apes sint inmortuae, praecipue tamen faciem purgat atque erugat cygni adeps. stigmata delentur columbino fimo ex aceto.</p>
<span class="br"></span><span class="lineNumber">31</span><span class="br"></span><p>XI. Gravedinem invenio finiri, si quis nares mulinas osculetur. uva<a class="footnoteLink" href="#note_LCL418_298_1" id="target_note_LCL418_298_1"><sup>1</sup></a> et faucium dolor mitigatur fimo agnorum priusquam herbam gustaverint in umbra arefacto, uva suco cocleae acu transfossae inlita, ut coclea ipsa in fumo suspendatur, hirundinum cinere cum melle. sic et tonsillis succurritur. tonsillas
et fauces lactis ovilli gargarizatio adiuvat,
<span class="br"></span><span class="lineNumber">32</span><span class="br"></span>multipeda trita, fimum columbinum cum passo gargarizatum,
etiam cum fico arida ac nitro inpositum extra. asperitatem faucium et destillationes leniunt cocleae—coqui debent inlotae, demptoque tantum terreno conteri et in passo dari potu. sunt qui Astypalaeicas efficissimas putent<a class="footnoteLink" href="#note_LCL418_298_2" id="target_note_LCL418_298_2"><sup>2</sup></a>—et cinis earum, gryllus infricatus aut si quis manibus quibus eum contriverit tonsillas attingat.</p>
<span class="br"></span><span class="lineNumber">33</span><span class="br"></span><p>XII. Anginis felle anserino cum elaterio et melle citissime succurritur, cerebro noctuae, cinere hirundinis






</p></section><notes><section class="footnotes"><ul><li class="note" id="note_LCL418_298_1"><a class="footnoteCrossrefLink" href="#target_note_LCL418_298_1" title="Click to highlight in text"><sup class="lineRef">1</sup><span class="italic">an</span> uvae? <span class="italic">sic coni. Mayhoff.</span></a></li><script type="text/javascript">document.getElementById('note_LCL418_298_1').style.display = "none";</script><li class="note" id="note_LCL418_298_2"><a class="footnoteCrossrefLink" href="#target_note_LCL418_298_2" title="Click to highlight in text"><sup class="lineRef">2</sup>putent—et cinis earum, gryllus (cinis menarum <span class="italic">Detlefsen</span>)
<span class="italic">Urlichs, Detlefsen</span>: putent et minimas earum—, gryllus <span class="italic">Mayhoff: varia codd.</span></a></li><script type="text/javascript">document.getElementById('note_LCL418_298_2').style.display = "none";</script></ul></section></notes></section>