<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

nomen inpositum ab eo, quod impetus hominum et iracundias domet. argyrodamas eadem sit an alia,
<span class="br"></span><span class="lineNumber">145</span><span class="br"></span>auctores non explicant. Antipathes nigra non tralucet. experimentum eius ut coquatur in lacte; facit enim id murrae simile. inmensum quiddam in hac fortassis aliquis expectet, in tot exemplis uni possessione huius nominis data. contra effascinationes auxiliari eam Magi volunt. Arabica ebori simillima est, et hoc videretur, nisi abnueret duritia. hanc putant contra dolores nervorum prodesse habentibus. Aromatitis et ipsa in Arabia invenitur, sed et in Aegypto circa Philas, ubique lapidosa et murrae coloris et odoris, ob hoc reginis frequentata.
<span class="br"></span><span class="lineNumber">146</span><span class="br"></span>Asbestos in Arcadiae montibus nascitur coloris ferrei. Aspisatim Democritus in Arabia nasci tradit, ignei coloris, et oportere cum cameli fimo splenicis adalligari, inveniri utique in nido Arabicarum alitum; et aliam eodem nomine ibi in Leucopetra nasci, argentei coloris, radiantem, contra<a class="footnoteLink" href="#note_LCL419_282_1" id="target_note_LCL419_282_1"><sup>1</sup></a> lymphatum
<span class="br"></span><span class="lineNumber">147</span><span class="br"></span>habentem vim.<a class="footnoteLink" href="#note_LCL419_282_2" id="target_note_LCL419_282_2"><sup>2</sup></a> Atizoen in India et Persidis Acidane monte nasci, argenteo nitore fulgentem,




</p></section><notes><section class="footnotes"><ul><li class="note" id="note_LCL419_282_1"><a class="footnoteCrossrefLink" href="#target_note_LCL419_282_1" title="Click to highlight in text"><sup class="lineRef">1</sup>contra L <span class="italic">cod. Poll., Urlichs</span>: cum Badh: cum . . . contra <span class="italic">Mayhoff</span> (<span class="italic">in textu</span>).</a></li><script type="text/javascript">document.getElementById('note_LCL419_282_1').style.display = "none";</script><li class="note" id="note_LCL419_282_2"><a class="footnoteCrossrefLink" href="#target_note_LCL419_282_2" title="Click to highlight in text"><sup class="lineRef">2</sup>habentem vim <span class="italic">Urlichs</span>: habentium BFdh <span class="italic">Sillig</span>: habentibus <span class="italic">Mayhoff</span> (<span class="italic">in textu</span>): &lt;sanari anim&gt;um lymphatum habentium <span class="italic">coni. Mayhoff</span> (<span class="italic">in app.</span>).</a></li><script type="text/javascript">document.getElementById('note_LCL419_282_2').style.display = "none";</script></ul></section></notes></section>