<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

poturis. et in cibo vel cruda vel decocta conditave prodest, item torminibus in hysopo decocta et cum
<span class="br"></span><span class="lineNumber">137</span><span class="br"></span>vino. sic et sanguinem sistit interiorem et narium indita, sic et conlutis dentibus prodest. auribus quoque in dolore sucus infunditur, custodito, ut diximus, modo in silvestri, contra tarditatem vero sonitusque cum rosaceo vel cum laureo oleo aut
<span class="br"></span><span class="lineNumber">138</span><span class="br"></span>cum vino<a class="footnoteLink" href="#note_LCL392_80_1" id="target_note_LCL392_80_1"><sup>1</sup></a> et melle. sucus et phreneticis ex aceto tritae instillatur in tempora et cerebrum. adiecerunt aliqui et serpyllum et laurum inlinentes capita et colla. dederunt et lethargicis ex aceto olfaciendum, et comitialibus bibendum decoctae sucum in cyathis quattuor; ante accessiones quarum frigus intolerabile
<span class="br"></span><span class="lineNumber">139</span><span class="br"></span>est alsiosisque et crudam in cibo. urinam quoque vel cruentam pellit, feminarum etiam purgationes
secundasque, etiam emortuos partus, ut Hippocrati videtur, ex vino dulci nigro pota itaque inlita. et vulvarum causa et suffire iubet. Diocles et cardiacis inponit ex aceto et melle cum farina hordeacia, et contra ileum decocta farina in oleo velleribus collecta. multi vero et contra purulentas excreationes siccae drachmas duas, sulpuris unam et dimidiam sumi censent, et contra cruentas ramos tres
<span class="br"></span><span class="lineNumber">140</span><span class="br"></span>decoctos in vino. datur et dysintericis cum caseo




</p></section><notes><section class="footnotes"><ul><li class="note" id="note_LCL392_80_1"><a class="footnoteCrossrefLink" href="#target_note_LCL392_80_1" title="Click to highlight in text"><sup class="lineRef">1</sup>cum vino <span class="italic">Mayhoff</span>: cumino <span class="italic">codd.</span></a></li><script type="text/javascript">document.getElementById('note_LCL392_80_1').style.display = "none";</script></ul></section></notes></section>