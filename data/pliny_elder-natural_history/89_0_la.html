<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

potestate, nec temporum modo terrarumque sed
<span class="br"></span><span class="lineNumber">13</span><span class="br"></span>siderum etiam ipsorum caelique rector. hunc esse mundi totius animum ac planius mentem, hunc principale naturae regimen ac numen credere decet opera eius aestimantes. hic lucem rebus ministrat aufertque tenebras, hic reliqua sidera occultat inlustrat, hic vices temporum annumque semper renascentem ex usu naturae temperat, hic caeli tristitiam discutit atque etiam humani nubila animi serenat, hic suum lumen ceteris quoque sideribus fenerat, praeclarus, eximius, omnia intuens, omnia etiam exaudiens, ut principi litterarum Homero placuisse in uno eo video.</p>
<span class="br"></span><span class="lineNumber">14</span><span class="br"></span><p>V. Quapropter effigiem dei formamque quaerere inbecillitatis humanae reor. quisquis est deus, si modo est aliquis,<a class="footnoteLink" href="#note_LCL330_178_1" id="target_note_LCL330_178_1"><sup>1</sup></a> et quacumque in parte, totus est sensus, totus visus, totus auditus, totus animae, totus animi, totus sui. Innumeros quidem credere atque etiam ex vitiis hominum, non virtutibus tantum,<a class="footnoteLink" href="#note_LCL330_178_2" id="target_note_LCL330_178_2"><sup>2</sup></a> ut Pudicitiam, Concordiam, Mentem, Spem, Honorem, Clementiam, Fidem, aut (ut Democrito placuit) duos omnino, Poenam et Beneficium,
<span class="br"></span><span class="lineNumber">15</span><span class="br"></span>maiorem ad socordiam accedit. fragilis et laboriosa mortalitas in partes ista digessit infirmitatis suae memor, ut portionibus coleret qui quisque<a class="footnoteLink" href="#note_LCL330_178_3" id="target_note_LCL330_178_3"><sup>3</sup></a> maxime indigeret. itaque nomina<a class="footnoteLink" href="#note_LCL330_178_4" id="target_note_LCL330_178_4"><sup>4</sup></a> alia aliis gentibus et numina in iisdem innumerabilia invenimus, inferis quoque in genera discriptis, morbisque et multis








</p></section><notes><section class="footnotes"><ul><li class="note" id="note_LCL330_178_1"><a class="footnoteCrossrefLink" href="#target_note_LCL330_178_1" title="Click to highlight in text"><sup class="lineRef">1</sup><span class="italic">Vulg.</span> alius.</a></li><script type="text/javascript">document.getElementById('note_LCL330_178_1').style.display = "none";</script><li class="note" id="note_LCL330_178_2"><a class="footnoteCrossrefLink" href="#target_note_LCL330_178_2" title="Click to highlight in text"><sup class="lineRef">2</sup><span class="italic">Mayhoff</span>: atque etiam ex vitiis hominum <span class="italic">aut</span> atque tam ex virtutibus vitiisque hominum <span class="italic">codd.</span></a></li><script type="text/javascript">document.getElementById('note_LCL330_178_2').style.display = "none";</script><li class="note" id="note_LCL330_178_3"><a class="footnoteCrossrefLink" href="#target_note_LCL330_178_3" title="Click to highlight in text"><sup class="lineRef">3</sup><span class="italic">Mayhoff</span>: quidque quo <span class="italic">codd.</span></a></li><script type="text/javascript">document.getElementById('note_LCL330_178_3').style.display = "none";</script><li class="note" id="note_LCL330_178_4"><a class="footnoteCrossrefLink" href="#target_note_LCL330_178_4" title="Click to highlight in text"><sup class="lineRef">4</sup>numina? <span class="italic">Rackham.</span></a></li><script type="text/javascript">document.getElementById('note_LCL330_178_4').style.display = "none";</script></ul></section></notes></section>