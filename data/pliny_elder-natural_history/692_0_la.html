<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

et novos aut victos iniri promiscue. capiuntur quoque pugnacitate eiusdem libidinis, contra aucupis inlicem exeunte in proelium duce totius gregis, capto eo procedit alter ac subinde singuli. rursus circa conceptum feminae capiuntur contra aucupum
<span class="br"></span><span class="lineNumber">102</span><span class="br"></span>feminam exeuntes ut rixando abigant eam. nec in alio animali par opus libidinis. si contra mares steterint
feminae, aura ab his flante praegnantes fiunt, hiantes autem exerta lingua per id tempus aestuant. concipiunt et supervolantium adflatu, saepe voce tantum audita masculi. adeoque vincit libido etiam fetus caritatem, ut illa furtim et in occulto incubans, cum sensit feminam aucupis accedentem ad marem, recanat revocetque et ultro praebeat se libidini. rabie quidem tanta feruntur ut in capite aucupantium
<span class="br"></span><span class="lineNumber">103</span><span class="br"></span>saepe caecae impetu<a class="footnoteLink" href="#note_LCL353_356_1" id="target_note_LCL353_356_1"><sup>1</sup></a> sedeant. si ad nidum is coepit accedere, procurrit ad pedes eius feta, praegravem
aut delumbem sese simulans, subitoque in procursu aut brevi aliquo volatu cadit fracta ut ala aut pedibus, procurrit iterum iam iam prensurum effugiens spemque frustrans, donec in diversum abducat
a nidis. eadem in pavore libera ac materna


</p></section><notes><section class="footnotes"><ul><li class="note" id="note_LCL353_356_1"><a class="footnoteCrossrefLink" href="#target_note_LCL353_356_1" title="Click to highlight in text"><sup class="lineRef">1</sup><span class="italic">Jan</span> (motu, initu <span class="italic">alii</span>; <span class="italic">an</span> caeco impetu?): metu.</a></li><script type="text/javascript">document.getElementById('note_LCL353_356_1').style.display = "none";</script></ul></section></notes></section>