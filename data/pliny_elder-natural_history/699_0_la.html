<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

misceatur, adsidente qui crebro dicat ea quae condita velit ac cibis blandiente.</p>
<span class="br"></span><span class="lineNumber">121</span><span class="br"></span><p>LX. Reddatur et corvis sua gratia, indignatione quoque populi Romani testata, non solum conscientia. Tiberio principe ex fetu supra Castorum aedem genito pullus in adpositam sutrinam devolavit, etiam religione commendatus officinae domino. is mature sermoni adsuefactus, omnibus matutinis evolans
in rostra in forum versus Tiberium, dein Germanicum
et Drusum Caesares nominatim, mox transeuntem populum Romanum salutabat, postea ad tabernam remeans, plurium annorum adsiduo
<span class="br"></span><span class="lineNumber">122</span><span class="br"></span>officio mirus. hunc sive aemulatione vicinitatis manceps proximae sutrinae sive iracundia subita, ut voluit videri, excrementis aspersa<a class="footnoteLink" href="#note_LCL353_370_1" id="target_note_LCL353_370_1"><sup>1</sup></a> calceis macula, exanimavit tanta plebei consternatione ut primo pulsus ex ea regione, mox et interemptus sit, funusque aliti innumeris celebratum exequiis, constratum lectum super Aethiopum duorum umeros praecedente tibicine et coronis omnium generum ad rogum usque qui constructus dextra viae Appiae ad secundum lapidem
<span class="br"></span><span class="lineNumber">123</span><span class="br"></span>in campo Rediculi appellato fuit. adeo satis iusta causa populo Romano visa est exequiarum ingenium avis ac<a class="footnoteLink" href="#note_LCL353_370_2" id="target_note_LCL353_370_2"><sup>2</sup></a> supplicii de cive Romano in ea urbe in qua




</p></section><notes><section class="footnotes"><ul><li class="note" id="note_LCL353_370_1"><a class="footnoteCrossrefLink" href="#target_note_LCL353_370_1" title="Click to highlight in text"><sup class="lineRef">1</sup><span class="italic">Mayhoff</span> (?): eius posita.</a></li><script type="text/javascript">document.getElementById('note_LCL353_370_1').style.display = "none";</script><li class="note" id="note_LCL353_370_2"><a class="footnoteCrossrefLink" href="#target_note_LCL353_370_2" title="Click to highlight in text"><sup class="lineRef">2</sup>ac? <span class="italic">Mayhoff</span>: aut.</a></li><script type="text/javascript">document.getElementById('note_LCL353_370_2').style.display = "none";</script></ul></section></notes></section>