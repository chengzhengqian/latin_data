<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

quicquam postea temptatum utilius apparuit nisi quod circa id. Feb. defosso semine acervatim parvulis scrobibus serunt, plurimum maceratum fimo; dein<a class="footnoteLink" href="#note_LCL371_518_1" id="target_note_LCL371_518_1"><sup>1</sup></a> nexis inter se radicibus spongeas factas post aequinoctium autumni disponunt pedalibus intervallis fertilitate
<span class="br"></span><span class="lineNumber">151</span><span class="br"></span>in denos annos durante. nullum gratius his solum quam Ravennatium hortorum indicavimus. corrudam—hunc enim intellego silvestrem asparagum,
quem Graeci ὅρμινον aut μυάκανθον vocant aliisque nominibus—invenio nasci et arietis cornibus tunsis atque defossis.</p>
<span class="br"></span><span class="lineNumber">152</span><span class="br"></span><p>XLIII. Poterant videri dicta omnia quae in pretio sunt, ni restaret res maximi quaestus non sine pudore dicenda. certum est quippe carduos apud Carthaginem
magnam Cordubamque praecipue sestertium sena milia e parvis reddere areis,<a class="footnoteLink" href="#note_LCL371_518_2" id="target_note_LCL371_518_2"><sup>2</sup></a> quoniam portenta quoque terrarum in ganeam vertimus, serimusque
<span class="br"></span><span class="lineNumber">153</span><span class="br"></span>etiam ea quae refugiunt cunctae quadripedes. carduos ergo duobus modis, autumno planta et semine ante nonas Martias, plantaeque ex eo disponuntur ante id. Novemb. aut in locis frigidis circa favonium. stercorantur etiam, si dis placet,<a class="footnoteLink" href="#note_LCL371_518_3" id="target_note_LCL371_518_3"><sup>3</sup></a> laetiusque proveniunt. condiuntur quoque aceto melle diluto addita laseris radice et cumino,<a class="footnoteLink" href="#note_LCL371_518_4" id="target_note_LCL371_518_4"><sup>4</sup></a> ne quis dies sine carduo sit.</p>
</section><notes><section class="footnotes"><ul><li class="note" id="note_LCL371_518_1"><a class="footnoteCrossrefLink" href="#target_note_LCL371_518_1" title="Click to highlight in text"><sup class="lineRef">1</sup>&lt;biennio&gt; dein <span class="italic">C. F. W. Mueller</span> (serunt, per biennium macerant fimo? <span class="italic">coll. Palladio Mayhoff</span>).</a></li><script type="text/javascript">document.getElementById('note_LCL371_518_1').style.display = "none";</script><li class="note" id="note_LCL371_518_2"><a class="footnoteCrossrefLink" href="#target_note_LCL371_518_2" title="Click to highlight in text"><sup class="lineRef">2</sup><span class="italic">Salmasius</span>: eis.</a></li><script type="text/javascript">document.getElementById('note_LCL371_518_2').style.display = "none";</script><li class="note" id="note_LCL371_518_3"><a class="footnoteCrossrefLink" href="#target_note_LCL371_518_3" title="Click to highlight in text"><sup class="lineRef">3</sup>displicet <span class="italic">cd. Vat. Lat.</span> 3861.</a></li><script type="text/javascript">document.getElementById('note_LCL371_518_3').style.display = "none";</script><li class="note" id="note_LCL371_518_4"><a class="footnoteCrossrefLink" href="#target_note_LCL371_518_4" title="Click to highlight in text"><sup class="lineRef">4</sup><span class="italic">E Gargilio Mayhoff</span>: cumini (cumina <span class="italic">cd. Par. Lat.</span> 10318).</a></li><script type="text/javascript">document.getElementById('note_LCL371_518_4').style.display = "none";</script></ul></section></notes></section>