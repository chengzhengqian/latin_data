<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

fuit et Hermodori Ephesii in comitio, legum, quas decemviri scribebant, interpretis, publice dicata.
<span class="br"></span><span class="lineNumber">22</span><span class="br"></span>alia causa, alia auctoritas M. Horati Coclitis statuae—quae
durat hodieque—, cum hostes a ponte sublicio solus arcuisset. equidem et Sibyllae iuxta rostra esse non miror, tres sint licet: una quam Sextus Pacuius Taurus aed. pl. restituit<a class="footnoteLink" href="#note_LCL394_144_1" id="target_note_LCL394_144_1"><sup>1</sup></a>; duae quas M. Messalla. primas putarem has et Atti Navi, positas aetate Tarquinii Prisci, ni regum antecedentium
<span class="br"></span><span class="lineNumber">23</span><span class="br"></span>essent in Capitolio, ex iis Romuli et Tatii sine tunica, sicut et Camilli in rostris. et ante aedem Castorum fuit Q. Marci Tremuli equestris togata, qui Samnites bis devicerat captaque Anagnia populum
stipendio liberaverat. inter antiquissimas sunt et Tulli Cloeli, L. Rosci, Sp. Nauti,<a class="footnoteLink" href="#note_LCL394_144_2" id="target_note_LCL394_144_2"><sup>2</sup></a> C. Fulcini in rostris, a Fidenatibus in legatione interfectorum.
<span class="br"></span><span class="lineNumber">24</span><span class="br"></span>hoc a re p. tribui solebat iniuria caesis, sicut aliis et P. Iunio, Ti. Coruncanio, qui ab Teuta Illyriorum regina interfecti erant. non omittendum videtur, quod annales adnotavere, tripedaneas iis statuas in




</p></section><notes><section class="footnotes"><ul><li class="note" id="note_LCL394_144_1"><a class="footnoteCrossrefLink" href="#target_note_LCL394_144_1" title="Click to highlight in text"><sup class="lineRef">1</sup><span class="italic">V.l.</span> instituit.</a></li><script type="text/javascript">document.getElementById('note_LCL394_144_1').style.display = "none";</script><li class="note" id="note_LCL394_144_2"><a class="footnoteCrossrefLink" href="#target_note_LCL394_144_2" title="Click to highlight in text"><sup class="lineRef">2</sup>nautii <span class="italic">B</span>: Antii <span class="italic">Caesarius coll. Liv.</span> IV. 17.</a></li><script type="text/javascript">document.getElementById('note_LCL394_144_2').style.display = "none";</script></ul></section></notes></section>