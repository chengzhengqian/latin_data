<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

posca, item formicae quinque potae, pecudum fimi cinis inlitus ex aceto et ipsi aranei quicumque in oleo putrefacti. muris aranei morsus sanatur coagulo agni e vino<a class="footnoteLink" href="#note_LCL418_240_1" id="target_note_LCL418_240_1"><sup>1</sup></a> poto, ungulae arietinae cinere cum melle, mustelae catulo ut in serpentibus dictum est. si iumenta momorderit, mus recens cum sale inponitur
<span class="br"></span><span class="lineNumber">89</span><span class="br"></span>aut fel vespertilionis ex aceto. et ipse mus araneus contra se remedio est divulsus inpositus. nam si praegnas momordit, protinus dissilit. optimum, si is inponatur qui momorderit, sed et alios ad hunc usum servant in oleo aut luto circumlitos. est et contra morsum eius remedio terra ex orbita, ferunt enim non transiri ab eo orbitam torpore quodam naturae.</p>
<span class="br"></span><span class="lineNumber">90</span><span class="br"></span><p>XXVIII. Scorpionibus contrarius maxime invicem stelio traditur, ut visu quoque pavorem his adferat et torporem frigidi sudoris. itaque in oleo putrefaciunt eum et ita ea vulnera perungunt. quidam oleo illo spumam argenteam decocunt ad emplastri genus atque ita inlinunt. hunc Graeci coloten vocant et ascalaboten et galeoten. in Italia non nascitur. est enim hic plenus lentigine, stridoris acerbi, et vescitur araneis,<a class="footnoteLink" href="#note_LCL418_240_2" id="target_note_LCL418_240_2"><sup>2</sup></a> quae omnia a nostris stelionibus aliena sunt.</p>
<span class="br"></span><span class="lineNumber">91</span><span class="br"></span><p>XXIX. Prodest et gallinarum fimi cinis inlitus, draconis iocur, lacerta divulsa, mus divulsus, scorpio





</p></section><notes><section class="footnotes"><ul><li class="note" id="note_LCL418_240_1"><a class="footnoteCrossrefLink" href="#target_note_LCL418_240_1" title="Click to highlight in text"><sup class="lineRef">1</sup>agni e vino <span class="italic">ex Plinio Iuniore Mayhoff</span>: agnino <span class="italic">Detlefsen</span>: agne vino r: anguino Vd.</a></li><script type="text/javascript">document.getElementById('note_LCL418_240_1').style.display = "none";</script><li class="note" id="note_LCL418_240_2"><a class="footnoteCrossrefLink" href="#target_note_LCL418_240_2" title="Click to highlight in text"><sup class="lineRef">2</sup>araneis <span class="italic">add. Urlichs ex Arist. Hist. Anim. IX.</span> 1: herba <span class="italic">vet. Dal.</span>: vermibus <span class="italic">coni. Ianus</span>: illis (<span class="italic">sc.</span> scorpionibus) <span class="italic">coni. Mayhoff.</span></a></li><script type="text/javascript">document.getElementById('note_LCL418_240_2').style.display = "none";</script></ul></section></notes></section>