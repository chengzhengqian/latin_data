<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

pecudis, praecipue a renibus, admixto pumicis cinere et sale, lana sucida ex aqua frigida, carnes pecudis combustae ex aqua, mulae ungularum cinis, dentis caballini contusi farina inspersa, testibus vero farina ex ossibus capitis sine carne tusis. si decidat testium alter, spumam coclearum inlitam in remedio esse tradunt.
<span class="br"></span><span class="lineNumber">73</span><span class="br"></span>taetris ibi ulceribus et manantibus auxiliantur canini capitis recentes cineres, cocleae parvae latae contritae ex aceto, senectus anguium ex aceto vel cinis eius, mel in quo apes sint inmortuae cum resina, cocleae nudae, quas in Africa gigni diximus, tritae cum turis polline et ovorum albo. XXX die resolvunt;
<span class="br"></span><span class="lineNumber">74</span><span class="br"></span>aliqui pro ture bulbum admiscent. hydrocelicis
stelionis mire prodesse tradunt capite, pedibus,
interaneis ademptis relicum corpus inassatum—in cibo id saepius datur—sicut ad urinae incontinentiam
caninum adipem cum alumine schisto fabae magnitudine, cocleas Africanas cum sua carne et testa crematas poto cinere, anserum trium linguas inassatas in cibo. huius rei auctor est Anaxilaus.
<span class="br"></span><span class="lineNumber">75</span><span class="br"></span>at panos aperit sebum pecudum cum sale tosto, murinum
fimum admixto turis polline et sandaraca discutit,
lacertae cinis et ipsa divisa inposita, item multipeda
contrita admixta resina terebinthina ex parte tertia—quidam et sinopidem admiscent—cocleae contusae per se, cinis inanium coclearum cerae



</p></section><notes></notes></section>