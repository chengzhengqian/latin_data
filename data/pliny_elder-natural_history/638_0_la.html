<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

lentorem cuiusdam cerae salivant. simili modo et murices, sed purpurae florem illum tinguendis expetitum vestibus in mediis habent faucibus:
<span class="br"></span><span class="lineNumber">126</span><span class="br"></span>liquoris hic minimi est<a class="footnoteLink" href="#note_LCL353_248_1" id="target_note_LCL353_248_1"><sup>1</sup></a> candida vena unde pretiosus ille bibitur, nigrantis rosae colore sublucens; reliquum
corpus sterile. vivas capere contendunt, quia cum vita sucum eum evomunt; et maioribus quidem purpuris detracta concha auferunt, minores cum testa vivas frangunt, ita demum eum exspuentes.
<span class="br"></span><span class="lineNumber">127</span><span class="br"></span>Tyri praecipuus hic Asiae, Meninge Africae et Gaetulo litore oceani, in Laconica Europae. fasces huic securesque Romanae viam faciunt, idemque pro maiestate pueritiae est; distinguit ab equite curiam, dis advocatur placandis, omnemque vestem inluminat, in triumphali miscetur auro. quapropter excusata et purpurae sit insania; sed unde conchyliis pretia, quis virus grave in fuco, color austerus in glauco et irascenti similis mari?</p>
<span class="br"></span><span class="lineNumber">128</span><span class="br"></span><p>Lingua purpurae longitudine digitali, qua pascitur perforando reliqua conchylia: tanta duritia aculeo est. aquae dulcedine necantur et sicubi flumen inmergitur, alioqui captae et diebus quinquagenis vivunt saliva sua. conchae omnes celerrime crescunt,
praecipue purpurae; anno magnitudinem implent.</p>
</section><notes><section class="footnotes"><ul><li class="note" id="note_LCL353_248_1"><a class="footnoteCrossrefLink" href="#target_note_LCL353_248_1" title="Click to highlight in text"><sup class="lineRef">1</sup><span class="italic">Mayhoff</span>: est in.</a></li><script type="text/javascript">document.getElementById('note_LCL353_248_1').style.display = "none";</script></ul></section></notes></section>