<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">130</span><span class="br"></span><p>LXIV. Haec quidem et himantopodi multo minori, quamquam eadem crurum altitudine. nascitur in Aegypto. insistit ternis digitis. praecipue ei pabulum muscae. vita in Italia paucis diebus.</p>
<p>LXV. Graviores omnes et<a class="footnoteLink" href="#note_LCL353_376_1" id="target_note_LCL353_376_1"><sup>1</sup></a> fruge vescuntur, altivolae
carne tantum, inter aquaticas mergi, soliti avide vorare<a class="footnoteLink" href="#note_LCL353_376_2" id="target_note_LCL353_376_2"><sup>2</sup></a> quae ceterae reddunt.</p>
<span class="br"></span><span class="lineNumber">131</span><span class="br"></span><p>LXVI. Olorum similitudinem onocrotali habent, nec distare existimarentur omnino, nisi faucibus ipsis inesset alterius uteri genus. huc omnia inexplebile animal congerit, mira ut sit capacitas. mox perfecta rapina sensim inde in os reddita in veram alvum ruminantis modo refert. Gallia hos septentrionali proxima oceano mittit.</p>
<span class="br"></span><span class="lineNumber">132</span><span class="br"></span><p>LXVII. In Hercynio Germaniae saltu inusitata<a class="footnoteLink" href="#note_LCL353_376_3" id="target_note_LCL353_376_3"><sup>3</sup></a> genera alitum accepimus quarum plumae ignium modo conluceant noctibus; in ceteris nihil praeter nobilitatem longinquitate factam memorandum occurrit. phalerides in Seleucia Parthorum et in Asia aquaticarum laudatissimae, rursus phasianae in Colchis—geminas ex pluma aures submittunt subriguntque—, Numidicae in parte Africae Numidia, omnes quae<a class="footnoteLink" href="#note_LCL353_376_4" id="target_note_LCL353_376_4"><sup>4</sup></a> iam in Italia.</p>
<span class="br"></span><span class="lineNumber">133</span><span class="br"></span><p>LXVIII. Phoenicopteri linguam praecipui saporis esse Apicius docuit nepotum omnium altissimus gurges. attagen maxime Ionius celeber et vocalis








</p></section><notes><section class="footnotes"><ul><li class="note" id="note_LCL353_376_1"><a class="footnoteCrossrefLink" href="#target_note_LCL353_376_1" title="Click to highlight in text"><sup class="lineRef">1</sup>et <span class="italic">add.? Mayhoff.</span></a></li><script type="text/javascript">document.getElementById('note_LCL353_376_1').style.display = "none";</script><li class="note" id="note_LCL353_376_2"><a class="footnoteCrossrefLink" href="#target_note_LCL353_376_2" title="Click to highlight in text"><sup class="lineRef">2</sup><span class="italic">Mayhoff</span>: solida ut devorare.</a></li><script type="text/javascript">document.getElementById('note_LCL353_376_2').style.display = "none";</script><li class="note" id="note_LCL353_376_3"><a class="footnoteCrossrefLink" href="#target_note_LCL353_376_3" title="Click to highlight in text"><sup class="lineRef">3</sup><span class="italic">v.l.</span> invisitata (cf. § 84).</a></li><script type="text/javascript">document.getElementById('note_LCL353_376_3').style.display = "none";</script><li class="note" id="note_LCL353_376_4"><a class="footnoteCrossrefLink" href="#target_note_LCL353_376_4" title="Click to highlight in text"><sup class="lineRef">4</sup><span class="italic">Mayhoff</span> (<span class="italic">vel</span> omnes): omnesque.</a></li><script type="text/javascript">document.getElementById('note_LCL353_376_4').style.display = "none";</script></ul></section></notes></section>