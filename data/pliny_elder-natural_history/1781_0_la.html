<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

pondo libra, mellis Attici semuncia ex aqua calida cotidie bibentibus, aristolochia vel agaricum obolis
<span class="br"></span><span class="lineNumber">34</span><span class="br"></span>ternis ex aqua calida aut lacte asini potum. cissanthemos
ad orthopnoeas bibitur, item hysopum et asthmaticis, peucedani sucus in iocineris doloribus et pectoris laterisque, si febres non sint. sanguinem quoque expuentibus subvenit agaricum victoriati pondere tritum et in mulsi quinque cyathis datum.
<span class="br"></span><span class="lineNumber">35</span><span class="br"></span>idem et amomon facit. iocineri privatim teucria bibitur recens drachmis quattuor in poscae hemina, vettonicae drachma una in aquae calidae cyathis tribus, ad cordis vitia in frigidae cyathis duobus. quinquefolii sucus iocineris et pulmonis vitiis sanguinemque
reicientibus et cuicumque vitio sanguinis intus occurrit. iocineri anagallides mire prosunt. capnon herbam qui edere bilem per urinam reddunt, acoron iocineri medetur, thoraci et praecordiis daucum.</p>
<span class="br"></span><span class="lineNumber">36</span><span class="br"></span><p>XX. Ephedra ab aliis anabasis vocata nascitur ventoso fere tractu scandens arborem et ex ramis propendens, folio nullo, cirris numerosa qui sint iunci geniculati, radice pallida. datur ex vino nigro austero trita ad tussim, suspiria, tormina et sorbitione



</p></section><notes></notes></section>