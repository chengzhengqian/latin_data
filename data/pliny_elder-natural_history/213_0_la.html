<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

alienum videtur inserere hoc loco exemplum religionis antiquae ob hoc maxime silentium institutae: namque
diva Angerona, cui sacrificatur a. d. <span class="sc">xii</span> kal. Ian., ore obligato obsignatoque simulacrum habet.</p>
<span class="br"></span><span class="lineNumber">66</span><span class="br"></span><p>Urbem <span class="sc">iii</span> portas habentem Romulus reliquit, ut plurimas tradentibus credamus, <span class="sc">iv.</span> moenia eius collegere ambitu imperatoribus censoribusque Vespasianis
anno conditae <span class="sc">dcccxxvi</span> m. p. <span class="sc">xiiiÎ‡cc,</span> conplexa
montes septem. ipsa dividitur in regiones quattuordecim, compita Larum <span class="sc">cclxv.</span> eiusdem spatium mensura currente a miliario in capite Romani fori statuto ad singulas portas, quae sunt hodie numero <span class="sc">xxxvii</span> ita ut Duodecim semel numerentur
praetereanturque ex veteribus <span class="sc">vii</span> quae esse desierunt, efficit passuum per directum <span class="sc">xx.m.dcclxv.</span>
<span class="br"></span><span class="lineNumber">67</span><span class="br"></span>ad extrema vero tectorum cum castris praetoriis ab eodem miliario per vicos omnium viarum mensura colligit paulo amplius <span class="sc">lx</span> p.; quod si quis altitudinem tectorum addat, dignam profecto aestimationem concipiat, fateaturque nullius urbis magnitudinem in toto orbe potuisse ei comparari. clauditur ab oriente aggere Tarquini Superbi inter prima opere mirabili; namque eum muris aequavit qua maxime patebat aditu plano. cetero munita erat praecelsis muris






</p></section><notes></notes></section>