<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

facillime tamen ab idibus Maiis in Iunias: hoc maturitatis tempus.</p>
<span class="br"></span><span class="lineNumber">28</span><span class="br"></span><p>VIII. Volsum fascibus in acervo alligatum<a class="footnoteLink" href="#note_LCL371_438_1" id="target_note_LCL371_438_1"><sup>1</sup></a> biduo, tertio resolutum spargitur in sole siccaturque et rursus in fascibus redit sub tecta. postea maceratur, aqua marina optume, sed et dulci si marina desit, siccatumque
sole iterum rigatur. si repente urgueat desiderium,
perfusum calida in solio ac siccatum stans conpendium
<span class="br"></span><span class="lineNumber">29</span><span class="br"></span>operae patitur.<a class="footnoteLink" href="#note_LCL371_438_2" id="target_note_LCL371_438_2"><sup>2</sup></a> hinc<a class="footnoteLink" href="#note_LCL371_438_3" id="target_note_LCL371_438_3"><sup>3</sup></a> autem tunditur ut fiat utile, praecipue in aquis marique invictum: in sicco praeferunt e cannabi funes; set spartum alitur etiam demersum, veluti natalium sitim pensans. est quidem eius natura interpolis, rursusque quam libeat
<span class="br"></span><span class="lineNumber">30</span><span class="br"></span>vetustum novo miscetur. verumtamen conplectatur animo qui volet miraculum aestumare quanto sit in usu omnibus terris navium armamentis, machinis aedificationum aliisque desideriis vitae. ad hos omnes usus quae sufficiant minus x͞x͞x͞ passuum in latitudinem a litore Carthaginis Novae minusque <span class="sc">c͞</span> in longitudinem esse reperientur. longius vehi impendia prohibent.</p>
<span class="br"></span><span class="lineNumber">31</span><span class="br"></span><p>IX. Iunco Graecos ad funes usos nomini credamus quo herbam eam appellant, postea palmarum foliis





</p></section><notes><section class="footnotes"><ul><li class="note" id="note_LCL371_438_1"><a class="footnoteCrossrefLink" href="#target_note_LCL371_438_1" title="Click to highlight in text"><sup class="lineRef">1</sup><span class="italic">Mayhoff</span>: animatum.</a></li><script type="text/javascript">document.getElementById('note_LCL371_438_1').style.display = "none";</script><li class="note" id="note_LCL371_438_2"><a class="footnoteCrossrefLink" href="#target_note_LCL371_438_2" title="Click to highlight in text"><sup class="lineRef">2</sup>patitur? (<span class="italic">cf.</span> <span class="sc">xviii</span> 91) <span class="italic">Mayhoff</span>: fatetur.</a></li><script type="text/javascript">document.getElementById('note_LCL371_438_2').style.display = "none";</script><li class="note" id="note_LCL371_438_3"><a class="footnoteCrossrefLink" href="#target_note_LCL371_438_3" title="Click to highlight in text"><sup class="lineRef">3</sup>hinc? <span class="italic">Mayhoff</span>: hoc.</a></li><script type="text/javascript">document.getElementById('note_LCL371_438_3').style.display = "none";</script></ul></section></notes></section>