<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

(ita appellant rustici stellantes volatus, Graeci vero
<span class="br"></span><span class="lineNumber">251</span><span class="br"></span>lampyridas) incredibili benignitate naturae.</p>
<p>LXVII. Iam vergilias in caelo notabiles caterva fecerat; non tamen his contenta terrestres fecit alias, veluti vociferans: ‘Cur caelum intuearis, agricola? cur sidera quaeras, rustice? iam te breviore somno fessum premunt noctes. ecce tibi inter herbas tuas spargo peculiares stellas easque vespera et ab opere disiungenti
ostendo ac ne possis praeterire miraculo sollicito:
<span class="br"></span><span class="lineNumber">252</span><span class="br"></span>videsne ut fulgor igni similis alarum conpressu obtegatur secumque lucem habeant<a class="footnoteLink" href="#note_LCL371_348_1" id="target_note_LCL371_348_1"><sup>1</sup></a> et nocte?<a class="footnoteLink" href="#note_LCL371_348_2" id="target_note_LCL371_348_2"><sup>2</sup></a> dedi tibi herbas horarum indices et, ut ne sole quidem oculos tuos terra avoces, heliotropium ac lupinum circumaguntur cum illo. cur etiamnum altius spectes
<span class="br"></span><span class="lineNumber">253</span><span class="br"></span>ipsumque caelum scrutere? habes ante pedes tuos ecce vergilias.’ incertis hae diebus proveniunt durantque, sed esse sideris huiusce partum eas certum est. proinde quisquis aestivos fructus ante illas severit ‘ipse frustrabitur sese.’ hoc intervallo et apicula procedens fabam florere indicat, fabaque florescens eam evocat. dabitur et aliud finiti frigoris indicium: cum germinare videris morum, iniuriam postea frigoris timere nolito.</p>
</section><notes><section class="footnotes"><ul><li class="note" id="note_LCL371_348_1"><a class="footnoteCrossrefLink" href="#target_note_LCL371_348_1" title="Click to highlight in text"><sup class="lineRef">1</sup>habeant? <span class="italic">Mayhoff</span>: habeat.</a></li><script type="text/javascript">document.getElementById('note_LCL371_348_1').style.display = "none";</script><li class="note" id="note_LCL371_348_2"><a class="footnoteCrossrefLink" href="#target_note_LCL371_348_2" title="Click to highlight in text"><sup class="lineRef">2</sup>noctem? <span class="italic">Mayhoff.</span></a></li><script type="text/javascript">document.getElementById('note_LCL371_348_2').style.display = "none";</script></ul></section></notes></section>