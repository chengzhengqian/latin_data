<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

binis sexaginta cubitorum, caeruleos, qui nomen a facie traxerunt; his tantas esse vires ut elephantos ad potus venientis mordicus comprehensa manu eorum abstrahant.</p>
<span class="br"></span><span class="lineNumber">47</span><span class="br"></span><p>XVIII. Thynni mares sub ventre non habent pinnam. intrant e magno mari Pontum verno tempore
gregatim, nec alibi fetificant. cordyla appellatur partus, qui fetas redeuntes in mare autumno comitatur,
limosae vere<a class="footnoteLink" href="#note_LCL353_194_1" id="target_note_LCL353_194_1"><sup>1</sup></a> aut e luto pelamydes incipiunt vocari et, cum annuum excessere tempus, thynni.
<span class="br"></span><span class="lineNumber">48</span><span class="br"></span>hi membratim caesi cervice et abdomine commendantur
atque clidio, recenti dumtaxat, et tum quoque gravi ructu; cetera parte plenis pulpamentis sale adservantur: melandrya vocantur, quercus assulis similia. vilissima ex his quae caudae proxima, quia pingui carent, probatissima quae faucibus; at in alio pisce circa caudam exercitatissima.<a class="footnoteLink" href="#note_LCL353_194_2" id="target_note_LCL353_194_2"><sup>2</sup></a> pelamydes in apolectos particulatimque consectae in genera cybiorum dispertiuntur.</p>
<span class="br"></span><span class="lineNumber">49</span><span class="br"></span><p>XIX. Piscium genus omne praecipua celeritate adolescit, maxime in Ponto; causa multitudo amnium dulces inferentium aquas. amiam vocant cuius incrementum singulus diebus intellegitur. cum thynnis haec et pelamydes in Pontum ad dulciora pabula intrant gregatim suis quaeque ducibus, et







</p></section><notes><section class="footnotes"><ul><li class="note" id="note_LCL353_194_1"><a class="footnoteCrossrefLink" href="#target_note_LCL353_194_1" title="Click to highlight in text"><sup class="lineRef">1</sup><span class="italic">Hardouin</span>: vero.</a></li><script type="text/javascript">document.getElementById('note_LCL353_194_1').style.display = "none";</script><li class="note" id="note_LCL353_194_2"><a class="footnoteCrossrefLink" href="#target_note_LCL353_194_2" title="Click to highlight in text"><sup class="lineRef">2</sup>exquisitissima <span class="italic">Gronovius.</span></a></li><script type="text/javascript">document.getElementById('note_LCL353_194_2').style.display = "none";</script></ul></section></notes></section>