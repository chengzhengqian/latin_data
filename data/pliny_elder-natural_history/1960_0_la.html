<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

probati tamen, Antaeus,<a class="footnoteLink" href="#note_LCL394_166_1" id="target_note_LCL394_166_1"><sup>1</sup></a> Callistratus, Polycles Athenaeus, Callixenus, Pythocles, Pythias, Timocles.</p>
<span class="br"></span><span class="lineNumber">53</span><span class="br"></span><p>Ita distinctis celeberrimorum aetatibus insignes raptim transcurram, reliqua multitudine passim dispersa. venere autem et in certamen laudatissimi, quamquam diversis aetatibus geniti, quoniam fecerant Amazonas, quae cum in templo Dianae Ephesiae dicarentur, placuit eligi probatissimam ipsorum artificum, qui praesentes erant, iudicio, cum<a class="footnoteLink" href="#note_LCL394_166_2" id="target_note_LCL394_166_2"><sup>2</sup></a> apparuit eam esse, quam omnes secundam a sua quisque iudicassent. haec est Polycliti, proxima ab ea Phidiae, tertia Cresilae,<a class="footnoteLink" href="#note_LCL394_166_3" id="target_note_LCL394_166_3"><sup>3</sup></a> quarta Cydonis, quinta Phradmonis.</p>
<span class="br"></span><span class="lineNumber">54</span><span class="br"></span><p>Phidias praeter Iovem Olympium, quem nemo aemulatur, fecit ex ebore auroque<a class="footnoteLink" href="#note_LCL394_166_4" id="target_note_LCL394_166_4"><sup>4</sup></a> Minervam Athenis, quae est in Parthenone stans, ex aere vero praeter Amazonem supra dictam Minervam tam eximiae pulchritudinis, ut formae cognomen acceperit. fecit et cliduchum et aliam Minervam, quam Romae Paulus Aemilius ad aedem Fortunae Huiusce Diei dicavit, item duo signa, quae Catulus in eadem aede, palliata et alterum colossicon nudum, primusque artem toreuticen aperuisse atque demonstrasse merito iudicatur.</p>
</section><notes><section class="footnotes"><ul><li class="note" id="note_LCL394_166_1"><a class="footnoteCrossrefLink" href="#target_note_LCL394_166_1" title="Click to highlight in text"><sup class="lineRef">1</sup>Antheus <span class="italic">edd. vett.</span></a></li><script type="text/javascript">document.getElementById('note_LCL394_166_1').style.display = "none";</script><li class="note" id="note_LCL394_166_2"><a class="footnoteCrossrefLink" href="#target_note_LCL394_166_2" title="Click to highlight in text"><sup class="lineRef">2</sup>tum <span class="italic">O. Jahn.</span></a></li><script type="text/javascript">document.getElementById('note_LCL394_166_2').style.display = "none";</script><li class="note" id="note_LCL394_166_3"><a class="footnoteCrossrefLink" href="#target_note_LCL394_166_3" title="Click to highlight in text"><sup class="lineRef">3</sup>clesilae <span class="italic">B</span>: Ctesilae <span class="italic">Gelen:</span> Ctesilai <span class="italic">Hardouin.</span></a></li><script type="text/javascript">document.getElementById('note_LCL394_166_3').style.display = "none";</script><li class="note" id="note_LCL394_166_4"><a class="footnoteCrossrefLink" href="#target_note_LCL394_166_4" title="Click to highlight in text"><sup class="lineRef">4</sup>auroque <span class="italic">coni. Mayhoff:</span> aeque.</a></li><script type="text/javascript">document.getElementById('note_LCL394_166_4').style.display = "none";</script></ul></section></notes></section>