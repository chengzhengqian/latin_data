<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

morbo comitiali absolutorium eius mali dicitur. contra renum aut lumborum, vesicae cruciatus in balnearum soliis pronos urinam reddere mitigatorium habetur. vulnera nodo Herculis praeligare mirum
<span class="br"></span><span class="lineNumber">64</span><span class="br"></span>quantum ocior medicina est, atque etiam cottidiani cinctus tali nodo vim quandam habere utilem dicuntur, quippe cum Herculaneum prodiderit numerum quoque quaternarium Demetrius condito volumine, et quare quaterni cyathi sextariive non essent potandi. contra lippitudines retro aures fricare prodest et lacrimosis oculis frontem. augurium ex homine ipso est non timendi mortem in aegritudine quamdiu oculorum pupillae imaginem reddant.</p>
<span class="br"></span><span class="lineNumber">65</span><span class="br"></span><p>XVIII. Magna et urinae non ratio solum sed etiam religio apud auctores invenitur digestae in genera, spadonum quoque ad fecunditatis veneficia. verum ex his quae referre fas sit inpubium puerorum contra salivas aspidum quas ptyadas vocant, quoniam venena in oculos hominum expuant, contra oculorum albugines, obscuritates, cicatrices, argema, palpebras et cum ervi farina contra adustiones, contra aurium pura vermiculosque, si decoquatur ad dimidias partes cum porro capitato novo fictili. vaporatio quoque ea




</p></section><notes></notes></section>