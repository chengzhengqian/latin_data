<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

obrepere, diemque venientem nuntiant cantu, ipsum
<span class="br"></span><span class="lineNumber">47</span><span class="br"></span>vero cantum plausu laterum. imperitant suo generi, et regnum in quacumque sunt domo exercent. dimicatione paritur hoc inter ipsos, velut ideo tela agnata cruribus suis intellegentium, nec finis saepe nisi<a class="footnoteLink" href="#note_LCL353_322_1" id="target_note_LCL353_322_1"><sup>1</sup></a> commorientibus. quod si palma contigit,<a class="footnoteLink" href="#note_LCL353_322_2" id="target_note_LCL353_322_2"><sup>2</sup></a> statim in victoria canunt seque ipsi principes testantur; victus occultatur silens aegreque servitium patitur. et plebs tamen aeque superba graditur ardua cervice, cristis celsa, caelumque sola volucrum aspicit crebra, in sublime caudam quoque falcatam erigens. itaque
terrori sunt etiam leonibus ferarum generosissimis.
<span class="br"></span><span class="lineNumber">48</span><span class="br"></span>iam ex his quidam ad bella tantum et proelia adsidua nascuntur—quibus etiam patrias nobilitarunt, Rhodum aut Tanagram; secundus est honos habitus Melicis et Chalcidicis,—ut plane dignae aliti tantum
<span class="br"></span><span class="lineNumber">49</span><span class="br"></span>honoris perhibeat Romana purpura. horum sunt tripudia sollistima, hi magistratus nostros cotidie regunt domusque ipsis suas claudunt aut reserant, hi fasces Romanos inpellunt aut retinent, iubent acies aut prohibent, victoriarum omnium toto orbe partarum auspices; hi maxime terrarum imperio imperant, extis etiam fibrisque haut aliter quam opimae victimae diis gratae. habent ostenta et<a class="footnoteLink" href="#note_LCL353_322_3" id="target_note_LCL353_322_3"><sup>3</sup></a> praeposteri eorum vespertinique cantus: namque totis noctibus





</p></section><notes><section class="footnotes"><ul><li class="note" id="note_LCL353_322_1"><a class="footnoteCrossrefLink" href="#target_note_LCL353_322_1" title="Click to highlight in text"><sup class="lineRef">1</sup>nisi <span class="italic">add. edd.</span></a></li><script type="text/javascript">document.getElementById('note_LCL353_322_1').style.display = "none";</script><li class="note" id="note_LCL353_322_2"><a class="footnoteCrossrefLink" href="#target_note_LCL353_322_2" title="Click to highlight in text"><sup class="lineRef">2</sup><span class="italic">Mayhoff</span>: contingit.</a></li><script type="text/javascript">document.getElementById('note_LCL353_322_2').style.display = "none";</script><li class="note" id="note_LCL353_322_3"><a class="footnoteCrossrefLink" href="#target_note_LCL353_322_3" title="Click to highlight in text"><sup class="lineRef">3</sup><span class="italic">v.l</span>. ex se et (ex re cognita? <span class="italic">Mayhoff</span>).</a></li><script type="text/javascript">document.getElementById('note_LCL353_322_3').style.display = "none";</script></ul></section></notes></section>