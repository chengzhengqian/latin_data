<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
alii sub ipsa muturitate. sed de his Catonis praecepta decernent; namque et putationum tradenda ratio est.</p>
<span class="br"></span><span class="lineNumber">191</span><span class="br"></span><p>Protinus hanc a vindemia, ubi caeli tepor indulget, adoriuntur; sed et<a class="footnoteLink" href="#note_LCL371_132_1" id="target_note_LCL371_132_1"><sup>1</sup></a> in hoc fieri numquam debet ratione naturae ante exortum aquilae, ut in siderum causis docebimus proximo volumine, immo vero favonio, quoniam anceps culpa est<a class="footnoteLink" href="#note_LCL371_132_2" id="target_note_LCL371_132_2"><sup>2</sup></a> praeproperae festinationis. si saucias recenti medicina mordeat quaedam hiemis ruminatio, certum est gemmas earum frigore hebetari plagasque findi et caeli vitio exuri oculos lacrima destillante; nam gelu fragiles fieri
<span class="br"></span><span class="lineNumber">192</span><span class="br"></span>quis nescit? operarum ista conputatio est in latifundiis, non legitima naturae festinatio. quo maturius putantur aptis diebus, eo plus materiae fundunt, quo serius, eo fructum uberiorem. quare macras prius conveniet putare, validas novissime, plagam omnem obliquam fieri ut facile decidant imbres, et ad terram verti quam levissima cicatrice acie falcis exacuta plagaque conlevata,<a class="footnoteLink" href="#note_LCL371_132_3" id="target_note_LCL371_132_3"><sup>3</sup></a> recidi autem semper inter duas
<span class="br"></span><span class="lineNumber">193</span><span class="br"></span>gemmas, ne sit vulnus oculis in recisa parte. nigram esse eam noxium<a class="footnoteLink" href="#note_LCL371_132_4" id="target_note_LCL371_132_4"><sup>4</sup></a> existimant et donec ad sincera veniatur recidendam, quoniam e vitioso materia utilis non exeat. si macra vitis idoneos palmites non habeat,




</p></section><notes><section class="footnotes"><ul><li class="note" id="note_LCL371_132_1"><a class="footnoteCrossrefLink" href="#target_note_LCL371_132_1" title="Click to highlight in text"><sup class="lineRef">1</sup>et <span class="italic">add. J. Mueller.</span></a></li><script type="text/javascript">document.getElementById('note_LCL371_132_1').style.display = "none";</script><li class="note" id="note_LCL371_132_2"><a class="footnoteCrossrefLink" href="#target_note_LCL371_132_2" title="Click to highlight in text"><sup class="lineRef">2</sup>est? <span class="italic">Mayhoff</span>: sit.</a></li><script type="text/javascript">document.getElementById('note_LCL371_132_2').style.display = "none";</script><li class="note" id="note_LCL371_132_3"><a class="footnoteCrossrefLink" href="#target_note_LCL371_132_3" title="Click to highlight in text"><sup class="lineRef">3</sup><span class="italic">Pintianus</span>: convelata.</a></li><script type="text/javascript">document.getElementById('note_LCL371_132_3').style.display = "none";</script><li class="note" id="note_LCL371_132_4"><a class="footnoteCrossrefLink" href="#target_note_LCL371_132_4" title="Click to highlight in text"><sup class="lineRef">4</sup>noxium <span class="italic">add.? Mayhoff.</span></a></li><script type="text/javascript">document.getElementById('note_LCL371_132_4').style.display = "none";</script></ul></section></notes></section>