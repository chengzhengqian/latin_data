<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

praeligata, evolsa inde lana, statim vescuntur, traduntque
quod extra nodum sit e cauda praemori.</p>
<span class="br"></span><span class="lineNumber">39</span><span class="br"></span><p>XI. Lanae habent et cum ovis societatem simul fronti inpositae contra epiphoras. non opus est eas in hoc usu radicula esse curatas neque aliud quam candidum ex ovo infundi ac pollinem turis. ova per se infuso candido oculis epiphoras cohibent urentesque 
refrigerant—quidam cum croco praeferunt—et pro aqua miscentur collyriis. infantibus vero contra lippitudines ut<a class="footnoteLink" href="#note_LCL418_208_1" id="target_note_LCL418_208_1"><sup>1</sup></a> vix aliud remedio sunt<a class="footnoteLink" href="#note_LCL418_208_2" id="target_note_LCL418_208_2"><sup>2</sup></a> butyro
<span class="br"></span><span class="lineNumber">40</span><span class="br"></span>admixto recenti. eadem cum oleo trita ignes sacros leniunt betae foliis superinligatis. candido ovorum in oculis et pili reclinantur Hammoniaco trito admixtoque et vari in facie cum pineis nucleis ac melle modico. ipsa facies inlita sole non uritur. ambusta aquis si statim ovo occupentur, pusulas non sentiunt—quidam admiscent farinam hordeaciam et salis parum—ulceribus vero ex ambusto cum candido ovorum tostum hordeum et suillo adipe mire prodest.
<span class="br"></span><span class="lineNumber">41</span><span class="br"></span>eadem curatione ad sedis vitia utuntur, infantibus quidem etiam si quid ibi procidat, ad pedum rimas ovorum candido decocto cum cerussae denariorum





</p></section><notes><section class="footnotes"><ul><li class="note" id="note_LCL418_208_1"><a class="footnoteCrossrefLink" href="#target_note_LCL418_208_1" title="Click to highlight in text"><sup class="lineRef">1</sup>ut vix <span class="italic">Mayhoff</span>: vix <span class="italic">codd.</span>, <span class="italic">Detlefsen.</span></a></li><script type="text/javascript">document.getElementById('note_LCL418_208_1').style.display = "none";</script><li class="note" id="note_LCL418_208_2"><a class="footnoteCrossrefLink" href="#target_note_LCL418_208_2" title="Click to highlight in text"><sup class="lineRef">2</sup>sunt <span class="italic">Mayhoff</span>: est <span class="italic">codd.</span>, <span class="italic">Detlefsen.</span></a></li><script type="text/javascript">document.getElementById('note_LCL418_208_2').style.display = "none";</script></ul></section></notes></section>