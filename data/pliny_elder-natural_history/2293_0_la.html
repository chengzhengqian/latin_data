<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
parotidas. emplastris etiam, maxime albis et malagmatis
<span class="br"></span><span class="lineNumber">64</span><span class="br"></span>miscent, prodest et infusa crebro ictu. bibitur quoque, quamvis non sine iniuria stomachi, ad purganda
corpora bilemque atram aut sanguinem concretum
reddendum alterutra parte. quidam et in quartanis dedere eam bidendam et in tenesmis articulariisque morbis adservatam in hoc, vetustate virus deponentem, aliqui decoctam, omnes ex alto haustam nullaque dulcium mixtura corruptam, in quo usu praecedere vomitum volunt. tunc quoque
<span class="br"></span><span class="lineNumber">65</span><span class="br"></span>acetum aut vinum ea aqua miscent. qui puram dedere raphanos supermandi ex mulso aceto iubent, ut ad vomitiones revocent. clysteribus quoque marinam infundunt tepefactum. testium quidem tumorem fovendo non aliud praeferunt, item pernionum
vitio ante ulcera, simili modo pruritibus, psoris et lichenum curationi. lendes quoque et taetra capitis animalia hac curantur. et liventia reducit eadem ad colorem.<a class="footnoteLink" href="#note_LCL418_418_1" id="target_note_LCL418_418_1"><sup>1</sup></a> in quibus curationibus post marinam aceto calido fovere plurimum prodest. quin et ad ictus venenatos salutaris intellegitur, ut phalangiorum
et scorpionum, et ptyade aspide respersis,
<span class="br"></span><span class="lineNumber">66</span><span class="br"></span>calida autem in his adsumitur. suffitur eadem cum aceto capitis doloribus. tormina quoque et choleras calida infusa clysteribus sedant. difficilius perfrigescunt
marina calefacta. mammas sororientes, praecordia maciemque corporis piscinae maris corrigunt,
aurium gravitatem, capitis dolores cum aceto ferventium vapor. rubiginem ferro marinae celerrime



</p></section><notes><section class="footnotes"><ul><li class="note" id="note_LCL418_418_1"><a class="footnoteCrossrefLink" href="#target_note_LCL418_418_1" title="Click to highlight in text"><sup class="lineRef">1</sup>colorem <span class="italic">Mayhoff:</span> colores <span class="italic">codd., contra Plinii usum.</span></a></li><script type="text/javascript">document.getElementById('note_LCL418_418_1').style.display = "none";</script></ul></section></notes></section>