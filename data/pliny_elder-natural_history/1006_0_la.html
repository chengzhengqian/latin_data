<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

delubra habetur Quirini, hoc est ipsius Romuli. in eo sacrae fuere myrti duae ante aedem ipsam per longum tempus, altera patricia appellata, altera
<span class="br"></span><span class="lineNumber">121</span><span class="br"></span>plebeia. patricia multis annis praevaluit exuberans ac laeta; quamdiu senatus quoque floruit, illa ingens, plebeia retorrida ac squalida. quae postquam evaluit flavescente patricia, a Marsico bello languida auctoritas patrum facta est, ac paulatim in sterilitatem
emarcuit maiestas. quin et ara vetus fuit Veneri Myrteae, quam nunc Murciam vocant.</p>
<span class="br"></span><span class="lineNumber">122</span><span class="br"></span><p>XXXVII. Cato tria genera myrti prodidit, nigram, candidam, coniugulam, fortassis a coniugiis, ex illo Cluacinae genere; nunc et alia distinctio sativae aut silvestris et in utraque latifoliae; in silvestri propria oxymyrsine. sativarum genera topiarii faciunt Tarentinam
folio minuto, nostratem patulo, hexasticham densissimo, senis foliorum versibus. haec non est in usu, ramosa atque non alta.<a class="footnoteLink" href="#note_LCL370_370_1" id="target_note_LCL370_370_1"><sup>1</sup></a> coniugulam existimo
<span class="br"></span><span class="lineNumber">123</span><span class="br"></span>nunc nostratem dici. myrtus odoratissima Aegypto.



</p></section><notes><section class="footnotes"><ul><li class="note" id="note_LCL370_370_1"><a class="footnoteCrossrefLink" href="#target_note_LCL370_370_1" title="Click to highlight in text"><sup class="lineRef">1</sup>atque nÌ„ (= non) alta <span class="italic">Mayhoff</span>: utque in alia (utique in Italia <span class="italic">Sillig</span>).</a></li><script type="text/javascript">document.getElementById('note_LCL370_370_1').style.display = "none";</script></ul></section></notes></section>