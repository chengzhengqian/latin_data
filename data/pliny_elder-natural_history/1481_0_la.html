<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

quaeque, transfunduntque in vas quod exiguum frigidae habeat, et rursus marina decocunt separatim, dein vas ipsum aqua<a class="footnoteLink" href="#note_LCL392_222_1" id="target_note_LCL392_222_1"><sup>1</sup></a> refrigerant. et cum hoc ter fecere, iuncea crate sub diu siccant sole lunaque. haec enim candorem facit, sol siccat, et ne liquefaciat, protegunt tenui linteo. candidissima vero fit post insolationem etiamnum recocta. Punica medicinis
<span class="br"></span><span class="lineNumber">85</span><span class="br"></span>utilissima. nigrescit cera addito chartarum cinere, sicut anchusa admixta rubet, variosque in colores pigmentis trahitur ad reddendas similitudines et innumeros mortalium usus parietumque etiam et armorum tutelam. cetera de melle apibusque in natura earum dicta sunt. et hortorum quidem omnis fere peracta ratio est.</p>
<span class="br"></span><span class="lineNumber">86</span><span class="br"></span><p>L. Secuntur herbae sponte nascentes quibus pleraeque gentium utuntur in cibis maximeque Aegyptus, frugum quidem fertilissima, sed ut prope sola iis carere possit. tanta est ciborum ex herbis abundantia. in Italia paucissimas novimus, fraga, tamnum, ruscum, batim marinam, batim hortensiam, quam<a class="footnoteLink" href="#note_LCL392_222_2" id="target_note_LCL392_222_2"><sup>2</sup></a> aliqui asparagum Gallicum vocant, praeter has pastinacam pratensem, lupum salictarium, eaque verius oblectamenta quam cibos.</p>
<span class="br"></span><span class="lineNumber">87</span><span class="br"></span><p>LI. In Aegypto nobilissima est colocasia, quam cyamon aliqui vocant. hanc e Nilo metunt, caule,







</p></section><notes><section class="footnotes"><ul><li class="note" id="note_LCL392_222_1"><a class="footnoteCrossrefLink" href="#target_note_LCL392_222_1" title="Click to highlight in text"><sup class="lineRef">1</sup>aqua <span class="italic">Ianus</span>: aut aquam <span class="italic">Mayhoff</span>: antequam <span class="italic">codd.</span></a></li><script type="text/javascript">document.getElementById('note_LCL392_222_1').style.display = "none";</script><li class="note" id="note_LCL392_222_2"><a class="footnoteCrossrefLink" href="#target_note_LCL392_222_2" title="Click to highlight in text"><sup class="lineRef">2</sup>quam <span class="italic">Detlefsen</span>: quas <span class="italic">Mayhoff.</span></a></li><script type="text/javascript">document.getElementById('note_LCL392_222_2').style.display = "none";</script></ul></section></notes></section>