<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
sedat, in manu dextera duo medii lino leviter colligati destillationes atque lippitudines arcent. quin et eiectus lapillus calculoso alligatus supra pubem levare ceteros dicitur ac iocineris etiam dolores et celeritatem partus facere. adicit Granius efficaciorem ad hoc esse ferro exemptum. partus accelerat hic mas ex quo quaeque conceperit, si cinctu suo soluto feminam cinxerit, dein solverit adiecta precatione se vinxisse, eundem et soluturum, atque abierit.</p>
<span class="br"></span><span class="lineNumber">43</span><span class="br"></span><p>X. Sanguine ipsius hominis ex quacumque parte emisso efficacissime anginam inlini tradunt Orpheus et Archelaus, item ora comitiali morbo conlapsorum, exurgere enim protinus. quidam, si pollices pedum pungantur eaeque guttae si ferantur<a class="footnoteLink" href="#note_LCL418_32_1" id="target_note_LCL418_32_1"><sup>1</sup></a> in faciem, aut si virgo dextro pollice attingat, hac coniectura
<span class="br"></span><span class="lineNumber">44</span><span class="br"></span>censentes virgines carnes edendas. Aeschines Atheniensis excrementorum cinere anginis medebatur
et tonsillis uvisque et carcinomatis. hoc medicamentum vocabat botryon. multa genera morborum primo coitu solvuntur primoque feminarum
mense aut, si id non contingit, longinqua fiunt maximeque comitiales. quin et a serpente, a scorpione percussos coitu levari produnt, verum feminas venere ea laedi. oculorum vitia fieri





</p></section><notes><section class="footnotes"><ul><li class="note" id="note_LCL418_32_1"><a class="footnoteCrossrefLink" href="#target_note_LCL418_32_1" title="Click to highlight in text"><sup class="lineRef">1</sup>si ferantur <span class="italic">Urlichs, Detlefsen</span>: referantur <span class="italic">Mayhoff</span>: se ferantur V: sÄ“ferantur R.</a></li><script type="text/javascript">document.getElementById('note_LCL418_32_1').style.display = "none";</script></ul></section></notes></section>