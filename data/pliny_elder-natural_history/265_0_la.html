<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Tiristasin, Crithoten, Cissam flumini Aegos adpositam; nunc habet a colonia Apro <span class="sc">x͞x͞i͞i͞</span> p. Resisthon ex adverso
<span class="br"></span><span class="lineNumber">49</span><span class="br"></span>coloniae Parianae. et Hellespontus <span class="sc">vii</span> ut diximus<a class="footnoteLink" href="#note_LCL352_154_1" id="target_note_LCL352_154_1"><sup>1</sup></a> stadiis Europam ab Asia dividens <span class="sc">iv</span> inter se contrarias urbes habet, in Europa Callipolim et Seston et in Asia Lampsacon et Abydon. dein promunturium Cherronesi Mastusia adversum Sigeo, cuius in fronte obliqua Cynossema (ita appellatur Hecubae tumulus), statio Achaeorum, et turris, delubrum Protesilai et in extrema Cherronesi fronte, quae vocatur Aeolium, oppidum Elaeus. dein petenti Melana sinum portus Coelos et Panhormus
et supra dicta Cardia.</p>
<span class="br"></span><span class="lineNumber">50</span><span class="br"></span><p>Tertius Europae sinus ad hunc modum clauditur. montes extra praedictos Thraciae Edonus, Gygemeros,
Meritus, Melamphyllos, flumina in Hebrum cadentia Bargus, Syrmus. Macedoniae, Thraciae, Hellesponti longitudo est supra dicta (quidam <span class="sc">d͞c͞c͞x͞x͞</span> faciunt), latitudo <span class="sc">c͞c͞c͞l͞x͞x͞x͞i͞v͞</span> est.</p>
<span class="br"></span><span class="lineNumber">51</span><span class="br"></span><p>Aegaeo mari nomen dedit scopulus inter Tenum et Chium verius quam insula, Aex nomine a specie caprae (quae ita Graecis appellatur), repente e medio mari exiliens. cernunt eum ab dextera parte Antandrum<a class="footnoteLink" href="#note_LCL352_154_2" id="target_note_LCL352_154_2"><sup>2</sup></a> navigantes ab Achaia, dirum ac pestiferum.
Aegaei pars Myrtoo datur; appellatur ab insula parva quae cernitur Macedoniam a Geraesto






</p></section><notes><section class="footnotes"><ul><li class="note" id="note_LCL352_154_1"><a class="footnoteCrossrefLink" href="#target_note_LCL352_154_1" title="Click to highlight in text"><sup class="lineRef">1</sup>[ut diximus]? <span class="italic">edd.</span></a></li><script type="text/javascript">document.getElementById('note_LCL352_154_1').style.display = "none";</script><li class="note" id="note_LCL352_154_2"><a class="footnoteCrossrefLink" href="#target_note_LCL352_154_2" title="Click to highlight in text"><sup class="lineRef">2</sup><span class="italic">Detlefsen</span>: Andrum.</a></li><script type="text/javascript">document.getElementById('note_LCL352_154_2').style.display = "none";</script></ul></section></notes></section>