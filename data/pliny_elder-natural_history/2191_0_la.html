<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
faucium tumorem ealfactuque obiter foveant. nullus est alius cibus qui in aegritudine alat neque oneret simulque vim potus et cibi habeat. maceratorum
<span class="br"></span><span class="lineNumber">49</span><span class="br"></span>in aceto molliri diximus putamen. talibus cum farina in panem subactis coeliaci recreantur. quidam ita resoluta in patinis torrere utilius putant, quo genere non alvos tantum sed et menses feminarum
sistunt, aut si maior sit impetus, cruda cum farina et aqua hauriuntur, et per se lutea ex his decocta in aceto donec indurescant, iterumque cum trito pipere torrentur<a class="footnoteLink" href="#note_LCL418_214_1" id="target_note_LCL418_214_1"><sup>1</sup></a> ad cohibendas alvos. fit et
<span class="br"></span><span class="lineNumber">50</span><span class="br"></span>dysintericis remedium singulare ovo effuso in fictile novum eiusdemque ovi mensura, ut paria sint omnia, melle, mox aceto, item oleo confusis crebroque permixtis.
quo fuerint ea excellentiora hoc praesentius remedium erit. alii eadem mensura pro oleo et aceto resinam adiciunt rubentem vinumque; et alio modo temperant, olei tantum mensura pari pineique corticis duabus sexagensimis denarii ac una eius quod rhus diximus, mellis obolis quinque simul decoctis, ita ut cibus alius post quattuor horas sumatur. torminibus
quoque multi medentur ova bina cum alii spicis quattuor una terendo vinique hemina calefaciendo
<span class="br"></span><span class="lineNumber">51</span><span class="br"></span>atque ita potui dando. et, ne quid desit ovorum gratiae, candidum ex his admixtum calci vivae




</p></section><notes><section class="footnotes"><ul><li class="note" id="note_LCL418_214_1"><a class="footnoteCrossrefLink" href="#target_note_LCL418_214_1" title="Click to highlight in text"><sup class="lineRef">1</sup>torrentur <span class="italic">vulg</span>.: <span class="italic">Mayhoff qui</span> tosta dantur <span class="italic">coni.</span>: torreantur <span class="italic">codd. Detlefsen.</span></a></li><script type="text/javascript">document.getElementById('note_LCL418_214_1').style.display = "none";</script></ul></section></notes></section>