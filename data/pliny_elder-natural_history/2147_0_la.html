<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

quae serpunt, superinposita farina hordeacia, ulcera
<span class="br"></span><span class="lineNumber">184</span><span class="br"></span>in facie membrana e partu bovis madida. frivolum videatur, non tamen omittendum propter desideria mulierum, talum candidi iuvenci XL diebus noctibusque,
donec resolvatur in liquorem, decoctum et inlitum
linteolo candorem cutisque erugationem praestare.
fimo taurino malas rubescere aiunt, non ut<a class="footnoteLink" href="#note_LCL418_126_1" id="target_note_LCL418_126_1"><sup>1</sup></a> crocodileam inlini melius sit,<a class="footnoteLink" href="#note_LCL418_126_2" id="target_note_LCL418_126_2"><sup>2</sup></a> sed foveri frigida et ante
<span class="br"></span><span class="lineNumber">185</span><span class="br"></span>et postea iubent. testas et quae decolorem faciunt cutem fimum vituli cum oleo et cummi manu subactum
emendat, ulcera oris ac rimas sebum vituli vel bovis cum adipe anserino et ocimi suco. est et alia mixtura sebo vituli cum medulla cervi et albae spinae foliis una tritis. idem praestat et medulla cum resina
<span class="br"></span><span class="lineNumber">186</span><span class="br"></span>vel si vaccina sit, et ius e carne vaccina. lichenas oris praestantissime vincit glutinum factum e genitalibus vitulorum, liquatum aceto cum sulpure vivo, ramo ficulneo permixtum, ita ut bis die recens inlinatur, item lepras ex melle et aceto decoctum, quas et iocur hirci calidum inlinitum tollit, sicut elephantiasin fel caprinum, etiamnum lepras ac furfures tauri fel addito nitro, urina asini circa canis ortum, maculas in facie fel utriusque per sese aqua infractum evitatisque solibus
<span class="br"></span><span class="lineNumber">187</span><span class="br"></span>ac ventis post detractam cutem. similis effectus et in taurino vitulinove felle cum semine cunilae, cinere e





</p></section><notes><section class="footnotes"><ul><li class="note" id="note_LCL418_126_1"><a class="footnoteCrossrefLink" href="#target_note_LCL418_126_1" title="Click to highlight in text"><sup class="lineRef">1</sup>ut <span class="italic">del. Gelenius.</span></a></li><script type="text/javascript">document.getElementById('note_LCL418_126_1').style.display = "none";</script><li class="note" id="note_LCL418_126_2"><a class="footnoteCrossrefLink" href="#target_note_LCL418_126_2" title="Click to highlight in text"><sup class="lineRef">2</sup>sit <span class="italic">Urlichs</span>, <span class="italic">Mayhoff</span>, sed (<span class="italic">codd.</span>) <span class="italic">deleto.</span></a></li><script type="text/javascript">document.getElementById('note_LCL418_126_2').style.display = "none";</script></ul></section></notes></section>