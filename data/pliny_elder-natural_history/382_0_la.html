<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

pientiae deditum voluntaria semper morte vitam accenso prius rogo finit. unum super haec est semiferum
ac plenum laboris inmensi—a quo<a class="footnoteLink" href="#note_LCL352_388_1" id="target_note_LCL352_388_1"><sup>1</sup></a> supra dicta continentur—venandi elephantos domandique; his arant, his invehuntur, haec maxime novere pecuaria, his militant dimicantque pro finibus: dilectum in
<span class="br"></span><span class="lineNumber">67</span><span class="br"></span>bella vires et aetas atque magnitudo faciunt. insula in Gange est magnae amplitudinis gentem continens unam nomine Modogalingam. ultra siti sunt Modubae,
Molindae, Uberae cum oppido eiusdem nominis magnifico, Modressae, Praeti,
Aclissae, Sasuri, Fassulae, Colebae, Orumcolae, Abali, Thalutae: rex horum peditum <span class="sc">l͞</span>, equitum <span class="sc">i͞v͞</span>, elephantorum <span class="sc">i͞v͞</span> in armis habet. validior deinde gens Andarae, plurimis vicis, <span class="sc">xxx</span> oppidis quae muris turribusque muniuntur, regi praebet peditum <span class="sc">c͞</span>, equitum <span class="sc">i͞i͞</span>, elephantos <span class="sc">m.</span> fertilissimi sunt auri Dardae, Setae
<span class="br"></span><span class="lineNumber">68</span><span class="br"></span>vero et argenti. sed omnia in India prope, non modo in hoc tractu, potentia claritateque antecedunt Prasi amplissima urbe ditissimaque Palibothra, unde quidam ipsam gentem Palibothros vocant, immo vero tractum universum a Gange. regi eorum peditum <span class="sc">d͞c͞</span>, equitum <span class="sc">x͞x͞x͞</span>, elephantorum <span class="sc">i͞x͞</span> per omnes dies





</p></section><notes><section class="footnotes"><ul><li class="note" id="note_LCL352_388_1"><a class="footnoteCrossrefLink" href="#target_note_LCL352_388_1" title="Click to highlight in text"><sup class="lineRef">1</sup><span class="italic">V.l.</span> e quo.</a></li><script type="text/javascript">document.getElementById('note_LCL352_388_1').style.display = "none";</script></ul></section></notes></section>