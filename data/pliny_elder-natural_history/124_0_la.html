<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

natura ibi et ferme reliquas complexa aeris<a class="footnoteLink" href="#note_LCL330_248_1" id="target_note_LCL330_248_1"><sup>1</sup></a> causas, quoniam et tonitruum et fulminum iactus horum violentiae plerique adsignant, quin et ideo lapidibus pluere interim, quia vento sint rapti; et multa similiter. quam ob rem simul plura dicenda sunt.</p>
<span class="br"></span><span class="lineNumber">105</span><span class="br"></span><p>XXXIX. Tempestatum imbriumque<a class="footnoteLink" href="#note_LCL330_248_2" id="target_note_LCL330_248_2"><sup>2</sup></a> quasdam statas esse causas, quasdam vero fortuitas aut adhuc rationis inconpertae, manifestum est. quis enim aestates et hiemes quaeque in temporibus annua vice intelleguntur siderum motu fieri dubitet? ut solis ergo natura temperando intellegitur anno, sic reliquorum quoque siderum propria est cuiusque<a class="footnoteLink" href="#note_LCL330_248_3" id="target_note_LCL330_248_3"><sup>3</sup></a> vis et ad suam cuique naturam fertilis. alia sunt in liquorem soluti umoris fecunda, alia concreti in pruinas aut coacti in nives aut glaciati in grandines, alia flatus, alia teporis, alia vaporis, alia roris, alia frigoris.<a class="footnoteLink" href="#note_LCL330_248_4" id="target_note_LCL330_248_4"><sup>4</sup></a> nec vero haec tanta debent existimari quanta cernuntur, cum esse eorum nullum minus
<span class="br"></span><span class="lineNumber">106</span><span class="br"></span>luna tam inmensae altitudinis ratio declaret. igitur in suo quaeque motu naturam suam exercent, quod manifestum Saturni maxime transitus imbribus faciunt. nec meantium modo siderum haec vis est sed multorum etiam adhaerentium caelo, quotiens errantium accessu inpulsa aut coniectu radiorum exstimulata sunt, qualiter in suculis sentimus accidere, quas Graeci ob id pluvio nomine hyadas<a class="footnoteLink" href="#note_LCL330_248_5" id="target_note_LCL330_248_5"><sup>5</sup></a>
</p></section><notes><section class="footnotes"><ul><li class="note" id="note_LCL330_248_1"><a class="footnoteCrossrefLink" href="#target_note_LCL330_248_1" title="Click to highlight in text"><sup class="lineRef">1</sup><span class="italic">Detlefsen</span>: comaplexa a se <span class="italic">aut</span> se (complexa eas, <span class="italic">cf.</span> 67 <span class="italic">fin. Mayhoff</span>).</a></li><script type="text/javascript">document.getElementById('note_LCL330_248_1').style.display = "none";</script><li class="note" id="note_LCL330_248_2"><a class="footnoteCrossrefLink" href="#target_note_LCL330_248_2" title="Click to highlight in text"><sup class="lineRef">2</sup><span class="italic">Mayhoff</span>: rerumque.</a></li><script type="text/javascript">document.getElementById('note_LCL330_248_2').style.display = "none";</script><li class="note" id="note_LCL330_248_3"><a class="footnoteCrossrefLink" href="#target_note_LCL330_248_3" title="Click to highlight in text"><sup class="lineRef">3</sup><span class="italic">Mayhoff</span>: quibusque.</a></li><script type="text/javascript">document.getElementById('note_LCL330_248_3').style.display = "none";</script><li class="note" id="note_LCL330_248_4"><a class="footnoteCrossrefLink" href="#target_note_LCL330_248_4" title="Click to highlight in text"><sup class="lineRef">4</sup><span class="italic">v.l.</span> rigoris.</a></li><script type="text/javascript">document.getElementById('note_LCL330_248_4').style.display = "none";</script><li class="note" id="note_LCL330_248_5"><a class="footnoteCrossrefLink" href="#target_note_LCL330_248_5" title="Click to highlight in text"><sup class="lineRef">5</sup>hyadas <span class="italic">om. vulg.</span> (<span class="italic">cf.</span> ยง 8).</a></li><script type="text/javascript">document.getElementById('note_LCL330_248_5').style.display = "none";</script></ul></section></notes></section>