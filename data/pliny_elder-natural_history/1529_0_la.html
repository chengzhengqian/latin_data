<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

coctam conditamve professus arteriae, tussi, destillationi, stomacho, panis, parotidibus, pernionibus,
cum oleo sudorem, coctam cum conchyliis ciere alvum, cum tisana pectus purgare mulierumque menses, cum sale ulcera quae serpant cohibere.
<span class="br"></span><span class="lineNumber">36</span><span class="br"></span>suco quoque in usu est. expressus inlitus fronti sanguinem narium sistit, potus urinam ciet, calculos rumpit, uvam gargarizatus reprimit. semen colligi messibus oportet. Alexandrinum maxime laudatur. ad omnia haec et mitiores quidem teneraeque efficaces,
sed praecipue silvestris illa, et hoc amplius lepras e facie tollit in vino pota. si quadripes fetum non admittat, urtica naturam fricandam monstrant.</p>
<span class="br"></span><span class="lineNumber">37</span><span class="br"></span><p>XVI. Ea quoque quam lamium inter genera earum appellavimus, mitissima et foliis non mordentibus,
medetur cum mica salis contusis incussisque, inustis et strumis, tumoribus, podagris, vulneribus. album habet in medio folio quod ignibus sacris
<span class="br"></span><span class="lineNumber">38</span><span class="br"></span>medetur. quidam e nostris tempore discrevere genera, et autumnalis urticae radicem adalligatam in tertianis ita ut aegri nuncupentur, cum eruatur ea radix, dicaturque cui et quorum filio eximatur, liberare morbo tradiderunt, hoc idem et contra quartanas pollere. iidem urticae radice addito sale



</p></section><notes></notes></section>