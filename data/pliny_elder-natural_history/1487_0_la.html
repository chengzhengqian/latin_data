<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

genera duo. uni cicerculae folia, alteri aculeata. hic et serius floret magisque saepta obsidet villarum. semen ei rotundius, nigrum, in siliqua, alteri harenacium.<a class="footnoteLink" href="#note_LCL392_234_1" id="target_note_LCL392_234_1"><sup>1</sup></a>
spinosorum etiamnum aliud genus anonis. in ramis enim spinas habet, adposito folio rutae simili, toto caule foliato in modum coronae. sequitur arata frugibus inimica vivaxque praecipue.</p>
<span class="br"></span><span class="lineNumber">99</span><span class="br"></span><p>LIX. Aculeatarum caules aliquarum per terram serpunt, ut eius quam coronopum vocant. e diverso stat anchusa inficiendo ligno cerisque radicis aptae, stant e mitioribus anthemis et phyllanthes et anemone et aphace. caule foliato est crepis et lotos.</p>
<span class="br"></span><span class="lineNumber">100</span><span class="br"></span><p>LX. Differentia foliorum et hic quae in arboribus, brevitate pediculi ac longitudine, angustiis ipsius folii, amplitudine, iam vero angulis, incisuris, odore, flore. diuturnior hic quibusdam per partes florentibus,
ut ocimo, heliotropio, aphacae, onochili. Multis inter haec aeterna folia sicut quibusdam arborum, in primisque heliotropio, adianto, polio.</p>
<span class="br"></span><span class="lineNumber">101</span><span class="br"></span><p>LXI. Aliud rursus spicatarum genus, ex quo est achynops, alopecuros, stelephuros,—quam quidam ortygem vocant, alii plantaginem, de qua plura dicemus inter medicas—, thryallis. ex his alopecuros
spicam habet mollem et lanuginem densam





</p></section><notes><section class="footnotes"><ul><li class="note" id="note_LCL392_234_1"><a class="footnoteCrossrefLink" href="#target_note_LCL392_234_1" title="Click to highlight in text"><sup class="lineRef">1</sup>harenacium <span class="italic">Detlefsen</span>: harenaceum <span class="italic">cum vulg. Mayhoff.</span></a></li><script type="text/javascript">document.getElementById('note_LCL392_234_1').style.display = "none";</script></ul></section></notes></section>