<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

erui post aequinoctium vernum radicitus siccarique ad lunam xxx diebus, ita lucere noctibus. Magos Parthorumque reges hac herba uti ad vota suscipienda. eandem vocari chenamychen, quoniam anseres a primo conspectu eius expavescant, ab aliis nyctalopa, quoniam e longinquo noctibus fulgeat.</p>
<span class="br"></span><span class="lineNumber">63</span><span class="br"></span><p>XXXVII. Melilotos ubique nascitur, laudatissima tamen in Attica, ubicumque vero recens nec candicans et croco quam simillima, quamquam in Italia odoratior candida.</p>
<span class="br"></span><span class="lineNumber">64</span><span class="br"></span><p>XXXVIII. Florum prima ver nuntiantium<a class="footnoteLink" href="#note_LCL392_206_1" id="target_note_LCL392_206_1"><sup>1</sup></a> viola alba—tepidioribus vero locis etiam hieme emicat—post
ea quae ion appellatur et purpurea, proxime flammeum, quod phlox vocatur, silvestre dumtaxat. cyclaminum bis anno, vere et autumno. aestates hiemesque fugit. seriores supra dictis aliquanto narcissus et lilium trans maria, in Italia quidem, ut diximus, post rosam. verum in Graecia tardius etiamnum anemone. est autem haec silvestrium bulborum flos, alia quam quae dicetur in medicis.
<span class="br"></span><span class="lineNumber">65</span><span class="br"></span>sequitur oenanthe ac melanium et ex silvestribus heliochrysos, deinde alterum genus anemones quae limonia vocatur, post hanc gladiolus comitatus












</p></section><notes><section class="footnotes"><ul><li class="note" id="note_LCL392_206_1"><a class="footnoteCrossrefLink" href="#target_note_LCL392_206_1" title="Click to highlight in text"><sup class="lineRef">1</sup>nuntiantium <span class="italic">cum vulg. Detlefsen</span>: nuntianti <span class="italic">plerique codd.</span>: nuntiat <span class="italic">Mayhoff.</span></a></li><script type="text/javascript">document.getElementById('note_LCL392_206_1').style.display = "none";</script></ul></section></notes></section>