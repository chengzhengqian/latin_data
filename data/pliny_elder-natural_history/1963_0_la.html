<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

videntur, item Apollinem serpentemque eius sagittis configi,<a class="footnoteLink" href="#note_LCL394_172_1" id="target_note_LCL394_172_1"><sup>1</sup></a> citharoedum, qui Dicaeus appellatus est, quod, cum Thebae ab Alexandro caperentur, aurum a fugiente conditum sinu eius celatum esset. hic primus nervos et venas expressit capillumque diligentius.</p>
<span class="br"></span><span class="lineNumber">60</span><span class="br"></span><p>Fuit et alius Pythagoras Samius, initio pictor, cuius signa ad aedem Fortunae Huiusce Diei septem nuda et senis unum laudata sunt. hic supra dicto facie quoque indiscreta similis fuisse traditur, Regini autem discipulus et filius sororis fuisse Sostratus.</p>
<span class="br"></span><span class="lineNumber">61</span><span class="br"></span><p>Lysippum Sicyonium Duris negat ullius fuisse discipulum, sed primo aerarium fabrum audendi rationem cepisse pictoris Eupompi responso. eum enim interrogatum, quem sequeretur antecedentium, dixisse monstrata hominum multitudine, naturam
<span class="br"></span><span class="lineNumber">62</span><span class="br"></span>ipsam imitandam esse, non artificem. plurima ex omnibus signa fecit, ut diximus, fecundissimae artis, inter quae destringentem se, quem M. Agrippa ante Thermas suas dicavit, mire gratum Tiberio principi. non quivit temperare sibi in eo, quamquam imperiosus sui inter initia principatus, transtulitque in cubiculum alio signo substituto, cum quidem tanta pop. R.






</p></section><notes><section class="footnotes"><ul><li class="note" id="note_LCL394_172_1"><a class="footnoteCrossrefLink" href="#target_note_LCL394_172_1" title="Click to highlight in text"><sup class="lineRef">1</sup>configi <span class="italic">Ian</span>: configit <span class="italic">B</span>: confici <span class="italic">rell.</span></a></li><script type="text/javascript">document.getElementById('note_LCL394_172_1').style.display = "none";</script></ul></section></notes></section>