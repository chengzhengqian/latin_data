<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

exiguumque sudat aliquando contactu solis. e diverso materies, quae abieti pulcherrima, piceae ad fissiles scandulas cupasque et pauca alia secamenta.</p>
<span class="br"></span><span class="lineNumber">43</span><span class="br"></span><p>XIX. Quinto generi est situs idem, facies eadem; larix vocatur. materies praestantior longe, incorrupta aevis,<a class="footnoteLink" href="#note_LCL370_416_1" id="target_note_LCL370_416_1"><sup>1</sup></a> umori contumax, rubens praeterea et odore acrior. plusculum huic erumpit liquoris melleo colore atque lentore,<a class="footnoteLink" href="#note_LCL370_416_2" id="target_note_LCL370_416_2"><sup>2</sup></a> numquam durescentis.</p>
<span class="br"></span><span class="lineNumber">44</span><span class="br"></span><p>Sextum genus est taeda proprie dicta, abundantior suco quam reliqua, parcior liquidiorque quam picea, flammis ac lumini sacrorum etiam grata. hae, mares dumtaxat, ferunt et eam quam Graeci sycen vocant, odoris gravissimi. laricis morbus est ut taeda fiat.</p>
<span class="br"></span><span class="lineNumber">45</span><span class="br"></span><p>Omnia autem haec genera accensa fuligine inmodica
carbonem repente expuunt cum eruptionis crepitu eiaculanturque longe excepta larice quae nec ardet nec carbonem facit nec alio modo ignis vi consumitur
quam lapides. omnia ea perpetuo virent nec facile discernuntur in fronde etiam a peritis,
<span class="br"></span><span class="lineNumber">46</span><span class="br"></span>tanta natalium mixtura est; sed picea minus alta quam larix, illa crassior leviorque cortice, folio villosior,
pinguior et densior mollius flexo; at piceae rariora






</p></section><notes><section class="footnotes"><ul><li class="note" id="note_LCL370_416_1"><a class="footnoteCrossrefLink" href="#target_note_LCL370_416_1" title="Click to highlight in text"><sup class="lineRef">1</sup><span class="italic">Mayhoff</span>: incorrupta ac vis.</a></li><script type="text/javascript">document.getElementById('note_LCL370_416_1').style.display = "none";</script><li class="note" id="note_LCL370_416_2"><a class="footnoteCrossrefLink" href="#target_note_LCL370_416_2" title="Click to highlight in text"><sup class="lineRef">2</sup><span class="italic">Sillig</span>: lentiora <span class="italic">aut</span> recentiora.</a></li><script type="text/javascript">document.getElementById('note_LCL370_416_2').style.display = "none";</script></ul></section></notes></section>