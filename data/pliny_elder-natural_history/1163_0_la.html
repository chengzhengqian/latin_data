<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

alii vetant gemmantem, decuti enim oculos tractuque intrantium deteri, et ob id arcendum procul omne quidem pecus, sed maxime lanatum, quoniam facillime auferat gemmas; inimicos et pubescente uva rastros, satisque esse vineam ter anno confodi, ab aequinoctio verno ad vergiliarum exortum et canis ortu et
<span class="br"></span><span class="lineNumber">189</span><span class="br"></span>nigrescente acino. quidam ita determinant: veterem semel a vindemia ante brumam (cum alii ablaqueare et stercorare satis putent), iterum ab idibus Aprilibus, antequam concipiat, hoc est in vi idus Maias, dein prius quam florere incipiat, et cum defloruerit, et variante se uva; peritiores adfirmant, si iusto saepius fodiatur, in tantum tenerescere acinos ut rumpantur. quae fodiantur ante ferventes horas diei fodiendas convenit, sicuti lutum neque arare neque fodere, fossione pulverem excitatum contra soles nebulasque prodesse.</p>
<span class="br"></span><span class="lineNumber">190</span><span class="br"></span><p>Pampinatio verna in confesso est ab idibus Maiis intra dies <span class="sc">x</span>, utique antequam florere incipiat, et ea<a class="footnoteLink" href="#note_LCL371_130_1" id="target_note_LCL371_130_1"><sup>1</sup></a> infra iugum debere fieri. de sequente variant sententiae: cum defloruerit aliqui pampinandum putant,

</p></section><notes><section class="footnotes"><ul><li class="note" id="note_LCL371_130_1"><a class="footnoteCrossrefLink" href="#target_note_LCL371_130_1" title="Click to highlight in text"><sup class="lineRef">1</sup>eam <span class="italic">edd.</span></a></li><script type="text/javascript">document.getElementById('note_LCL371_130_1').style.display = "none";</script></ul></section></notes></section>