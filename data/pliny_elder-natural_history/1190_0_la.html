<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

linunt. multi et has et talpas amurca necant, contraque urucas et mala putrescentia<a class="footnoteLink" href="#note_LCL371_184_1" id="target_note_LCL371_184_1"><sup>1</sup></a> lacerti viridis felle tangi cacumina iubent, privatim autem contra urucas ambiri arbores singulas a muliere initiante <span class="br"></span><span class="lineNumber">267</span><span class="br"></span>menses, nudis pedibus, recincta. item ne quod animal pastu malefico decerpat frondem, fimo boum diluto spargi folia quotiens imber interveniat, quoniam oblinatur ita virus medicaminis, mira quaedam excogitante sollertia humana, quippe cum averti grandines carmine credant plerique, cuius verba inserere non equidem serio ausim, quamquam a Catone proditis contra luxata membra iungenda harundinum fissurae. idem arbores religiosas lucosque succidi permisit sacrificio prius facto, cuius rationem precationemque eodem volumine tradidit.</p>
</section><notes><section class="footnotes"><ul><li class="note" id="note_LCL371_184_1"><a class="footnoteCrossrefLink" href="#target_note_LCL371_184_1" title="Click to highlight in text"><sup class="lineRef">1</sup>putrescentia? <span class="italic">Mayhoff</span>: putrescant (mala ne putrescant <span class="italic">edd.</span>).</a></li><script type="text/javascript">document.getElementById('note_LCL371_184_1').style.display = "none";</script></ul></section></notes></section>