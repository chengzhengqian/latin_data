<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Priene. in ora quae Troglea appellatur Gessus amnis. regio omnibus Ionibus sacra et ideo Panionia
<span class="br"></span><span class="lineNumber">114</span><span class="br"></span>appellata. iuxta a fugitivis conditum (uti nomen indicio est) Phygela fuit et Marathesium oppidum. supra haec Magnesia Maeandri cognomine insignis. a Thessalica Magnesia orta; abest ab Epheso <span class="sc">x͞v͞</span> p., Trallibus eo amplius <span class="sc">mmm.</span> antea Thessaloche et Androlitia nominata; et litori adposita Derasidas insulas secum abstulit mari. intus et Thyatira
<span class="br"></span><span class="lineNumber">110</span><span class="br"></span>adluitur Lyco, Pelopia aliquando et Euhippia cognominata.</p>
<p>In ora autem Matium, Ephesus Amazonum opus, multis antea expetita nominibus: Alopes cum pugnatum apud Troiam est, mox Ortygiae, Amorges; vocata est et Smyrna cognomine Trachia et Haemonion
et Ptelea. attollitur monte Pione, adluitur Caystro in Cilbianis iugis orto multosque amnes deferente et stagnum Pegaseum, quod Phyrites amnis expellit. ab his multitudo limi est quae terras propagat mediisque iam campis Syrien insulam adiecit.
fons in urbe Callippia et templum Dianae conplexi e diversis regionibus duo Selinuntes.</p>
<span class="br"></span><span class="lineNumber">116</span><span class="br"></span><p>Ab Epheso Matium aliud Colophoniorum et intus ipsa Colophon, Haleso adfluente. inde Apollinis Clarii fanum, Lebedos—fuit et Notium oppidum—,




</p></section><notes></notes></section>