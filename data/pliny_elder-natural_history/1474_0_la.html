<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

hyacintho. novissima rosa, eademque prima deficit excepta sativa, e ceteris hyacinthus maxime durat et viola alba et oenanthe, sed haec ita, si devolsa crebro prohibeatur in semen ire. nascitur<a class="footnoteLink" href="#note_LCL392_208_1" id="target_note_LCL392_208_1"><sup>1</sup></a> in locis
<span class="br"></span><span class="lineNumber">66</span><span class="br"></span>tepidis. odor idem ei qui germinantibus uvis, atque inde nomen. hyacinthum comitatur fabula duplex, luctum praeferens eius quem Apollo dilexerat, aut ex Aiacis cruore editi, ita discurrentibus venis ut Graecarum litterarum figura AI legatur inscriptum. heliochrysus florem habet auro similem, folium tenue, cauliculum quoque gracilem sed durum. hoc coronari<a class="footnoteLink" href="#note_LCL392_208_2" id="target_note_LCL392_208_2"><sup>2</sup></a> se Magi, si et unguenta sumantur ex auro quod apyron vocant, ad gratiam quoque vitae gloriamque pertinere arbitrantur. et verni quidem flores hi sunt.</p>
<span class="br"></span><span class="lineNumber">67</span><span class="br"></span><p>XXXIX. Succedunt illis aestivi, lychnis et Iovis flos et alterum genus lilii, item iphyon<a class="footnoteLink" href="#note_LCL392_208_3" id="target_note_LCL392_208_3"><sup>3</sup></a> et amaracus quem Phrygium cognominant. sed maxime spectabilis pothos. duo genera huius: unum cui flos hyacinthi est, alter candidus qui fere nascitur tumulis,<a class="footnoteLink" href="#note_LCL392_208_4" id="target_note_LCL392_208_4"><sup>4</sup></a> quoniam fortius durat. et iris aestate floret. abeunt et hi marcescuntque. alii rursus subeunt autumno: tertium genus lilii, et crocum et orsini utraque genera, unum hebes, alterum odoratum,










</p></section><notes><section class="footnotes"><ul><li class="note" id="note_LCL392_208_1"><a class="footnoteCrossrefLink" href="#target_note_LCL392_208_1" title="Click to highlight in text"><sup class="lineRef">1</sup>semen ire. nascitur <span class="italic">Mayhoff</span>: in semine renasci, in <span class="italic">Detlefsen</span>: semine <span class="italic">aut</span> seminibus renascitur <span class="italic">codd.</span></a></li><script type="text/javascript">document.getElementById('note_LCL392_208_1').style.display = "none";</script><li class="note" id="note_LCL392_208_2"><a class="footnoteCrossrefLink" href="#target_note_LCL392_208_2" title="Click to highlight in text"><sup class="lineRef">2</sup>coronari <span class="italic">Urlichs et Detlefsen</span>: coronare <span class="italic">cum plerisque codd. Mayhoff.</span></a></li><script type="text/javascript">document.getElementById('note_LCL392_208_2').style.display = "none";</script><li class="note" id="note_LCL392_208_3"><a class="footnoteCrossrefLink" href="#target_note_LCL392_208_3" title="Click to highlight in text"><sup class="lineRef">3</sup>iphyon <span class="italic">Sillig, Detlefsen</span>: tiphyon <span class="italic">cum nonnullis codd. Mayhoff.</span></a></li><script type="text/javascript">document.getElementById('note_LCL392_208_3').style.display = "none";</script><li class="note" id="note_LCL392_208_4"><a class="footnoteCrossrefLink" href="#target_note_LCL392_208_4" title="Click to highlight in text"><sup class="lineRef">4</sup>tumulis <span class="italic">Ianus</span>: in tumulis <span class="italic">codd.</span></a></li><script type="text/javascript">document.getElementById('note_LCL392_208_4').style.display = "none";</script></ul></section></notes></section>