<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

vino albo potum, hypocisthis in rubro profluvium sistunt. hysopum suffocationes laxat. radix verbenacae
pota ex aqua ad omnia in partu aut ex partu
<span class="br"></span><span class="lineNumber">161</span><span class="br"></span>mala praestantissima est. peucedano quidam miscent
in vino nigro semen cupressi contritum. nam semen psyllii defervefactum in aqua, cum intepuit, epiphoras omnes uteri lenit. symphyton tritum in vino nigro evocat menses. partus accelerat scordotis pota drachma suci in aquae mulsae cyathis <span class="sc">iii</span>. dictamni folia praeclare dantur ex aqua. constat
unius oboli pondere, vel si mortui sint in utero infantes, protinus reddi sine vexatione puerperae. similiter prodest pseudodictamnum, sed tardius, cyclaminos adalligata, cissanthemos pota, item vettonicae farina ex aqua mulsa.</p>
<span class="br"></span><span class="lineNumber">162</span><span class="br"></span><p>XCI. Arsenogonon et thelygonon herbae sunt habentes uvas floribus oleae similes, pallidiores<a class="footnoteLink" href="#note_LCL393_382_1" id="target_note_LCL393_382_1"><sup>1</sup></a> tamen, semen album papaveris modo. thelygoni potu feminam concipi narrant; arsenogonon ab ea semine oleae, nec alio distat; huius potu mares generari, si credimus. alii utramque ocimo similem tradunt, arsenogoni autem semen geminum esse testibus simile.</p>
<span class="br"></span><span class="lineNumber">163</span><span class="br"></span><p>XCII. Mammarum vitiis aizoum quod digitillum appellavimus unice medetur. erigeron ex passo mammas uberiores facit, soncum cum farre coctum,<a class="footnoteLink" href="#note_LCL393_382_2" id="target_note_LCL393_382_2"><sup>2</sup></a>
</p></section><notes><section class="footnotes"><ul><li class="note" id="note_LCL393_382_1"><a class="footnoteCrossrefLink" href="#target_note_LCL393_382_1" title="Click to highlight in text"><sup class="lineRef">1</sup>pallidiores d(?) <span class="italic">vulg.</span>: pallidioris <span class="italic">Detlefsen, Mayhoff.</span></a></li><script type="text/javascript">document.getElementById('note_LCL393_382_1').style.display = "none";</script><li class="note" id="note_LCL393_382_2"><a class="footnoteCrossrefLink" href="#target_note_LCL393_382_2" title="Click to highlight in text"><sup class="lineRef">2</sup>soncum cum farre coctum <span class="italic">ego</span>: sonci cum farre cocti ius <span class="italic">Mayhoff</span>: sonchum in farre coctum <span class="italic">Detlefsen et codd.</span></a></li><script type="text/javascript">document.getElementById('note_LCL393_382_2').style.display = "none";</script></ul></section></notes></section>