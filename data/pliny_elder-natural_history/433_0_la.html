<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

in ea aediculam esse tantum uno<a class="footnoteLink" href="#note_LCL352_490_1" id="target_note_LCL352_490_1"><sup>1</sup></a> lapide exstructam; ab ea in vicino eodem nomine minorem, deinde Caprariam lacertis grandibus refertam; in conspectu
earum esse Ninguariam, quae hoc nomen
<span class="br"></span><span class="lineNumber">205</span><span class="br"></span>acceperit a perpetua nive, nebulosam; proximam ei Canariam vocari a multitudine canum ingentis magnitudinis (ex quibus perducti sunt Iubae duo); apparere<a class="footnoteLink" href="#note_LCL352_490_2" id="target_note_LCL352_490_2"><sup>2</sup></a> ibi vestigia aedificiorum; cum omnes autem copia pomorum et avium omnis generis abundent, hanc et palmetis caryotas ferentibus ac nuce pinea abundare; esse copiam et mellis, papyrum quoque et siluros in amnibus gigni; infestari eas beluis, quae expellantur<a class="footnoteLink" href="#note_LCL352_490_3" id="target_note_LCL352_490_3"><sup>3</sup></a> adsidue, putrescentibus.</p>
<span class="br"></span><span class="lineNumber">206</span><span class="br"></span><p>XXXVIII. Et abunde orbe terrae extra intra indicato colligenda in artum mensura aequorum videtur.</p>
<p>Polybius a Gaditano freto longitudinem directo cursu ad os Maeotis <span class="sc">|x͞x͞x͞i͞v͞| x͞x͞x͞v͞i͞i͞</span> <span class="sc">d</span> prodidit, ab eodem initio ad orientem recto cursu Siciliam <span class="sc">|x͞i͞i͞|</span> <span class="sc">l,</span> Cretam <span class="sc">c͞c͞c͞l͞x͞x͞v͞</span>, Rhodum <span class="sc">c͞l͞x͞x͞x͞v͞i͞i͞</span> <span class="sc">d,</span> Chelidonias tantundem, Cyprum <span class="sc">c͞c͞x͞x͞v͞</span>, inde Syriae Seleuciam
<span class="br"></span><span class="lineNumber">207</span><span class="br"></span>Pieriam <span class="sc">c͞x͞v͞</span>, quae computatio efficit <span class="sc">|x͞x͞i͞i͞i͞| x͞l͞</span>. Agrippa hoc idem intervallum a freto Gaditano ad sinum Issicum per longitudinem directam <span class="sc">|x͞x͞x͞i͞v͞| x͞l͞</span> taxat, in quo haud scio an sit error numeri, quoniam



</p></section><notes><section class="footnotes"><ul><li class="note" id="note_LCL352_490_1"><a class="footnoteCrossrefLink" href="#target_note_LCL352_490_1" title="Click to highlight in text"><sup class="lineRef">1</sup>uno <span class="italic">add. Sillig.</span></a></li><script type="text/javascript">document.getElementById('note_LCL352_490_1').style.display = "none";</script><li class="note" id="note_LCL352_490_2"><a class="footnoteCrossrefLink" href="#target_note_LCL352_490_2" title="Click to highlight in text"><sup class="lineRef">2</sup><span class="italic">Mayhoff</span>: apparent.</a></li><script type="text/javascript">document.getElementById('note_LCL352_490_2').style.display = "none";</script><li class="note" id="note_LCL352_490_3"><a class="footnoteCrossrefLink" href="#target_note_LCL352_490_3" title="Click to highlight in text"><sup class="lineRef">3</sup>expuantur &lt;aestu&gt; <span class="italic">Detlefsen.</span></a></li><script type="text/javascript">document.getElementById('note_LCL352_490_3').style.display = "none";</script></ul></section></notes></section>