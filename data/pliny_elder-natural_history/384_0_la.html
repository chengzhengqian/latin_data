<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

passuum parcissimis auctoribus navigatur et quodam solis comitatu in occasum versus oceano infunditur. mensuram orae ad eum ponam, ut invenio, generatim,
quamquam inter se nullae congruunt: ab ostio Gangis ad promunturium Calingon et oppidum Dandaguda <span class="sc">d͞c͞x͞x͞v͞</span>, ad Tropina <span class="sc">|x͞i͞i͞| x͞x͞v͞</span>, ad Perimulae promunturium, ubi est celeberrimum Indiae emporium,
<span class="sc">d͞c͞c͞l͞</span>, ad oppidum in insula quam supra diximus Patalam <span class="sc">d͞c͞x͞x͞</span>.</p>
<span class="br"></span><span class="lineNumber">73</span><span class="br"></span><p>Gentes montanae inter eum et Iomanem Caesi, Caetriboni silvestres, dein Megallae (quorum regi <span class="sc">d</span> elephanti, peditum equitumque numerus incertus), Chrysei, Parasangae, Asmagi, tigri fera scatentes; armant peditum <span class="sc">x͞x͞x͞</span>, elephantos <span class="sc">ccc</span>, equites <span class="sc">dccc</span> hos Indus includit montium corona circumdatos et solitudinibus. <span class="sc">d͞c͞x͞x͞v͞</span> infra solitudines Dari, Surae, iterumque solitudines per <span class="sc">c͞l͞x͞x͞x͞v͞i͞i͞</span>, plerumque harenis ambientibus haut alio modo quam insulas mari.
<span class="br"></span><span class="lineNumber">74</span><span class="br"></span>infra deserta haec Maltaecorae, Singae, Moroae, Rarungae, Moruni. hi montium qui perpetuo tractu oceani in<a class="footnoteLink" href="#note_LCL352_392_1" id="target_note_LCL352_392_1"><sup>1</sup></a> ora pertinent incolae liberi et regum expertes multis urbibus montanos optinent colles. Nareae deinde, quos claudit mons altissimus Indicorum
Capitalia. huius incolae alio latere late auri

</p></section><notes><section class="footnotes"><ul><li class="note" id="note_LCL352_392_1"><a class="footnoteCrossrefLink" href="#target_note_LCL352_392_1" title="Click to highlight in text"><sup class="lineRef">1</sup>in <span class="italic">add. Mayhoff.</span></a></li><script type="text/javascript">document.getElementById('note_LCL352_392_1').style.display = "none";</script></ul></section></notes></section>