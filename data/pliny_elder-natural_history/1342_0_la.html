<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

crassescunt, depositis caulis et semen; distant sapore
<span class="br"></span><span class="lineNumber">105</span><span class="br"></span>tantum dulci. apud nos duo prima genera: unum condimentariae, quam illi getion, nostri pallacanam vocant, seritur mensibus Martio, Aprili, Maio, alterum capitatae quae ab aequinoctio autumni vel a favonio. genera eius austeritatis ordine: Africana, Gallica, Tusculana, Ascalonia, Amiternina. optima autem quae rotundissima, item rufa acrior quam candida, et sicca quam viridis, et cruda quam cocta
<span class="br"></span><span class="lineNumber">106</span><span class="br"></span>sicut<a class="footnoteLink" href="#note_LCL371_488_1" id="target_note_LCL371_488_1"><sup>1</sup></a> quam condita. seritur Amiternina frigidis et umidis locis, et sola alii modo capite, reliquae semine proximaque aestate nullum semen emittunt sed caput tantum quod increscit;<a class="footnoteLink" href="#note_LCL371_488_2" id="target_note_LCL371_488_2"><sup>2</sup></a> sequenti autem anno permutata
ratione semen gignitur, caput ipsum corrumpitur. ergo omnibus annis separatim semen cepae causa seritur, separatim cepa seminis. servantur autem
<span class="br"></span><span class="lineNumber">107</span><span class="br"></span>optime in paleis. getium paene sine capite est, cervicis tantum longae et ideo totum in fronde, saepiusque resecatur ut porrum; ideo et illud serunt, non deponunt. cetero cepas ter fosso seri iubent extirpatis radicibus herbarum, in iugera denas libras, intermisceri satureiam, quoniam melius proveniat,


</p></section><notes><section class="footnotes"><ul><li class="note" id="note_LCL371_488_1"><a class="footnoteCrossrefLink" href="#target_note_LCL371_488_1" title="Click to highlight in text"><sup class="lineRef">1</sup><span class="italic">Mayhoff coll. Diosc.</span> <span class="sc">ii</span> 180: sicca.</a></li><script type="text/javascript">document.getElementById('note_LCL371_488_1').style.display = "none";</script><li class="note" id="note_LCL371_488_2"><a class="footnoteCrossrefLink" href="#target_note_LCL371_488_2" title="Click to highlight in text"><sup class="lineRef">2</sup><span class="italic">Dalec.</span>: inarescit.</a></li><script type="text/javascript">document.getElementById('note_LCL371_488_2').style.display = "none";</script></ul></section></notes></section>