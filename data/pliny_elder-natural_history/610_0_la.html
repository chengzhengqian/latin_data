<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

retinere tradunt semperque aestu maris recedente inhorrescere; praeterea dextrae pennae vim soporiferam
inesse somnosque allicere subditam capiti.</p>
<span class="br"></span><span class="lineNumber">43</span><span class="br"></span><p>Pilo carentium duo omnino animal pariunt, delphinus
ac vipera.</p>
<p>XVI. Piscium species sunt <span class="sc">lxxiv</span> praeter crustis intectas<a class="footnoteLink" href="#note_LCL353_192_1" id="target_note_LCL353_192_1"><sup>1</sup></a> quae sunt <span class="sc">xxx</span> de singulis alias dicemus, nunc enim naturae tractantur insignium.</p>
<span class="br"></span><span class="lineNumber">44</span><span class="br"></span><p>XVII. Praecipua magnitudine thynni; invenimus talenta <span class="sc">xv</span> pependisse, eiusdem caudae latitudinem duo cubita et palmum. fiunt et in quibusdam amnibus haut minores, silurus in Nilo, isox in Rheno, attilus in Pado inertia pinguescens ad mille aliquando libras, catenato captus hamo nec nisi boum iugis extractus. atque hunc minimus appellatus clupea venam quandam eius in faucibus mira cupidine appetens
<span class="br"></span><span class="lineNumber">45</span><span class="br"></span>morsu exanimat. silurus grassatur ubicumque est omne animal appetens, equos innatantes saepe demergens. praecipue in Moeno Germaniae amne protelis boum et in Danuvio marris extrahitur porculo marino simillimus; et in Borysthene memoratur
praecipua magnitudo nullis ossibus spinisve
<span class="br"></span><span class="lineNumber">46</span><span class="br"></span>intersitis, carne praedulci. in Gange Indiae platanistas
vocant rostro delphini et cauda, magnitudine autem xvi cubitorum. in eodem esse Statius Sebosus haut modico miraculo affert vermes branchiis



</p></section><notes><section class="footnotes"><ul><li class="note" id="note_LCL353_192_1"><a class="footnoteCrossrefLink" href="#target_note_LCL353_192_1" title="Click to highlight in text"><sup class="lineRef">1</sup><span class="italic">Rackham</span>: intecta.</a></li><script type="text/javascript">document.getElementById('note_LCL353_192_1').style.display = "none";</script></ul></section></notes></section>