<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">105</span><span class="br"></span><p>LVI. Citrea contra venenum in vino bibuntur vel ipsa vel semen. faciunt oris suavitatem, decocto eorum colluti aut suco expresso. horum semen edendum praecipiunt in malacia praegnatibus, ipsa vero contra infirmitatem stomachi, sed non nisi ex aceto facillime manduntur.</p>
<span class="br"></span><span class="lineNumber">106</span><span class="br"></span><p>LVII. Punici mali novem genera nunc iterari supervacuum. ex his dulcia, quae apyrena alio nomine appellavimus, stomacho inutilia habentur, inflationes pariunt, dentes gingivasque laedunt, quae vero ab his sapore proxima vinosa diximus, parvum nucleum habentia, utiliora paulo intelleguntur.
alvum sistunt et stomachum, dumtaxat pauca citraque<a class="footnoteLink" href="#note_LCL392_484_1" id="target_note_LCL392_484_1"><sup>1</sup></a> satietatem. et haec minime danda, quamquam omnino nulla, in febri, nec carne acinorum utili nec suco. caventur aeque vomitionibus
<span class="br"></span><span class="lineNumber">107</span><span class="br"></span>ac bilem reicientibus. uvam in his ac ne mustum quidem, sed protinus vinum aperuit natura, utrumque asperiore cortice. hic acerbis in magno usu. vulgus coria maxime perfici2 illo novit; ob id malicorium appellant medici. urinam cieri eodem monstrant, mixtaque galla in aceto decoctum mobiles dentes stabilire. expetitur gravidarum






</p></section><notes><section class="footnotes"><ul><li class="note" id="note_LCL392_484_1"><a class="footnoteCrossrefLink" href="#target_note_LCL392_484_1" title="Click to highlight in text"><sup class="lineRef">1</sup>citraque <span class="italic">codd., Detlefsen</span>: ultraque <span class="italic">Mayhoff, qui post</span> satietatem <span class="italic">punctum om.</span></a></li><script type="text/javascript">document.getElementById('note_LCL392_484_1').style.display = "none";</script><li class="note" id="note_LCL392_484_2"><a class="footnoteCrossrefLink" href="#target_note_LCL392_484_2" title="Click to highlight in text"><sup class="lineRef">2</sup>perfici <span class="italic">Mayhoff</span>: perficit <span class="italic">codd.</span></a></li><script type="text/javascript">document.getElementById('note_LCL392_484_2').style.display = "none";</script></ul></section></notes></section>