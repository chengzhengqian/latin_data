<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">109</span><span class="br"></span>collibus. Nar amnis exhaurit illos sulpureis aquis Tiberim ex his petens, replet e monte Fiscello Avens<a class="footnoteLink" href="#note_LCL352_80_1" id="target_note_LCL352_80_1"><sup>1</sup></a> iuxta Vacunae nemora et Reate in eosdem conditus. at ex alia parte Anio in monte Trebanorum ortus lacus tris amoenitate nobilis qui nomen dedere Sublaqueo defert in Tiberim. in agro Reatino Cutiliae lacum, in quo fluctuetur insula, Italiae umbilicum esse M. Varro tradit. infra Sabinos Latium est, a latere Picenum, a tergo Umbria, Appennini iugis Sabinos utrimque vallantibus.</p>
<span class="br"></span><span class="lineNumber">110</span><span class="br"></span><p>XIII. Quinta regio Piceni est, quondam uberrimae multitudinis: <span class="sc">c͞c͞c͞l͞x͞</span> Picentium in fidem p. R. venere. orti sunt a Sabinis voto vere sacro. tenuere ab Aterno amne, ubi nunc ager Hadrianus et Hadria colonia a mari <span class="sc">v͞i͞</span> p., flumen Vomanum, ager Praetutianus
Palmensisque, item Castrum Novum, flumen Batinum, Truentum cum amne, quod solum Liburnorum
in Italia relicum est, flumina Albula, Tessuinum,
Helvinum quo finitur Praetutiana regio et
<span class="br"></span><span class="lineNumber">111</span><span class="br"></span>Picentium incipit; Cupra oppidum, Castellum Firmanorum,
et super id colonia Asculum, Piceni nobilissima. intus Novana; in ora Cluana, Potentia, Numana a Siculis condita, ab iisdem colonia Ancona adposita promunturio Cunero in ipso flectentis se orae cubito, a Gargano <span class="sc">c͞l͞x͞x͞x͞i͞i͞i͞</span>. intus Auximates, Beregrani,





</p></section><notes><section class="footnotes"><ul><li class="note" id="note_LCL352_80_1"><a class="footnoteCrossrefLink" href="#target_note_LCL352_80_1" title="Click to highlight in text"><sup class="lineRef">1</sup><span class="italic">Codd.</span> aves <span class="italic">aut</span> labens.</a></li><script type="text/javascript">document.getElementById('note_LCL352_80_1').style.display = "none";</script></ul></section></notes></section>