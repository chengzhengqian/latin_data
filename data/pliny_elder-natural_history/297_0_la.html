<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<h2><span class="ac">Liber V</span></h2>
<span class="br"></span><span class="lineNumber">1</span><span class="br"></span><p>I. <span class="sc">Africam Graeci Libyam</span> appellavere et mare ante eam Libycum. Aegypto finitur; nec alia pars terrarum pauciores recipit sinus longe ab occidente<a class="footnoteLink" href="#note_LCL352_218_1" id="target_note_LCL352_218_1"><sup>1</sup></a> litorum obliquo spatio. populorum eius oppidorumque nomina vel maxime sunt ineffabilia praeterquam ipsorum linguis; et alias castella ferme inhabitant.</p>
<span class="br"></span><span class="lineNumber">2</span><span class="br"></span><p>Principio terrarum Mauretaniae appellantur, usque ad C. Caesarem Germanici filium regna, saevitia eius in duas divisae provincias. promunturium
Oceani extremum Ampelusia nominatur a Graecis. oppida fuere Lissa et Cotte ultra columnas Herculis, nunc est Tingi quondam ab Antaeo conditum, postea a Claudio Caesare, cum coloniam faceret, appellatum Traducta Iulia; abest a Baelone oppido Baeticae proximo traiectu <span class="sc">x͞x͞x͞</span>. ab eo <span class="sc">x͞x͞v͞</span> in ora Oceani colonia Augusti Iulia Constantia Zulil, regum dicioni exempta et iura in Baeticam petere iussa. ab ea <span class="sc">x͞x͞x͞v͞</span> colonia a Claudio Caesare facta






</p></section><notes><section class="footnotes"><ul><li class="note" id="note_LCL352_218_1"><a class="footnoteCrossrefLink" href="#target_note_LCL352_218_1" title="Click to highlight in text"><sup class="lineRef">1</sup>[longe ab occidente] <span class="italic">Dalecamp.</span></a></li><script type="text/javascript">document.getElementById('note_LCL352_218_1').style.display = "none";</script></ul></section></notes></section>