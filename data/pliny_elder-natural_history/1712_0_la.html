<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">22</span><span class="br"></span><p>VII. Fuit quidem et hic quondam ambitus nominibus
suis eas adoptandi, ut docebimus fecisse reges. tanta res videbatur herbam invenire, vitam iuvare, nunc fortassis aliquis curam hanc nostram frivolam quoque existimaturis; adeo deliciis sordent etiam quae ad salutem pertinent. auctores tamen quarum inveniuntur in primis celebrari par est effectu earum
<span class="br"></span><span class="lineNumber">23</span><span class="br"></span>digesto in genera morborum. qua quidem in reputatione misereri sortis humanae subit, praeter fortuita casusque et quae nova omnis hora excogitat, milia morborum singulis mortalium timenda. qui gravissimi
ex his sint discernere stultitiae prope videri possit, cum suus cuique ac praesens quisque atrocissimus videatur. et de hoc tamen iudicavere aevi experimenta, asperrimi cruciatus esse calculorum a stillicidio vesicae, proximum stomachi, tertium eorum quae in capite doleant, non ob alios fere morte conscita.</p>
<span class="br"></span><span class="lineNumber">24</span><span class="br"></span><p>A Graecis et noxias herbas demonstratas miror equidem, nec venenorum tantum, quoniam ea conditio
vitae est ut mori plerumque etiam optimis portus sit, tradatque M. Varro Servium Clodium equitem Romanum magnitudine doloris in podagra coactum veneno crura perunxisse et postea caruisse




</p></section><notes></notes></section>