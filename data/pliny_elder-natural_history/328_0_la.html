<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

adversus Antilibanus obtenditur quondam muro coniunctus. post eum introrsus Decapolitana regio praedictaeque cum ea Tetrarchiae et Palaestines tota
<span class="br"></span><span class="lineNumber">78</span><span class="br"></span>laxitas; in ora autem subiecta Libano fluvius Magoras, Berytus colonia quae Felix Iulia appellatur, Leontos Oppidum, flumen Lycos, Palaebyblos, flumen Adonis, oppida Byblos, Botrys,
Gigarta, Trieris, Calamos, Tripolis quam Tyrii et Sidonii et Aradii optinent, Orthosia, Eleutheros flumen, oppida Zimyra, Marathos, contraque Arados septem stadiorum
oppidum et insula ducentis passibus a continente distans; regio in qua supradicti desinunt montes; et interiacentibus campis Bargylus mons.</p>
<span class="br"></span><span class="lineNumber">79</span><span class="br"></span><p>XVIII. Incipit hinc rursus Syria, desinente Phoenice. oppida Carne, Balanea, Paltos, Gabala, promunturium in quo Laodicea libera, Dipolis, Heraclea, Charadrus, Posidium. dein promunturium Syriae Antiochiae; intus ipsa Antiochia libera, Epi Daphnes cognominata, Oronte amne dividitur; in promunturio autem Seleucia libera Pieria appellata.
<span class="br"></span><span class="lineNumber">80</span><span class="br"></span>super eam mons eodem quo alius nomine, Casius, cuius excelsa altitudo quarta vigilia orientem per tenebras solem aspicit, brevi circumactu corporis diem noctemque pariter ostendens. ambitus ad cacumen <span class="sc">x͞i͞x͞</span> p. est, altitudo per directum <span class="sc">i͞v͞</span>. at



</p></section><notes></notes></section>