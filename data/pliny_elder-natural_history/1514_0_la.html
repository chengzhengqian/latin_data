<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

occultabant erythron aut neurada aut, ut nonnulli, perisson, ne cavendi quidem causa curiosius dicendum.
<span class="br"></span><span class="lineNumber">180</span><span class="br"></span>quin et alterum genus quod halicacabon vocant soporiferum est atque etiam opio velocius ad mortem, ab aliis morion, ab aliis moly appellatum, laudatum vero a Diocle et Evenore, Timaristo quidem etiam carmine, mira oblivione innocentiae, quippe praesentaneum remedium ad dentium mobiles
firmandos, si colluerentur halicacabo in vino. exceptionem addidere, ne diutius id fieret; delirationem
enim gigni. non demonstranda<a class="footnoteLink" href="#note_LCL392_288_1" id="target_note_LCL392_288_1"><sup>1</sup></a> remedia quorum medicina maioris mali periculum adferat.
<span class="br"></span><span class="lineNumber">181</span><span class="br"></span>commendetur ergo in cibis tertium genus licet ac praeferatur hortensiis saporibus et nil sit corporis malorum cui non salutares trychnos Xenocrates praedicet, non tamen auxilia eorum<a class="footnoteLink" href="#note_LCL392_288_2" id="target_note_LCL392_288_2"><sup>2</sup></a> tanti sunt ut ideo plura nos de iis commemorare fas putem, praesertim tanta copia innoxiorum medicaminum.
<span class="br"></span><span class="lineNumber">182</span><span class="br"></span>halicacabi radicem bibunt qui vaticinari gallantesque vere ad confirmandas superstitiones aspici se volunt. remedio est—id enim libentius rettulerim—aqua copiosa mulsa calida potu. nec illud praeteribo, aspidum naturae halicacabum in tantum adversam ut radice eius propius admota soporetur illa sopore enecans vis earum. ergo trita ex oleo percussis auxiliatur.</p>
<span class="br"></span><span class="lineNumber">183</span><span class="br"></span><p>CVI. Corchorum Alexandrini cibi herba est convolutis
foliis ad similitudinem mori, praecordiis, ut







</p></section><notes><section class="footnotes"><ul><li class="note" id="note_LCL392_288_1"><a class="footnoteCrossrefLink" href="#target_note_LCL392_288_1" title="Click to highlight in text"><sup class="lineRef">1</sup>gigni. non demonstranda. <span class="italic">Mayhoff</span>: gigni eo, demonstrando
<span class="italic">Urlichs, Detlefsen</span>: eo <span class="italic">et</span> dem monstranda <span class="italic">codd.</span></a></li><script type="text/javascript">document.getElementById('note_LCL392_288_1').style.display = "none";</script><li class="note" id="note_LCL392_288_2"><a class="footnoteCrossrefLink" href="#target_note_LCL392_288_2" title="Click to highlight in text"><sup class="lineRef">2</sup>eorum <span class="italic">codd. Detlefsen</span>: earum <span class="italic">coni. Mayhoff.</span></a></li><script type="text/javascript">document.getElementById('note_LCL392_288_2').style.display = "none";</script></ul></section></notes></section>