<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

sed tamen inter vina operaria numerantur. tria eorum genera: decuma parte aquae addita quam quae musti expressa sit, et ita nocte ac die madefactis
vinaceis rursusque prelo subiectis; alterum, quomodo Graeci factitavere, tertia parte eius quod expressum sit addita aquae expressoque decocto ad tertias partes; tertium est faecibus vini expressum, quod faecatum Cato appellat: nullum ex his plus quam annui usus.</p>
<span class="br"></span><span class="lineNumber">87</span><span class="br"></span><p>XIII. Verum inter haec subit mentem, cum sint genera nobilia quae proprie vini intellegi possint <span class="sc">lxxx</span> fere in toto orbe, duas partes ex hoc numero Italiae esse, longe propterea<a class="footnoteLink" href="#note_LCL370_244_1" id="target_note_LCL370_244_1"><sup>1</sup></a> ante cunctas terras; et hinc deinde altius cura serpit, non a primordio hanc gratiam fuisse, auctoritatem post <span class="sc">dc</span> urbis
<span class="br"></span><span class="lineNumber">88</span><span class="br"></span>annum coepisse.</p>
<p>XIV. Romulum lacte, non vino, libasse indicio sunt sacra ab eo instituta quae hodie custodiunt morem. Numae regis Postumia lex est: <span class="italic">Vino rogum ne respargito,</span> quod sanxisse illum propter inopiam rei nemo dubitet. eadem lege ex inputata

</p></section><notes><section class="footnotes"><ul><li class="note" id="note_LCL370_244_1"><a class="footnoteCrossrefLink" href="#target_note_LCL370_244_1" title="Click to highlight in text"><sup class="lineRef">1</sup><span class="italic">V.l.</span> praeterea longe.</a></li><script type="text/javascript">document.getElementById('note_LCL370_244_1').style.display = "none";</script></ul></section></notes></section>