<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

florere et quotiens refloruit: id sexies evenit per annos,
<span class="br"></span><span class="lineNumber">147</span><span class="br"></span>cum minimum, quater. in semen maturescere prohibenda est, quia pabulum utilius est usque ad trimatum. verno sariri debet liberarique ceteris herbis, ad trimatum marris ad solum radi: ita reliquae herbae intereunt sine ipsius damno propter altitudinem radicum. si evicerint herbae, remedium unicum in aratro, saepius vertendo donec omnes aliae
<span class="br"></span><span class="lineNumber">148</span><span class="br"></span>radices intereant. dari non ad satietatem debet, ne deplere sanguinem necesse sit. et viridis utilior est; arescit surculose ac postremo in pulverem inutilem extenuatur.</p>
<p>De cytiso, cui et ipsi principatus datur in pabulis, adfatim diximus inter frutices. et nunc frugum omnium natura peragenda est, cuius in parte de morbis quoque dicatur.</p>
<span class="br"></span><span class="lineNumber">149</span><span class="br"></span><p>XLIV. Primum omnium frumenti vitium avena est. et hordeum in eam degenerat, sic ut ipsa frumenti sit instar, quippe cum Germaniae populi serant eam neque alia pulte vivant. soli maxime caelique umore hoc evenit vitium; sequentem causam habet inbecillitas seminis, si diutius retentum est terra prius
<span class="br"></span><span class="lineNumber">150</span><span class="br"></span>quam erumpat. eadem ratio est et si cariosum fuit cum sereretur. prima autem statim eruptione agnoscitur, ex quo apparet in radice esse causam. est et aliud ex vicino avenae vitium, cum amplitudine



</p></section><notes></notes></section>