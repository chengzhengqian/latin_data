<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">102</span><span class="br"></span>quae ex his cruda in melle conduntur alvum movent. mellis autem suavitati multum adiciunt, stomachoque utilius id faciunt. quae vero in melle cocta conduntur quidam ad stomachi vitia trita cum rosae foliis decoctis dant pro cibo. sucus crudorum lienibus, orthopnoicis, hydropicis prodest item mammis, condylomatis, varicibus; flos et viridis et siccus inflammationibus oculorum, excreationibus
<span class="br"></span><span class="lineNumber">103</span><span class="br"></span>sanguinis, mensibus mulierum. fit et sucus ex illis<a class="footnoteLink" href="#note_LCL392_482_1" id="target_note_LCL392_482_1"><sup>1</sup></a> mitis cum vino dulci tusis, utilis coeliacis et iocineri. decocto quoque eorum foventur, si procidant, vulvae et interanea. fit et oleum ex iis quod melinum vocavimus, quotiens<a class="footnoteLink" href="#note_LCL392_482_2" id="target_note_LCL392_482_2"><sup>2</sup></a> non fuerint in umidis nata. ideo utilissima quae ex Sicilia veniunt, minus utilia struthia, quamvis cognata. radix eorum circumscripta terra manu sinistra capitur, ita ut qui id faciet dicat quare capiat et cuius causa. sic adalligata strumis medetur.</p>
<span class="br"></span><span class="lineNumber">104</span><span class="br"></span><p>LV. Melimela et reliqua dulcia stomachum et ventrem solvunt, siticulosa, aestuosa, sed nervos non laedunt. orbiculata sistunt alvum et vomitiones, urinas cient. silvestria mala similia sunt vernis acerbis alvumque sistunt, sane in hunc usum inmatura
opus sunt.</p>
</section><notes><section class="footnotes"><ul><li class="note" id="note_LCL392_482_1"><a class="footnoteCrossrefLink" href="#target_note_LCL392_482_1" title="Click to highlight in text"><sup class="lineRef">1</sup>ex illis <span class="italic">Sillig, Detlefsen, Mayhoff</span>: ex iliis, exilis, ex his <span class="italic">codd.</span></a></li><script type="text/javascript">document.getElementById('note_LCL392_482_1').style.display = "none";</script><li class="note" id="note_LCL392_482_2"><a class="footnoteCrossrefLink" href="#target_note_LCL392_482_2" title="Click to highlight in text"><sup class="lineRef">2</sup>quotiens: <span class="italic">hoc loco lacunam posuit Mayhoff.</span></a></li><script type="text/javascript">document.getElementById('note_LCL392_482_2').style.display = "none";</script></ul></section></notes></section>