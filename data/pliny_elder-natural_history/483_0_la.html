<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

fefellisset imperium militaris imprudentia. laudatus est et Chersiphron Gnosius aede Ephesi Dianae admirabili fabricata, Philon Athenis armamentario <span class="sc">cd</span><a class="footnoteLink" href="#note_LCL352_590_1" id="target_note_LCL352_590_1"><sup>1</sup></a> navium, Ctesibius pneumatica ratione et hydraulicis
organis repertis, Dinochares metatus Alexandro condenti<a class="footnoteLink" href="#note_LCL352_590_2" id="target_note_LCL352_590_2"><sup>2</sup></a> in Aegypto Alexandriam. idem hic imperator
edixit ne quis ipsum alius quam Apelles pingeret, quam Pyrgoteles scalperet, quam Lysippus ex aere duceret, quae artes pluribus inclaruere exemplis.</p>
<span class="br"></span><span class="lineNumber">126</span><span class="br"></span><p>XXXVIII. Aristidis Thebani pictoris unam tabulam centum talentis rex Attalus licitus est, octoginta emit duas Caesar dictator, Medeam et Aiacem Timomachi, in templo Veneris Genetricis dicaturus. Candaules rex Bularchi picturam Magnetum
exiti, haud mediocris spati, pari rependit auro. Rhodum non incendit rex Demetrius expugnator cognominatus, ne tabulam Protogenis cremaret a
<span class="br"></span><span class="lineNumber">127</span><span class="br"></span>parte ea muri locatam. Praxiteles marmore nobilitatus
est Gnidiaque Venere praecipue, vesano amore cuiusdam iuvenis insigni, et Nicomedis aestimatione regis grandi Gnidiorum aere alieno permutare eam conati. Phidiae Iuppiter Olympius cotidie testimonium
perhibet, Mentori Capitolinus et Diana Ephesia, quibus fuere consecrata artis eius vasa.</p>
<span class="br"></span><span class="lineNumber">128</span><span class="br"></span><p>XXXIX. Pretium hominis in servitio geniti maximum
ad hunc diem, quod equidem conpererim, fuit






</p></section><notes><section class="footnotes"><ul><li class="note" id="note_LCL352_590_1"><a class="footnoteCrossrefLink" href="#target_note_LCL352_590_1" title="Click to highlight in text"><sup class="lineRef">1</sup><span class="italic">Mayhoff:</span> M.</a></li><script type="text/javascript">document.getElementById('note_LCL352_590_1').style.display = "none";</script><li class="note" id="note_LCL352_590_2"><a class="footnoteCrossrefLink" href="#target_note_LCL352_590_2" title="Click to highlight in text"><sup class="lineRef">2</sup><span class="italic">Ritschl:</span> condente.</a></li><script type="text/javascript">document.getElementById('note_LCL352_590_2').style.display = "none";</script></ul></section></notes></section>