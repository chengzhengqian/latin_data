<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
vicina<a class="footnoteLink" href="#note_LCL371_426_1" id="target_note_LCL371_426_1"><sup>1</sup></a> Alianis capessunt Retovina et in Aemilia via Faventina. candore Alianis semper crudis Faventina praeferuntur, Retovinis tenuitas summa densitasque, candor qui<a class="footnoteLink" href="#note_LCL371_426_2" id="target_note_LCL371_426_2"><sup>2</sup></a> Faventinis, sed lanugo nulla, quod apud alios gratiam, apud alios offensionem habet. nervositas filo aequalior paene quam araneis tinnitusque cum dente libeat experiri; ideo duplex quam ceteris pretium.</p>
<span class="br"></span><span class="lineNumber">10</span><span class="br"></span><p>Et ab his Hispania citerior habet splendorem lini praecipua torrentis in quo politur natura, qui adluit Tarraconem; et tenuitas mira ibi primum carbasis repertis. non dudum ex eadem Hispania Zoelicum venit in Italiam plagis utilissimum; civitas ea Gallaeciae et oceano propinqua. est sua gloria et Cumano in Campania ad piscium et alitum capturam,
<span class="br"></span><span class="lineNumber">11</span><span class="br"></span>eadem et plagis materia: neque enim minores cunctis animalibus insidias quam nobismet ipsis lino tendimus. sed Cumanae plagae concidunt apro saetas et vel<a class="footnoteLink" href="#note_LCL371_426_3" id="target_note_LCL371_426_3"><sup>3</sup></a> ferri aciem vincunt, vidimusque iam tantae tenuitatis ut anulum hominis cum epidromis transirent, uno portante multitudinem qua saltus cingeretur.<a class="footnoteLink" href="#note_LCL371_426_4" id="target_note_LCL371_426_4"><sup>4</sup></a> nec id maxume mirum, sed singula earum stamina centeno quinquageno filo constare, sicut paulo ante Fulvio<a class="footnoteLink" href="#note_LCL371_426_5" id="target_note_LCL371_426_5"><sup>5</sup></a> Lupo qui in praefectura Aegypti obiit.





</p></section><notes><section class="footnotes"><ul><li class="note" id="note_LCL371_426_1"><a class="footnoteCrossrefLink" href="#target_note_LCL371_426_1" title="Click to highlight in text"><sup class="lineRef">1</sup>vicina? <span class="italic">Mayhoff</span>: in vicino.</a></li><script type="text/javascript">document.getElementById('note_LCL371_426_1').style.display = "none";</script><li class="note" id="note_LCL371_426_2"><a class="footnoteCrossrefLink" href="#target_note_LCL371_426_2" title="Click to highlight in text"><sup class="lineRef">2</sup><span class="italic">Sillig</span>: candoraeque <span class="italic">cdd. pler.</span>: candorque <span class="italic">Vat. Lat.</span> 3861, <span class="italic">m.</span> 2.</a></li><script type="text/javascript">document.getElementById('note_LCL371_426_2').style.display = "none";</script><li class="note" id="note_LCL371_426_3"><a class="footnoteCrossrefLink" href="#target_note_LCL371_426_3" title="Click to highlight in text"><sup class="lineRef">3</sup><span class="italic">Mayhoff</span>: apros aetas ceu e <span class="italic">aut sim.</span></a></li><script type="text/javascript">document.getElementById('note_LCL371_426_3').style.display = "none";</script><li class="note" id="note_LCL371_426_4"><a class="footnoteCrossrefLink" href="#target_note_LCL371_426_4" title="Click to highlight in text"><sup class="lineRef">4</sup><span class="italic">Rackham</span>: cingerentur.</a></li><script type="text/javascript">document.getElementById('note_LCL371_426_4').style.display = "none";</script><li class="note" id="note_LCL371_426_5"><a class="footnoteCrossrefLink" href="#target_note_LCL371_426_5" title="Click to highlight in text"><sup class="lineRef">5</sup>Fulvio? <span class="italic">ex inscr. Mayhoff</span>: Iulio.</a></li><script type="text/javascript">document.getElementById('note_LCL371_426_5').style.display = "none";</script></ul></section></notes></section>