<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
rufescat et matutinis sumptum ad mensuram lingulae.
<span class="br"></span><span class="lineNumber">195</span><span class="br"></span>quidam pro melle laricis resinam addere maluere. si sanguis reiciatur, efficacem tradunt bubulum sanguinem,
modice et cum aceto sumptum, nam de taurino credere temerarium est. sed glutinum taurinum tribus obolis cum calida aqua bibitur in vetere sanguinis excreatione.</p>
<span class="br"></span><span class="lineNumber">196</span><span class="br"></span><p>LIV. Stomachum exulceratum lactis asinini potus reficit, item bubuli, rosiones eius caro bubula admixto aceto et vino cocta, rheumatismos cornus cervini cinis, sanguinis excreationes haedinus sanguis recens ad cyathos ternos cum aceto acri pari modo fervens potus, coagulum tertia parte ex aceto potum,</p>
<p>LV. iocineris
<span class="br"></span><span class="lineNumber">197</span><span class="br"></span>dolores lupi iocur aridum ex mulso, asini iocur aridum cum petroselini partibus duabus ac nucibus tribus ex melle tritum et in cibo sumptum, sanguis hircinus cibo aptatus. suspiriosis ante omnia efficax est potus equiferorum sanguinis, proxime lactis asinini tepidi, bubuli<a class="footnoteLink" href="#note_LCL418_132_1" id="target_note_LCL418_132_1"><sup>1</sup></a> decocti ita ut serum ex eo bibatur, addito in tres heminas cyatho nasturtii albi perfusi aqua, deinde melle diluti. iocur quoque vulpinum aut pulmo in vino nigro aut fel ursinum in aqua laxat meatus spirandi.</p>
<span class="br"></span><span class="lineNumber">198</span><span class="br"></span><p>LVI. Lumborum dolores et quaecumque alia molliri
opus sit ursino adipe perfricari convenit, cinerem apruni aut suilli fimi inveterati aspergi potioni vini. [adferunt<a class="footnoteLink" href="#note_LCL418_132_2" id="target_note_LCL418_132_2"><sup>2</sup></a> et Magi sua commenta: primum omnium rabiem hircorum, si mulceatur barba, mitigari, eadem





</p></section><notes><section class="footnotes"><ul><li class="note" id="note_LCL418_132_1"><a class="footnoteCrossrefLink" href="#target_note_LCL418_132_1" title="Click to highlight in text"><sup class="lineRef">1</sup>bubuli VRdT, <span class="italic">Detlefsen</span>, <span class="italic">Mayhoff</span>: bulbi E: bulbis r <span class="italic">vulg.</span></a></li><script type="text/javascript">document.getElementById('note_LCL418_132_1').style.display = "none";</script><li class="note" id="note_LCL418_132_2"><a class="footnoteCrossrefLink" href="#target_note_LCL418_132_2" title="Click to highlight in text"><sup class="lineRef">2</sup>adferunt VRd <span class="italic">vulg. Mayhoff</span>: adiciunt <span class="italic">Sillig</span>, <span class="italic">Detlefsen.</span></a></li><script type="text/javascript">document.getElementById('note_LCL418_132_2').style.display = "none";</script></ul></section></notes></section>