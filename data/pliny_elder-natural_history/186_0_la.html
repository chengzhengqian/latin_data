<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

et in coarguendo eo et in reliqua omni diligentia mirus, adicit stadiorum paulo minus X͞X͞V͞I͞.</p>
<span class="br"></span><span class="lineNumber">248</span><span class="br"></span><p>Alia Dionysodoro fides (neque enim subtraham exemplum vanitatis Graecae maximum). Melius hic fuit geometricae scientia nobilis; senecta diem obiit in patria, funus duxere ei propinquae ad quas pertinebat hereditas. hae cum secutis diebus iusta peragerent, invenisse dicuntur in sepulcro epistulam Dionysodori nomine ad superos scriptam: pervenisse eum a sepulcro ad infimam terram, esse eam stadiorum
X͞L͞I͞I͞. Nec defuere geometrae qui interpretarentur
significare epistulam a medio terrarum orbe missam quod deorsum ab summo longissimum esset spatium et idem pilae medium. ex quo consecuta computatio est circuitum esse C͞C͞L͞I͞I͞ stadiorum pronuntiarentur.</p>
<p>CXIII. Harmonica ratio, quae cogit rerum naturam sibi ipsam congruere, addit huic rationi stadiorum X͞I͞I͞, terramque XCVI partem totius mundi facit.</p>
</section><notes></notes></section>