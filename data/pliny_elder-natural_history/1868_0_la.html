<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

siccatum tunditur et in pastillos digeritur. hi resoluti dantur in vini albi cyathis ternis tricenis diebus ad lienem, eumque urina cruentata aut per alvum absumit, quod intellegitur a decimo statim die. urinam cient et folia decocta, quae et orthopnoicis prosunt. partum quoque adiuvant secundasque pellunt pota simili modo.</p>
<span class="br"></span><span class="lineNumber">121</span><span class="br"></span><p>XCV. Pelecinon in segetibus diximus nasci, fruticosam
cauliculis, foliis ciceris. semen in siliquis fert corniculorum modo aduncis ternis quaternisve, quale git novimus, amarum, stomacho utile. additur in antidota.</p>
<p>XCVI. Polygala palmi altitudinem inplet, in caule summo foliis lenticulae, gustu adstricto, quae pota lactis abundantiam facit.</p>
<span class="br"></span><span class="lineNumber">122</span><span class="br"></span><p>XCVII. Poterion aut, ut alii vocant, phrynion vel neuras large fruticat, spinis retorrida, lanugine spissa, foliis parvis, rotundis, ramulis longis, mollibus, lentis, tenuibus, flore longo, herbacei coloris, seminis nullius usus sed gustu acuto et odorato. invenitur in aquosis
<span class="br"></span><span class="lineNumber">123</span><span class="br"></span>collibus. radices habet duas aut tres binum cubitorum
in altitudinem, nervosas, candidas, firmas. circumfoditur autumno et praeciso frutice<a class="footnoteLink" href="#note_LCL393_464_1" id="target_note_LCL393_464_1"><sup>1</sup></a> radix<a class="footnoteLink" href="#note_LCL393_464_2" id="target_note_LCL393_464_2"><sup>2</sup></a> dat sucum radix gummis similem. mira vulneribus sanandis traditur praecipueque nervis vel praecisis inlita. decoctum quoque eius cum melle potum dissolutiones nervorum et infirmitates et incisuras iuvat.</p>
</section><notes><section class="footnotes"><ul><li class="note" id="note_LCL393_464_1"><a class="footnoteCrossrefLink" href="#target_note_LCL393_464_1" title="Click to highlight in text"><sup class="lineRef">1</sup>praeciso frutice codd.: praecisa radice <span class="italic">Mayhoff.</span></a></li><script type="text/javascript">document.getElementById('note_LCL393_464_1').style.display = "none";</script><li class="note" id="note_LCL393_464_2"><a class="footnoteCrossrefLink" href="#target_note_LCL393_464_2" title="Click to highlight in text"><sup class="lineRef">2</sup>radix <span class="italic">del. Detlefsen.</span></a></li><script type="text/javascript">document.getElementById('note_LCL393_464_2').style.display = "none";</script></ul></section></notes></section>