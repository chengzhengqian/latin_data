<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">236</span><span class="br"></span><p>CX. Verum in montium miraculis ardet Aetna noctibus semper, tantoque aevo materiam<a class="footnoteLink" href="#note_LCL330_362_1" id="target_note_LCL330_362_1"><sup>1</sup></a> ignium sufficit, nivalis hibernis temporibus egestumque cinerem pruinis operiens. nec illo tantum natura saevit exustionem terris denuntians. flagrat in Phaselitis mons Chimaera, et quidem inmortali diebus ac noctibus flamma. ignem eius accendi aqua, extingui vero terra aut fimo<a class="footnoteLink" href="#note_LCL330_362_2" id="target_note_LCL330_362_2"><sup>2</sup></a> Cnidius Ctesias tradit. eadem in Lycia Hephaesti montes taeda flammante tacti flagrant, adeo ut lapides quoque rivorum et harenae in ipsis aquis ardeant, aliturque ignis ille pluviis. baculo si quis ex his accenso traxerit
<span class="br"></span><span class="lineNumber">237</span><span class="br"></span>sulcum, rivos ignium sequi narrant. flagrat in Bactris Cophanti noctibus vertex, flagrat in Medis et in Sittacene,<a class="footnoteLink" href="#note_LCL330_362_3" id="target_note_LCL330_362_3"><sup>3</sup></a> confinio Persidis, Susis quidem ad Turrim Albam quindecim caminis, maximo eorum et interdiu. campus Babyloniae flagrat e<a class="footnoteLink" href="#note_LCL330_362_4" id="target_note_LCL330_362_4"><sup>4</sup></a> quadam veluti piscina iugeri magnitudine; item Aethiopum iuxta Hesperium montem stellarum modo campi noctu nitent. similiter in Megalopolitanorum agro, nam si intermisit ille iucundus frondemque densi supra se nemoris non adurens et iuxta gelidum fontem semper ardens Nymphaei crater, dira Apolloniatis suis portendit, ut Theopompus tradidit. augetur imbribus egeritque bitumen temperandum fonte illo ingustabili, et alias omni bitumine dilutius. sed
<span class="br"></span><span class="lineNumber">238</span><span class="br"></span>quis haec miretur? in medio mari Hiera et Lipara<a class="footnoteLink" href="#note_LCL330_362_5" id="target_note_LCL330_362_5"><sup>5</sup></a>
</p></section><notes><section class="footnotes"><ul><li class="note" id="note_LCL330_362_1"><a class="footnoteCrossrefLink" href="#target_note_LCL330_362_1" title="Click to highlight in text"><sup class="lineRef">1</sup><span class="italic">Rackham:</span> materia.</a></li><script type="text/javascript">document.getElementById('note_LCL330_362_1').style.display = "none";</script><li class="note" id="note_LCL330_362_2"><a class="footnoteCrossrefLink" href="#target_note_LCL330_362_2" title="Click to highlight in text"><sup class="lineRef">2</sup><span class="italic">Mayhoff:</span> faeno.</a></li><script type="text/javascript">document.getElementById('note_LCL330_362_2').style.display = "none";</script><li class="note" id="note_LCL330_362_3"><a class="footnoteCrossrefLink" href="#target_note_LCL330_362_3" title="Click to highlight in text"><sup class="lineRef">3</sup>in Cissia gente (<span class="italic">cf. Hdt.</span> 6. 119) <span class="italic">Detlefsen.</span></a></li><script type="text/javascript">document.getElementById('note_LCL330_362_3').style.display = "none";</script><li class="note" id="note_LCL330_362_4"><a class="footnoteCrossrefLink" href="#target_note_LCL330_362_4" title="Click to highlight in text"><sup class="lineRef">4</sup>e <span class="italic">add. Mayhoff.</span></a></li><script type="text/javascript">document.getElementById('note_LCL330_362_4').style.display = "none";</script><li class="note" id="note_LCL330_362_5"><a class="footnoteCrossrefLink" href="#target_note_LCL330_362_5" title="Click to highlight in text"><sup class="lineRef">5</sup>et Lipara <span class="italic">add. Mayhoff coll. Strab.</span> VI. <span class="italic">p.</span> 277.</a></li><script type="text/javascript">document.getElementById('note_LCL330_362_5').style.display = "none";</script></ul></section></notes></section>