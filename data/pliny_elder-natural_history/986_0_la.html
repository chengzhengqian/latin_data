<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

crescere amplitudine maiore quam possint in arbore. cetera mala et foliis ficulnis, praeterquam cadivis, singula convolvi cistisque vitilibus condi vel creta
<span class="br"></span><span class="lineNumber">61</span><span class="br"></span>figulinarum inlini. pira in vasis fictilibus picatis inversis obrui terra in scrobe.<a class="footnoteLink" href="#note_LCL370_330_1" id="target_note_LCL370_330_1"><sup>1</sup></a> Tarentina serissima legi, Aniciana servari et in passo, sorba quoque, et scrobibus gypsato operculo, duum pedum terra superiniecta, in loco aprico, inversis vasis, et in doliis ut uvas cum ramis suspendi.</p>
<span class="br"></span><span class="lineNumber">62</span><span class="br"></span><p>E proximis auctoribus quidam altius curam repetunt,
deputarique statim poma ac vites ad hunc usum praecipiunt decrescente luna, post horam diei tertiam, caelo sereno aut siccis ventis. similiter deligi et ex locis siccis et ante perfectam maturitatem, addito ut luna infra terram sit, uvas cum malleolo sarmenti duro, demptis forfice corruptioribus acinis, in dolio picato recenti suspendi, exclusa omni aura operculo et gypso. sic et sorba ac pira, inlitis omnium surculis pice. dolia procul ab aqua esse.
<span class="br"></span><span class="lineNumber">63</span><span class="br"></span>quidam sic cum palmite ipso condunt, capitibus eius

</p></section><notes><section class="footnotes"><ul><li class="note" id="note_LCL370_330_1"><a class="footnoteCrossrefLink" href="#target_note_LCL370_330_1" title="Click to highlight in text"><sup class="lineRef">1</sup><span class="italic">Rackham</span>: obrui inter scrobae <span class="italic">aut</span> obrui scrobe.</a></li><script type="text/javascript">document.getElementById('note_LCL370_330_1').style.display = "none";</script></ul></section></notes></section>