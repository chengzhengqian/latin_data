<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

directo cursu, ut auctor est Polybius, <span class="sc">d͞</span> intersunt. circuitu vero totius Ponti viciens semel <span class="sc">l,</span> ut auctor est Varro et fere veteres; Nepos Cornelius <span class="sc">c͞c͞c͞l͞</span> adicit, Artemidorus vicies semel et decem novem milia facit, Agrippa |<span class="sc">x͞x͞v͞</span>| <span class="sc">x͞l͞</span>, Mucianus |<span class="sc">x͞x͞i͞v͞</span>| <span class="sc">x͞x͞v͞</span>. simili modo de Europae latere mensuram alii
<span class="br"></span><span class="lineNumber">78</span><span class="br"></span>|<span class="sc">x͞i͞v͞</span>| <span class="sc">l͞x͞x͞i͞x͞</span> determinavere, alii |<span class="sc">x͞i͞</span>|. M. Varro ad hunc modum metitur: ab ostio Ponti Apolloniam <span class="sc">c͞l͞x͞x͞x͞v͞i͞i͞</span> <span class="sc">d</span> p., Callatim tantundem, ad ostium Histri <span class="sc">c͞x͞x͞v͞</span>, ad Borysthenem <span class="sc">c͞c͞l͞</span>, Cherronesum Heracleotarum oppidum
<span class="sc">c͞c͞c͞l͞x͞x͞v͞</span> p., ad Panticapaeum quod aliqui Bosporum vocant, extremum in Europae ora, <span class="sc">c͞c͞x͞i͞i͞</span> <span class="sc">d,</span> quae summa efficit |<span class="sc">x͞i͞i͞i͞</span>| <span class="sc">x͞x͞x͞v͞i͞i͞</span> <span class="sc">d.</span> Agrippa a Byzantio ad flumen Histrum <span class="sc">d͞x͞l͞</span>, inde Panticapaeum <span class="sc">d͞c͞x͞x͞x͞v͞</span>.</p>
<p>Lacus ipse Maeotis Tanain amnem ex Ripaeis montibus defluentem accipiens, novissimum inter Europam Asiamque finem, |<span class="sc">x͞v͞i͞</span>| <span class="sc">v͞i͞</span> circuitu patere traditur, ab aliis |<span class="sc">x͞i͞</span>| <span class="sc">x͞x͞v͞</span>. ab ostio eius ad Tanais ostium directo cursu <span class="sc">c͞c͞c͞l͞x͞x͞v͞</span> esse constat. accolae sinus eius in mentione Thraciae dicti sunt Histropolin usque.</p>
<span class="br"></span><span class="lineNumber">79</span><span class="br"></span><p>Inde ostia Histri. ortus hic in Germania iugis montis Abnouae ex adverso Raurici Galliae oppidi, multis ultra Alpes milibus ac per innumeras lapsus






</p></section><notes></notes></section>