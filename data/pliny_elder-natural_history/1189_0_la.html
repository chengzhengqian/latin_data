<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
aquae portione aequa, ablaqueatis prius radicibus paulatim adfundi iubens, in olea hoc amplius stramentis ante circumpositis, item fico; huius praecipue vere terram adaggerari radicibus, ita futurum ut non decidant grossi maiorque fecunditas nec scabra
<span class="br"></span><span class="lineNumber">264</span><span class="br"></span>proveniat. simili modo ne convolvolus fiat in vinea amurcae congios duos decoqui in crassitudinem mellis, rursusque cum bituminis tertia parte et sulpuris quarta sub diu coqui, quoniam exardescat sub tecto; hoc vites circa capita ac sub bracchiis ungui: ita non fore convolvolum. quidam contenti sunt fumo huius mixturae suffire vineas secundo flatu continuo triduo.
<span class="br"></span><span class="lineNumber">265</span><span class="br"></span>plerique non minus auxilii et alimenti arbitrantur in urina quam Cato in amurca, addita modo pari aquae portione, quoniam per se noceat.<a class="footnoteLink" href="#note_LCL371_182_1" id="target_note_LCL371_182_1"><sup>1</sup></a> aliqui volucre appellant animal praerodens pubescentes uvas; quod ne accidat, falces cum sint exacutae fibrina pelle detergent atque ita putant, aut sanguine ursino linunt post putationem easdem. sunt arborum pestes et
<span class="br"></span><span class="lineNumber">266</span><span class="br"></span>formicae; has abigunt rubrica ac pice liquida perunctis caudicibus, nec non et pisce suspenso iuxta in unum locum congregant, aut lupino trito cum oleo radices

</p></section><notes><section class="footnotes"><ul><li class="note" id="note_LCL371_182_1"><a class="footnoteCrossrefLink" href="#target_note_LCL371_182_1" title="Click to highlight in text"><sup class="lineRef">1</sup>plerique . . . noceat <span class="italic">transponenda in</span> ยง 262 <span class="italic">post</span> saepe fodere? <span class="italic">Warmington.</span></a></li><script type="text/javascript">document.getElementById('note_LCL371_182_1').style.display = "none";</script></ul></section></notes></section>