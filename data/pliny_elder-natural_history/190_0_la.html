<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

et sit quaedam in his nomenclatura quidem, sed mundi rerumque naturae.</p>
<span class="br"></span><span class="lineNumber">3</span><span class="br"></span><p>Terrarum orbis universus in tres dividitur partes, Europam Asiam Africam. origo ab occasu solis et Gaditano freto, qua inrumpens oceanus Atlanticus in maria interiora diffunditur. hinc intranti dextera Africa est, laeva Europa, inter has Asia; termini amnes Tanais et Nilus. <span class="sc">xv</span> p. in longitudinem quas diximus fauces oceani patent, <span class="sc">v</span> in latitudinem, a vico Mellaria Hispaniae ad promunturium Africae
<span class="br"></span><span class="lineNumber">4</span><span class="br"></span>Album, auctore Turranio Gracile iuxta genito; T. Livius ac Nepos Cornelius latitudinis tradiderunt minimum<a class="footnoteLink" href="#note_LCL352_4_1" id="target_note_LCL352_4_1"><sup>1</sup></a> <span class="sc">vii</span> p., ubi vero plurimum, x: tam modico ore tam inmensa aequorum vastitas panditur. nec profunda altitudo miraculum minuit: frequentes quippe taeniae candicantis vadi carinas territant; qua de causa limen interni maris multi eum locum appellavere. proximis autem faucibus utrimque impositi montes coercent claustra, Abyla Africae, Europae Calpe, laborum Herculis metae, quam ob causam indigenae columnas eius dei vocant, creduntque
perfossas exclusa antea admisisse maria et rerum naturae mutasse faciem.</p>
<span class="br"></span><span class="lineNumber">5</span><span class="br"></span><p>Primum ergo de Europa altrice victoris omnium gentium populi longeque terrarum pulcherrima, quam plerique merito non tertiam portionem fecere verum





</p></section><notes><section class="footnotes"><ul><li class="note" id="note_LCL352_4_1"><a class="footnoteCrossrefLink" href="#target_note_LCL352_4_1" title="Click to highlight in text"><sup class="lineRef">1</sup><span class="italic">Edd.</span>: minus.</a></li><script type="text/javascript">document.getElementById('note_LCL352_4_1').style.display = "none";</script></ul></section></notes></section>