<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

onagris; post eum interiit auctoritas saporis asino. moriente visu<a class="footnoteLink" href="#note_LCL353_120_1" id="target_note_LCL353_120_1"><sup>1</sup></a> celerrime id genus deficit.</p>
<span class="br"></span><span class="lineNumber">171</span><span class="br"></span><p>LXIX. Ex asino et equa mula gignitur mense <span class="sc">xiii</span>, animal viribus in labores eximium. ad tales partus equas neque quadrimis minores neque decennibus
maiores legunt. arcerique utrumque genus ab altero narrant nisi in infantia eius generis quod ineat lacte hausto; quapropter subreptos pullos in tenebris equarum uberi asinarumve eculeos admovent.
gignitur autem mula et<a class="footnoteLink" href="#note_LCL353_120_2" id="target_note_LCL353_120_2"><sup>2</sup></a> ex equo et asina, sed effrenis et tarditatis indomitae. lenta omnia et<a class="footnoteLink" href="#note_LCL353_120_3" id="target_note_LCL353_120_3"><sup>3</sup></a> e
<span class="br"></span><span class="lineNumber">172</span><span class="br"></span>vetulis. conceptum ex equo secutus asini coitus abortu perimit, non item ex asino equi. feminas a partu optime septimo die impleri observatum, mares fatigatos melius implere. quae non prius quam dentes quos pullinos appellant iaciat conceperit sterilis esse<a class="footnoteLink" href="#note_LCL353_120_4" id="target_note_LCL353_120_4"><sup>4</sup></a> intellegitur, et quae non primo initu generare coeperit. equo et asina genitos mares hinnulos antiqui vocabant, contraque mulos quos
<span class="br"></span><span class="lineNumber">173</span><span class="br"></span>asini et equae generarent. observatum ex duobus diversis generibus nata tertii generis fieri et neutri parentium esse similia, eaque ipsa quae sunt ita nata non gignere in omni animalium genere; idcirco mulas non parere. est in annalibus nostris peperisse






</p></section><notes><section class="footnotes"><ul><li class="note" id="note_LCL353_120_1"><a class="footnoteCrossrefLink" href="#target_note_LCL353_120_1" title="Click to highlight in text"><sup class="lineRef">1</sup><span class="italic">v.l.</span> viso.</a></li><script type="text/javascript">document.getElementById('note_LCL353_120_1').style.display = "none";</script><li class="note" id="note_LCL353_120_2"><a class="footnoteCrossrefLink" href="#target_note_LCL353_120_2" title="Click to highlight in text"><sup class="lineRef">2</sup>et <span class="italic">add. Detlefsen.</span></a></li><script type="text/javascript">document.getElementById('note_LCL353_120_2').style.display = "none";</script><li class="note" id="note_LCL353_120_3"><a class="footnoteCrossrefLink" href="#target_note_LCL353_120_3" title="Click to highlight in text"><sup class="lineRef">3</sup><span class="italic">Mayhoff</span>: omnia esse.</a></li><script type="text/javascript">document.getElementById('note_LCL353_120_3').style.display = "none";</script><li class="note" id="note_LCL353_120_4"><a class="footnoteCrossrefLink" href="#target_note_LCL353_120_4" title="Click to highlight in text"><sup class="lineRef">4</sup>esse <span class="italic">add. Rackham.</span></a></li><script type="text/javascript">document.getElementById('note_LCL353_120_4').style.display = "none";</script></ul></section></notes></section>