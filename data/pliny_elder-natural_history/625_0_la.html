<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

gravi capitis odore, ob hoc maxime murenis eam consectantibus.</p>
<p>Polypi binis mensibus conduntur. ultra bimatum non vivunt; pereunt autem tabe semper, feminae celerius et fere a partu.</p>
<p>Non sunt praetereunda et L. Lucullo proconsule
<span class="br"></span><span class="lineNumber">90</span><span class="br"></span>Baeticae comperta de polypis quae Trebius Niger e comitibus eius prodidit: avidissimos esse concharum, illas ad tactum comprimi praecidentes bracchia eorum ultroque escam ex praedante capere. carent conchae visu omnique sensu alio quam cibi et periculi. insidiantur ergo polypi apertis, impositoque lapillo extra corpus, ne palpitatu eiciantur; ita securi grassantur extrahuntque carnes; illae se contra hunt, sed frustra, discuneatae: tanta sollertia
<span class="br"></span><span class="lineNumber">91</span><span class="br"></span>animalium hebetissimis quoque est. praeterea negat ullum atrocius esse animal ad conficiendum hominem in aqua; luctatur enim complexu et sorbet acetabulis ac numeroso suctu distrahit,<a class="footnoteLink" href="#note_LCL353_222_1" id="target_note_LCL353_222_1"><sup>1</sup></a> cum in naufragos urinantisve impetum cepit. sed si invertatur, elanguescit vis; exporrigunt enim se resupinati. cetera quae idem retulit monstro propiora possunt
<span class="br"></span><span class="lineNumber">92</span><span class="br"></span>videri. Carteiae in cetariis assuetus exire e mari in



</p></section><notes><section class="footnotes"><ul><li class="note" id="note_LCL353_222_1"><a class="footnoteCrossrefLink" href="#target_note_LCL353_222_1" title="Click to highlight in text"><sup class="lineRef">1</sup><span class="italic">sic</span> (<span class="italic">cf.</span> ยง 27)? <span class="italic">Mayhoff</span>: trahit.</a></li><script type="text/javascript">document.getElementById('note_LCL353_222_1').style.display = "none";</script></ul></section></notes></section>