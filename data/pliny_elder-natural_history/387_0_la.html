<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

parte operis commemorabuntur, quattuor satrapiae mox paulo, ad Taprobanen insulam festinante animo.</p>
<span class="br"></span><span class="lineNumber">80</span><span class="br"></span><p>Sed ante sunt aliae: Patale quam significavimus in ipsis faucibus Indi, triquetra figura, <span class="sc">c͞c͞x͞x͞</span> p. latitudine; extra ostium Indi Chryse et Argyre, fertilis metallis, ut credo: nam quod aliqui tradidere aureum argenteumque his solum esse haut facile crediderim. ab his <span class="sc">x͞x͞</span> p. Crocala et ab ea <span class="sc">x͞i͞i͞</span> Bibaga ostreis ac conchyliis referta, dein Coralliba <span class="sc">v͞i͞i͞i͞</span> a supra dicta, multaeque ignobiles.</p>
<span class="br"></span><span class="lineNumber">81</span><span class="br"></span><p>XXIV. Taprobanen alterum orbem terrarum esse diu existimatum est Antichthonum appellatione: ut insulam esse liqueret Alexandri Magni aetas resque praestitere. Onesicritus classis eius praefectus
elephantos ibi maiores bellicosioresque quam in India gigni scripsit; Megasthenes flumine dividi, incolasque Palaeogonos appellari, auri margaritarumque
grandium fertiliores quam Indos. Eratosthenes et mensuram prodidit, longitudinis <span class="sc">v͞i͞i͞</span> stadium,
<span class="br"></span><span class="lineNumber">82</span><span class="br"></span>latitudinis <span class="sc">v͞</span>, nec urbes esse sed vicos <span class="sc">dcc.</span><a class="footnoteLink" href="#note_LCL352_398_1" id="target_note_LCL352_398_1"><sup>1</sup></a> incipit ab Eoo mari inter ortum occasumque solis Indiae praetenta et quondam credita <span class="sc">xx</span> dierum navigatione a Prasiana gente distare, mox, quia papyraceis






</p></section><notes><section class="footnotes"><ul><li class="note" id="note_LCL352_398_1"><a class="footnoteCrossrefLink" href="#target_note_LCL352_398_1" title="Click to highlight in text"><sup class="lineRef">1</sup><span class="sc">dcc</span> &lt;<span class="sc">l</span>&gt; <span class="italic">Siegelin ex Aeliano.</span></a></li><script type="text/javascript">document.getElementById('note_LCL352_398_1').style.display = "none";</script></ul></section></notes></section>