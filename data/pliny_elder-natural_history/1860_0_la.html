<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

cacumine in siliquis ciceris modo, radix rapo<a class="footnoteLink" href="#note_LCL393_448_1" id="target_note_LCL393_448_1"><sup>1</sup></a> similis, grandis, nigra. nascitur in arvis. radix adversatur omnibus<a class="footnoteLink" href="#note_LCL393_448_2" id="target_note_LCL393_448_2"><sup>2</sup></a> serpentium generibus ex vino pota, nec alia res celerius proficit. datur et ischiadicis.</p>
<span class="br"></span><span class="lineNumber">97</span><span class="br"></span><p>LXXIII. Lycapsos longioribus quam lactucae foliis crassioribusque, caule longo, hirsutis<a class="footnoteLink" href="#note_LCL393_448_3" id="target_note_LCL393_448_3"><sup>3</sup></a> adgnatis multis, cubitalibus, flore parvo, purpureo. nascitur in campestribus. inlinitur cum farina hordeacea igni sacro, sudores in febribus movet suco aquae calidae admixto.</p>
<span class="br"></span><span class="lineNumber">98</span><span class="br"></span><p>LXXIV. Inter omnes herbas lithospermo nihil est mirabilius. aliqui exonychon vocant, alii Dios pyron, alii Heracleus. herba quincuncialis fere, foliis duplo maioribus quam rutae, ramulis surculosis, crassitudine iunci. gerit iuxta folia singulas veluti barbulas et in earum cacuminibus lapillos candore et rotunditate margaritarum, magnitudine ciceris, duritia vero lapidea. ipsi qua pediculis adhaereant cavernulas
<span class="br"></span><span class="lineNumber">99</span><span class="br"></span>habent et intus semen. nascitur et in Italia, sed laudatissimum in Creta, nec quicquam inter herbas maiore equidem miraculo aspexi. tantus est decor velut aurificum arte alternis inter folia candicantibus margaritis, tam exquisita difficultas lapidis ex herba nascentis. iacere atque humi serpere auctores tradunt; ego volsam, non haerentem vidi. his





</p></section><notes><section class="footnotes"><ul><li class="note" id="note_LCL393_448_1"><a class="footnoteCrossrefLink" href="#target_note_LCL393_448_1" title="Click to highlight in text"><sup class="lineRef">1</sup>rapo r <span class="italic">Gelenius, Mayhoff</span>: rapa E: napo <span class="italic">aliquot codd., Detlefsen.</span></a></li><script type="text/javascript">document.getElementById('note_LCL393_448_1').style.display = "none";</script><li class="note" id="note_LCL393_448_2"><a class="footnoteCrossrefLink" href="#target_note_LCL393_448_2" title="Click to highlight in text"><sup class="lineRef">2</sup>omnibus <span class="italic">Mayhoff</span>: omnium <span class="italic">codd., Detlefsen. Ego coni.</span> omnium serpentium ictibus.</a></li><script type="text/javascript">document.getElementById('note_LCL393_448_2').style.display = "none";</script><li class="note" id="note_LCL393_448_3"><a class="footnoteCrossrefLink" href="#target_note_LCL393_448_3" title="Click to highlight in text"><sup class="lineRef">3</sup>caule longo, hirsutis ego: caulem longum hirsutum habet <span class="italic">Detlefsen</span>: cauli longo hirsutis <span class="italic">Mayhoff</span>: caulem longum hirsutis
<span class="italic">codd.</span></a></li><script type="text/javascript">document.getElementById('note_LCL393_448_3').style.display = "none";</script></ul></section></notes></section>