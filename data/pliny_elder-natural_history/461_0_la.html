<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

eius L. que Sulla collega <span class="sc">a. d. iii</span> idus Aprilis C. Crispinium Hilarum ex ingenua plebe Faesulana cum liberis <span class="sc">viii</span>, in quo numero filiae duae fuere, nepotibus <span class="sc">xxvii,</span> pronepotibus <span class="sc">xviii,</span> neptibus <span class="sc">viii,</span> praelata pompa cum omnibus his in Capitolio immolasse.</p>
<span class="br"></span><span class="lineNumber">61</span><span class="br"></span><p>XIV. Mulier post quinquagensimum annum non gignit, maiorque pars <span class="sc">xl</span> profluvium genitale sistit. nam in viris Masinissam regem post <span class="sc">lxxxvi</span> annum generasse filium quem Methimannum appellaverit clarum est, Catonem censorium octogesimo exacto e
<span class="br"></span><span class="lineNumber">62</span><span class="br"></span>filia Saloni clientis sui: qua de causa aliorum eius liberum propago Liciniani sunt cognominati, hi Saloniani, ex quis Uticensis fuit. nuper etiam L. Volusio Saturnino in urbis praefectura extincto notum est e Cornelia Scipionum gentis Volusium Saturninum qui fuit consul genitum post <span class="sc">lxii</span> annum. et usque ad <span class="sc">lxxv</span> apud ignobiles vulgaris reperitur generatio.</p>
<span class="br"></span><span class="lineNumber">63</span><span class="br"></span><p>XV. Solum autem animal menstruale mulier est; inde unius utero quas appellaverunt molas. ea est caro informis, inanima, ferri ictum et aciem respuens; movetur sistitque menses, ut et partus, alias letalis alias una senescens aliquando alvo citatiore excidens. simile quiddam et viris in ventre gignitur, quod vocant scirron, sicut Oppio Capitoni praetorio viro.
</p></section><notes></notes></section>