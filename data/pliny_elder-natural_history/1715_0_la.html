<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

inter peregrina docuimus. id quod e Macedonia adfertur bucolicon vocant armentariis sponte erumpentem sucum excipientibus; hoc celerrime evanescit. et in aliis autem generibus inprobatur maxime nigrum ac molle. id enim argumento est cera adulterati.</p>
<span class="br"></span><span class="lineNumber">32</span><span class="br"></span><p>XII. Alterum genus heracleon vocant et ab Hercule inventum tradunt, alii origanum heracleoticum
aut silvestre, quoniam est origano simile, radice inutili; de quo origano diximus.<a class="footnoteLink" href="#note_LCL393_158_1" id="target_note_LCL393_158_1"><sup>1</sup></a></p>
<p>XIII. Tertium panaces chironium cognominatur ab inventore. folium eius simile lapatho, maius tamen et hirsutius, flos aureus, radix parva. nascitur pinguibus locis. huius flos efficacissimus, eoque amplius quam supra dicta prodest.</p>
<span class="br"></span><span class="lineNumber">33</span><span class="br"></span><p>XIV. Quartum genus,<a class="footnoteLink" href="#note_LCL393_158_2" id="target_note_LCL393_158_2"><sup>2</sup></a> panaces ab eodem Chirone repertum centaurion cognominatur, sed et pharnaceon
in controversia inventionis a Pharnace rege deductum. seritur hoc, longioribus quam cetera foliis et serratis. radix odorata in umbra siccatur




</p></section><notes><section class="footnotes"><ul><li class="note" id="note_LCL393_158_1"><a class="footnoteCrossrefLink" href="#target_note_LCL393_158_1" title="Click to highlight in text"><sup class="lineRef">1</sup>simile de quo diximus, radice inutili. <span class="italic">coni. Warmington.</span></a></li><script type="text/javascript">document.getElementById('note_LCL393_158_1').style.display = "none";</script><li class="note" id="note_LCL393_158_2"><a class="footnoteCrossrefLink" href="#target_note_LCL393_158_2" title="Click to highlight in text"><sup class="lineRef">2</sup>genus] <span class="italic">in uncis ponit Mayhoff</span>: <span class="italic">servat Brakman.</span></a></li><script type="text/javascript">document.getElementById('note_LCL393_158_2').style.display = "none";</script></ul></section></notes></section>