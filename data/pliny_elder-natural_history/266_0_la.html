<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

petentibus haut procul Euboeae Carysto. Romani omnia haec maria duobus nominibus appellant, Macedonicum quacumque Macedoniam aut Thraciam attingit, Graeciense qua Graeciam adluit; nam Graeci et Ionium dividunt in Siculum ac Creticum ab insulis, item Icarium quod est inter Samum et Myconum, cetera nomina sinus dedere quos diximus.</p>
<span class="br"></span><span class="lineNumber">52</span><span class="br"></span><p>XII. Et maria quidem gentesque in tertio Europae sinu ad hunc modum se habent, insulae autem: ex adverso Thesprotiae a Buthroto <span class="sc">x͞i͞i͞</span> p., eadem ab Acrocerauniis <span class="sc">l͞</span>, cum urbe eiusdem nominis Corcyra liberae civitatis et oppido Cassiope temploque Cassi Iovis, <span class="sc">x͞c͞v͞i͞i͞</span> in longitudinem patens, Homero dicta Scheria et Phaeacia, Callimacho etiam Drepane. circa eam aliquot, sed ad Italiam vergens Othronos, ad Leucadiam Paxoe duae, <span class="sc">v͞</span> discretae a Corcyra,
<span class="br"></span><span class="lineNumber">53</span><span class="br"></span>nec procul ab iis ante Corcyram Ericusa, Marathe, Elaphusa, Malthace, Trachie, Pythionia, Ptychia, Tarachie, et a Phalario Corcyrae promunturio scopulus in quem mutatam Ulixis navem a simili specie fabula est. ante Leucadiam autem et Aetoliam<a class="footnoteLink" href="#note_LCL352_156_1" id="target_note_LCL352_156_1"><sup>1</sup></a> permultae, quarum Teleboides, eaedemque
Taphiae ab incolis appellantur, Taphias, Carnos, Oxia, Prinoessa, ante Aetoliam Echinades, Aegialia, Cotonis, Thyatira, Geoaris, Dionysia, Cyrnus, Chalcis,
<span class="br"></span><span class="lineNumber">54</span><span class="br"></span>Pinara, Nystrus. ante eas in alto Cephallania, Zacynthus, utraque libera, Ithaca, Dulichium, Same,




</p></section><notes><section class="footnotes"><ul><li class="note" id="note_LCL352_156_1"><a class="footnoteCrossrefLink" href="#target_note_LCL352_156_1" title="Click to highlight in text"><sup class="lineRef">1</sup><span class="italic">Mayhoff</span>: Achaiam.</a></li><script type="text/javascript">document.getElementById('note_LCL352_156_1').style.display = "none";</script></ul></section></notes></section>