<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

hysopo ex aqua calida, utque foveantur salsugine. ad haec Hispaniensis eligitur, contraque suffusiones oculorum cum lacte in coticulis teritur, privatim suggillationibus
in linteolo involutus crebroque ex aqua ferventi inpositus, ulceribus oris manantibus in linteolo concerpto, gingivarum tumori infricatus et contra
<span class="br"></span><span class="lineNumber">101</span><span class="br"></span>scabritiem linguae fractus comminutusque. aiunt dentes non erodi nec putrescere, si quis cotidie mane ieiunus salem contineat sub lingua donec liquescat. lepras idem et furunculos et lichenas et psoras emendat
cum passa uva exempto eius ligno et sebo bubulo atque origano ac fermento vel pane—maxime Thebaicus ad haec et pruritus eligitur—tonsillis et uvis cum melle prodest.<a class="footnoteLink" href="#note_LCL418_440_1" id="target_note_LCL418_440_1"><sup>1</sup></a> quicumque ad anginas, hoc amplius cum oleo et aceto eodem tempore extra
<span class="br"></span><span class="lineNumber">102</span><span class="br"></span>faucibus inlitus cum pice liquida. emollit et alvum vino mixto, innoxie<a class="footnoteLink" href="#note_LCL418_440_2" id="target_note_LCL418_440_2"><sup>2</sup></a> et taenearum genera pellit in vino potus. aestus balnearum convalescentes ut tolerare possint linguae subditus praestat. nervorum dolorem, maxime circa umeros et renes, in saccis aqua ferventi crebro candefactus levat, colum torminaque et coxarum
dolores potus et in isdem saccis inpositus candens, podagras cum farina ex melle et oleo tritus, ibi maxime usurpanda observatione quae totis corporibus
nihil esse utilius sale et sole dixit. itaque<a class="footnoteLink" href="#note_LCL418_440_3" id="target_note_LCL418_440_3"><sup>3</sup></a> cornea videmus corpora piscatorum. sed hoc praecipuum
<span class="br"></span><span class="lineNumber">103</span><span class="br"></span>dicatur<a class="footnoteLink" href="#note_LCL418_440_4" id="target_note_LCL418_440_4"><sup>4</sup></a> in podagris. tollit et clavos pedum, item perniones. ambustis ex oleo inponitur aut commanducatus






</p></section><notes><section class="footnotes"><ul><li class="note" id="note_LCL418_440_1"><a class="footnoteCrossrefLink" href="#target_note_LCL418_440_1" title="Click to highlight in text"><sup class="lineRef">1</sup><span class="italic">Non post</span> prodest <span class="italic">sed</span> quicumque <span class="italic">comma Mayhoff.</span></a></li><script type="text/javascript">document.getElementById('note_LCL418_440_1').style.display = "none";</script><li class="note" id="note_LCL418_440_2"><a class="footnoteCrossrefLink" href="#target_note_LCL418_440_2" title="Click to highlight in text"><sup class="lineRef">2</sup>innoxie dT <span class="italic">Mayhoff:</span> innoxio V <span class="italic">Detlefsen:</span> innoxia RE.</a></li><script type="text/javascript">document.getElementById('note_LCL418_440_2').style.display = "none";</script><li class="note" id="note_LCL418_440_3"><a class="footnoteCrossrefLink" href="#target_note_LCL418_440_3" title="Click to highlight in text"><sup class="lineRef">3</sup>itaque dTEr: utique <span class="italic">coni. Ianus.</span></a></li><script type="text/javascript">document.getElementById('note_LCL418_440_3').style.display = "none";</script><li class="note" id="note_LCL418_440_4"><a class="footnoteCrossrefLink" href="#target_note_LCL418_440_4" title="Click to highlight in text"><sup class="lineRef">4</sup>dicatur <span class="italic">codd.:</span> iudicatur <span class="italic">Mayhoff.</span></a></li><script type="text/javascript">document.getElementById('note_LCL418_440_4').style.display = "none";</script></ul></section></notes></section>