<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

maiore parte Africae. quaestionum summa est, quanam ratione in tantam altitudinem subiecta sint caementa. alii nitro ac sale adaggeratis cum crescente opere et peracto fluminis inrigatione dilutis; alii lateribus e luto factis<a class="footnoteLink" href="#note_LCL419_64_1" id="target_note_LCL419_64_1"><sup>1</sup></a> exstructos pontes, peracto opere lateribus in privatas domos distributis, Nilum enim non putant rigare potuisse multo humiliorem.
in pyramide maxima est intus puteus <span class="sc">lxxxvi</span>
<span class="br"></span><span class="lineNumber">82</span><span class="br"></span>cubitorum; flumen illo admissum arbitrantur. mensuram
altitudinis earum omnemque similem deprehendere
invenit Thales Milesius umbram metiendo, qua hora par esse corpori solet. haec sunt pyramidum
miracula, supremumque illud, ne quis regum opes miretur, minimam ex iis, sed laudatissimam, a Rhodopide meretricula factam. Aesopi fabellarum philosophi conserva quondam et contubernalis haec fuit, maiore miraculo, tantas opes meretricio esse conquisitas.</p>
<span class="br"></span><span class="lineNumber">83</span><span class="br"></span><p>XVIII. Magnificatur et alia turris a rege facta in insula Pharo portum optinente Alexandriae, quam constitisse <span class="sc">dccc</span> talentis tradunt, magno animo, ne





</p></section><notes><section class="footnotes"><ul><li class="note" id="note_LCL419_64_1"><a class="footnoteCrossrefLink" href="#target_note_LCL419_64_1" title="Click to highlight in text"><sup class="lineRef">1</sup>lateribus e luto factis Vdh: lateribus B.</a></li><script type="text/javascript">document.getElementById('note_LCL419_64_1').style.display = "none";</script></ul></section></notes></section>