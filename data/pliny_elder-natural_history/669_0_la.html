<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

ipsam quoque iam volandi potens. nulla tunc avium suavitate carnis comparatur illi.</p>
<span class="br"></span><span class="lineNumber">28</span><span class="br"></span><p>XII. Milvi ex eodem accipitrum genere magnitudine
differunt. notatum in his rapacissimam et famelicam semper alitem nihil esculenti rapere umquam ex funerum ferculis nec Olympiae ex ara, ac ne ferentium quidem manibus nisi lugubri mancipiorum<a class="footnoteLink" href="#note_LCL353_310_1" id="target_note_LCL353_310_1"><sup>1</sup></a> immolantium ostento. idem videntur artem gubernandi docuisse caudae flexibus, in caelo monstrante natura quod opus esset in profundo. milvi et ipsi hibernis mensibus latent, non tamen ante hirundinem abeuntes; traduntur autem et a solstitiis adfici podagra.</p>
<span class="br"></span><span class="lineNumber">29</span><span class="br"></span><p>XIII. Volucrum prima distinctio pedibus maxime constat; aut enim aduncos ungues habent aut digitos, aut palmipedum in genere sunt ut anseres et aquaticae
fere aves. aduncos ungues habentia carne
<span class="br"></span><span class="lineNumber">30</span><span class="br"></span>tantum vescuntur ex parte magna; (XIV) cornices et alio pabulo, ut quae duritiam nucis rostro repugnantem volantes in altum in saxa tegulasve iaciant iterum ac saepius, donec quassatam perfringere queant. ipsa ales est inauspicatae garrulitatis, a quibusdam tamen laudata. ab arcturi sidere ad hirundinum adventum notatur eam in Minervae lucis templisque raro, alicubi omnino non aspici, sicut Athenis: inauspicatissima fetus tempore, hoc est post solstitium.<a class="footnoteLink" href="#note_LCL353_310_2" id="target_note_LCL353_310_2"><sup>2</sup></a> praeterea sola haec etiam volantes




</p></section><notes><section class="footnotes"><ul><li class="note" id="note_LCL353_310_1"><a class="footnoteCrossrefLink" href="#target_note_LCL353_310_1" title="Click to highlight in text"><sup class="lineRef">1</sup><span class="italic">Detlefsen</span>: municipiorum.</a></li><script type="text/javascript">document.getElementById('note_LCL353_310_1').style.display = "none";</script><li class="note" id="note_LCL353_310_2"><a class="footnoteCrossrefLink" href="#target_note_LCL353_310_2" title="Click to highlight in text"><sup class="lineRef">2</sup>inauspicatissima . . . solstitium <span class="italic">hic Mueller</span>: <span class="italic">post</span> pascit <span class="italic">codd.</span></a></li><script type="text/javascript">document.getElementById('note_LCL353_310_2').style.display = "none";</script></ul></section></notes></section>