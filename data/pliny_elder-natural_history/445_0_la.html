<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

cum feris vagantes. hos in alio non spirare caelo ideoque ad finitimos reges non pertrahi neque ad Alexandrum Magnum pertractos Baeton itinerum
<span class="br"></span><span class="lineNumber">12</span><span class="br"></span>eius mensor prodidit. priores Anthropophagos, quos ad septentrionem esse diximus, decem dierum itinere supra Borysthenen amnem, ossibus humanorum capitum bibere cutibusque cum capillo pro mantelibus ante pectora uti Isigonus Nicaeensis. idem in Albania
gigni quosdam glauca oculorum acie, pueritia statim canos, qui noctu plus quam interdiu cernant. idem itinere dierum tredecim supra Borysthenen Sauromatas tertio die cibum capere semper.</p>
<span class="br"></span><span class="lineNumber">13</span><span class="br"></span><p>Crates Pergamenus in Hellesponto circa Parium genus hominum fuisse, quos Ophiogenes vocat, serpentium ictus contactu levare solitos et manu inposita venena extrahere corpori. Varro etiamnum esse paucos ibi quorum salivae contra ictus serpentium
<span class="br"></span><span class="lineNumber">14</span><span class="br"></span>medeantur. similis et in Africa Psyllorum gens fuit, ut Agatharchides scribit, a Psyllo rege dicta, cuius sepulchrum in parte Syrtium maiorum est. horum corpori ingenitum fuit virus exitiale serpentibus et cuius odore sopirent eas, mos vero liberos genitos protinus obiciendi saevissimis earum eoque genere pudicitiam coniugum experiendi, non profugientibus adulterino sanguine natos serpentibus. haec gens
</p></section><notes></notes></section>