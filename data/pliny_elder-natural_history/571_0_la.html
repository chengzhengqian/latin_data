<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

quaeritur; itaque cum bimi<a class="footnoteLink" href="#note_LCL353_114_1" id="target_note_LCL353_114_1"><sup>1</sup></a> alio subiungantur imperio, non ante quinquennes ibi certamen accipit.</p>
<span class="br"></span><span class="lineNumber">163</span><span class="br"></span><p>LXVI. Partum in eo genere undenis mensibus ferunt, duodecimo gignunt. coitus verno aequinoctio bimo utrimque vulgaris, sed a trimatu firmior partus. generat mas ad annos <span class="sc">xxxiii</span>, utpote cum a circo post vicesimum annum mittantur ad subolem. Opunte et ad quadraginta durasse tradunt adiutum
<span class="br"></span><span class="lineNumber">164</span><span class="br"></span>modo in attollenda priore parte corporis. sed ad generandum paucis animalium minor fertilitas; qua de causa intervalla admissurae dantur, nec tamen quindecim initus eiusdem anni valet tolerare. equarum libido extinguitur iuba tonsa; gignunt annis omnibus ad quadragesimum. vixisse equam<a class="footnoteLink" href="#note_LCL353_114_2" id="target_note_LCL353_114_2"><sup>2</sup></a> <span class="sc">lxxv</span> annos proditur.</p>
<span class="br"></span><span class="lineNumber">165</span><span class="br"></span><p>In hoc genere gravida stans parit; praeterque ceteras fetum diligit. et sane equis amoris innascitur<a class="footnoteLink" href="#note_LCL353_114_3" id="target_note_LCL353_114_3"><sup>3</sup></a>
veneficium hippomanes appellatum in fronte, caricae magnitudine, colore nigro, quod statim edito partu devorat feta aut partum ad ubera non admittit. si quis praereptum habeat, olfactu in rabiem id genus agitur. amissa parente in grege armenti reliquae fetae educant orbum. terram attingere ore triduo proximo quam sit genitus negant posse.



</p></section><notes><section class="footnotes"><ul><li class="note" id="note_LCL353_114_1"><a class="footnoteCrossrefLink" href="#target_note_LCL353_114_1" title="Click to highlight in text"><sup class="lineRef">1</sup><span class="italic">Rackham</span>: bimi in.</a></li><script type="text/javascript">document.getElementById('note_LCL353_114_1').style.display = "none";</script><li class="note" id="note_LCL353_114_2"><a class="footnoteCrossrefLink" href="#target_note_LCL353_114_2" title="Click to highlight in text"><sup class="lineRef">2</sup><span class="italic">Rackham</span>: equum.</a></li><script type="text/javascript">document.getElementById('note_LCL353_114_2').style.display = "none";</script><li class="note" id="note_LCL353_114_3"><a class="footnoteCrossrefLink" href="#target_note_LCL353_114_3" title="Click to highlight in text"><sup class="lineRef">3</sup><span class="italic">Rackham</span>: innasci.</a></li><script type="text/javascript">document.getElementById('note_LCL353_114_3').style.display = "none";</script></ul></section></notes></section>