<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">117</span><span class="br"></span><p>XVI. Padus e gremio Vesuli montis celsissimum in cacumen Alpium elati finibus Ligurum Vagiennorum
visendo fonte profluens condensque se cuniculo
et in Forovibiensium agro iterum exoriens, nullo amnium claritate inferior, Graecis dictus Eridanus ac poena Phaethontis inlustratus, augetur ad canis ortus liquatis nivibus, agris quam navigiis torrentior, nihil tamen ex rapto sibi vindicans
<span class="br"></span><span class="lineNumber">118</span><span class="br"></span>atque, ubi liquit, ubertate largitor.<a class="footnoteLink" href="#note_LCL352_86_1" id="target_note_LCL352_86_1"><sup>1</sup></a> <span class="sc">c͞c͞c͞</span> p. a fonte addens meatu duo de <span class="sc">lxxxx,</span> nec amnes tantum Appenninos Alpinosque navigabiles capiens sed lacus quoque inmensos in eum sese exonerantes, omni numero <span class="sc">xxx</span> flumina in mare Hadriaticum defert, celeberrima ex iis Appennini latere Iactum, Tanarum, Trebiam Placentinum, Tarum, Inciam, Gabellum, Scultennam, Rhenum, Alpium vero Sturam, Orgum, Durias duas, Sesitem, Ticinum, Lambrum, Adduam,
<span class="br"></span><span class="lineNumber">119</span><span class="br"></span>Ollium, Mincium. nec alius amnium tam brevi spatio maioris incrementi est; urguetur quippe aquarum mole et in profundum agitur gravis terrae, quamquam diductus in flumina et fossas inter Ravennam Altinumque per <span class="sc">c͞x͞x͞</span>, tamen qua largius vomit Septem Maria dictus facere.</p>
<p>Augusta fossa Ravennam trahitur, ubi Padusa




</p></section><notes><section class="footnotes"><ul><li class="note" id="note_LCL352_86_1"><a class="footnoteCrossrefLink" href="#target_note_LCL352_86_1" title="Click to highlight in text"><sup class="lineRef">1</sup><span class="italic">V.l.</span> linquit ubertatem largitur.</a></li><script type="text/javascript">document.getElementById('note_LCL352_86_1').style.display = "none";</script></ul></section></notes></section>