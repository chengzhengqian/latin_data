<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">72</span><span class="br"></span><p>XIV. Primum igitur dicatur, cur Veneris stella numquam longius XLVI partibus, Mercurii XXIII ab sole abscedant, saepe citra eas ad solem reciprocent.
conversas habent utraeque apsidas ut infra solem sitae, tantumque circuli earum sub terra est quantum superne praedictarum; et ideo non possunt abesse amplius quoniam curvatura apsidum ibi non habet longitudinem maiorem: ergo utrique simili ratione modum statuunt apsidum suarum margines, ac spatia longitudinis latitudinum evagatione
<span class="br"></span><span class="lineNumber">73</span><span class="br"></span>pensant. at enim cur non semper ad quadraginta
sex et ad partes viginti tres perveniunt? immo vero; sed ratio canonicos fallit. namque apparet apsidas quoque earum moveri, quod numquam
transeant solem; itaque cum in partem ipsam eius incidere margines alterutro latere, tum et stellae ad longissima sua intervalla pervenisse<a class="footnoteLink" href="#note_LCL330_218_1" id="target_note_LCL330_218_1"><sup>1</sup></a> intelleguntur: cum citra fuere margines, totidem partibus et ipsae ocius redire coguntur, cum sit illa semper utrique extremitas summa.</p>
<span class="br"></span><span class="lineNumber">74</span><span class="br"></span><p>Hinc et ratio motuum conversa intellegitur. superiores enim celerrime feruntur in occasu vespertino,
hae tardissime, illae a terra altissime absunt cum tardissime moventur, hae cum ocissime, quia

</p></section><notes><section class="footnotes"><ul><li class="note" id="note_LCL330_218_1"><a class="footnoteCrossrefLink" href="#target_note_LCL330_218_1" title="Click to highlight in text"><sup class="lineRef">1</sup><span class="italic">Rackham</span>: pervenire.</a></li><script type="text/javascript">document.getElementById('note_LCL330_218_1').style.display = "none";</script></ul></section></notes></section>