<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Carcasum Volcarum Tectosagum, Cessero, Carpentoracte
Meminorum, Caenicenses, Cambolectri qui
<span class="br"></span><span class="lineNumber">37</span><span class="br"></span>Atlantici cognominantur, Forum Voconi, Glanum Libii, Lutevani qui et Foroneronienses, Nemausum Arecomicorum, Piscinae, Ruteni, Samnagenses, Tolosani
Tectosagum Aquitaniae contermini, Tasgoduni, Tarusconienses, Umbranici, Vocontiorum civitatis foederatae duo capita Vasio et Lucus Augusti, oppida vero ignobilia <span class="sc">xix</span> sicut <span class="sc">xxiv</span> Nemausensibus adtributa. adiecit formulae Galba imperator ex Inalpinis Avanticos atque Bodionticos, quorum oppidum Dinia. longitudinem provinciae Narbonensis
<span class="sc">c͞c͞c͞l͞x͞x͞</span> p. Agrippa tradit, latitudinem <span class="sc">c͞c͞x͞l͞v͞i͞i͞i͞</span>.</p>
<span class="br"></span><span class="lineNumber">38</span><span class="br"></span><p>V. Italia dehinc primique eius Ligures, mox Etruria, Umbria, Latium, ubi Tiberina ostia et Roma terrarum caput, <span class="sc">x͞v͞i͞</span> p. intervallo a mari. Volscum postea litus et Campaniae, Picentinum inde ac Lucanum Bruttiumque, quo longissime in meridiem ab Alpium paene lunatis iugis in maria excurrit Italia. ab eo Graeciae ora, mox Sallentini, Paediculi,<a class="footnoteLink" href="#note_LCL352_30_1" id="target_note_LCL352_30_1"><sup>1</sup></a>
Apuli, Paeligni, Frentani, Marrucini, Vestini. Sabini, Picentes, Galli, Umbri, Tusci, Veneti, Carni.
<span class="br"></span><span class="lineNumber">39</span><span class="br"></span>Iapudes, Histri, Liburni. nec ignoro ingrati ac segnis animi existimari posse merito si obiter atque in transcursu ad hunc modum dicatur terra omnium terrarum alumna eadem et parens, numine deum electa quae caelum ipsum clarius faceret, sparsa







</p></section><notes><section class="footnotes"><ul><li class="note" id="note_LCL352_30_1"><a class="footnoteCrossrefLink" href="#target_note_LCL352_30_1" title="Click to highlight in text"><sup class="lineRef">1</sup><span class="italic">Rackham</span> (cf. 102): Pediculi, Poediculi.</a></li><script type="text/javascript">document.getElementById('note_LCL352_30_1').style.display = "none";</script></ul></section></notes></section>