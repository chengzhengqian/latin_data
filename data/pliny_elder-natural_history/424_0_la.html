<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Zoton, Graucomen, Emeum, Pidibotas, Endondacometas, Nomadas in tabernaculis viventes, Cystaepen, Magadalen Parvam, Prumin, Nups, Dicelin, Patingan, Breves, Magus Neos, Egasmala, Cramda, Denna, Cadeum, Mathena, Batta, Alanam, Macua, Scammos, Goram, in insula ab iis Abale, Androcalim, Serem, Mallos, Agocem.</p>
<span class="br"></span><span class="lineNumber">180</span><span class="br"></span><p>Ex Africae latere tradita sunt eodem nomine Tacompsos altera sive pars prioris, Mogore, Saea, Aedosa, Pelenariae, Pindis, Magassa, Buma, Lintuma, Spintum, Sidopt, Gensoe, Pindicitor, Agugo, Orsum, Suara, Maumarum, Urbim, Mulon (quod oppidum Graeci Hypaton vocarunt), Pagoartas, Zamnes (unde elephanti incipiant), Mambli, Berressa, Coetum. fuit quondam et Epis oppidum contra Meroen, antequam Bion scriberet deletum.</p>
<span class="br"></span><span class="lineNumber">181</span><span class="br"></span><p>Haec sunt prodita usque Meroen, ex quibus hoc tempore nullum prope utroque latere exstat; certe solitudines nuper renuntiavere principi Neroni missi ab eo milites praetoriani cum tribuno ad explorandum, inter reliqua bella et Aethiopicum cogitanti. intravere autem et eo arma Romana divi Augusti temporibus duce P. Petronio et ipso equestris ordinis praefecto Aegypti. is oppida eorum expugnavit quae sola invenimus quo dicemus ordine: Pselcin, Primi, Bocchin, Forum Cambusis, Atteniam,
</p></section><notes></notes></section>