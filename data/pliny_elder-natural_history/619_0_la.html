<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

ratio est ut tutos fetus edant, quia non sint ibi qui devorent partus fluctusque minus saeviant. has intellegi ab iis causas servarique temporum vices magis miretur si quis reputet quoto cuique hominum nosci uberrimam esse capturam sole transeunte piscium signum.</p>
<span class="br"></span><span class="lineNumber">72</span><span class="br"></span><p>XXXVI. Marinorum alii sunt plani, ut rhombi, soleae ac passeres, qui ab rhombis situ tantum corporum
differunt—dexter hic resupinatus est illis, passeri laevos; alii longi, ut murena, conger.</p>
<span class="br"></span><span class="lineNumber">73</span><span class="br"></span><p>XXXVII. Ideo pinnarum quoque fiunt discrimina, quae pedum vice sunt datae piscibus, nullis supra quattuor, quibusdam ternae, quibusdam binae, aliquis nullae. in Fucino tantum lacu piscis est qui octonis pinnis natat. binae omnino longis et lubricis, ut anguillis et congris, aliis<a class="footnoteLink" href="#note_LCL353_210_1" id="target_note_LCL353_210_1"><sup>1</sup></a> nullae, ut murenis, quibus nec branchiae. haec omnia flexuoso corporum inpulsu ita mari utuntur ut serpentes terra, et in sicco quoque repunt; ideo etiam vivaciora talia. et e planis aliqua non habent pinnas, ut pastinacae—ipsa
enim latitudine natant—et quae mollia appellantur,
ut polypi, quoniam pedes illis pinnarum vicem praestant</p>
<span class="br"></span><span class="lineNumber">74</span><span class="br"></span><p>XXXVIII. Anguillae octonis vivunt annis. durant et sine aqua quinis et<a class="footnoteLink" href="#note_LCL353_210_2" id="target_note_LCL353_210_2"><sup>2</sup></a> senis diebus aquilone spirante, austro paucioribus. at hiemem eaedem in exigua




</p></section><notes><section class="footnotes"><ul><li class="note" id="note_LCL353_210_1"><a class="footnoteCrossrefLink" href="#target_note_LCL353_210_1" title="Click to highlight in text"><sup class="lineRef">1</sup>aliis <span class="italic">add. Mueller ex Aristotele.</span></a></li><script type="text/javascript">document.getElementById('note_LCL353_210_1').style.display = "none";</script><li class="note" id="note_LCL353_210_2"><a class="footnoteCrossrefLink" href="#target_note_LCL353_210_2" title="Click to highlight in text"><sup class="lineRef">2</sup><span class="italic">Mueller ex Ar.</span>: sine aquis et.</a></li><script type="text/javascript">document.getElementById('note_LCL353_210_2').style.display = "none";</script></ul></section></notes></section>