<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">35</span><span class="br"></span><p>Modum agri in primis servandum antiqui putavere, quippe ita censebant, satius esse minus serere et melius arare, qua in sententia et Vergilium fuisse video. verumque confitentibus latifundia perdidere Italiam, iam vero et provincias—sex domini semissem Africae possidebant, cum interfecit eos Nero princeps—non fraudando magnitudine hac quoque sua Cn. Pompeio qui numquam agrum mercatus est conterminum. agro empto domum vendendam inclementer atque non ex utilitate publici status Mago censuit hoc exordio praecepta pandere ingressus, ut tamen appareat adsiduitatem desideratam ab eo.</p>
<span class="br"></span><span class="lineNumber">36</span><span class="br"></span><p>Dehinc peritia vilicorum in cura habenda est, multaque de his Cato praecepit. nobis satis sit dixisse quam proximum domino corde esse debere et tamen sibimet ipsi non videri. coli rura ab ergastulis pessumum est, ut quidquid agitur a desperantibus. temerarium videatur unam vocem antiquorum posuisse, et fortassis incredibile ni<a class="footnoteLink" href="#note_LCL371_212_1" id="target_note_LCL371_212_1"><sup>1</sup></a> penitus aestimetur: ‘nihil minus expedire quam agrum optime colere.’
<span class="br"></span><span class="lineNumber">37</span><span class="br"></span>L. Tarius Rufus infima natalium humilitate consulatum militari industria meritus, antiquae alias parsimoniae,





</p></section><notes><section class="footnotes"><ul><li class="note" id="note_LCL371_212_1"><a class="footnoteCrossrefLink" href="#target_note_LCL371_212_1" title="Click to highlight in text"><sup class="lineRef">1</sup>ni <span class="italic">om. v.l.</span></a></li><script type="text/javascript">document.getElementById('note_LCL371_212_1').style.display = "none";</script></ul></section></notes></section>