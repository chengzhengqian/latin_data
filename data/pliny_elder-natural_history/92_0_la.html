<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

incerta, varia indignorumque fautrix. huic omnia expensa, huic omnia feruntur accepta, et in tota ratione mortalium sola utramque paginam facit; adeoque obnoxii sumus sorti,<a class="footnoteLink" href="#note_LCL330_184_1" id="target_note_LCL330_184_1"><sup>1</sup></a> ut sors ipsa pro deo
<span class="br"></span><span class="lineNumber">23</span><span class="br"></span>sit, qua deus probatur incertus. pars alia et hanc pellit astroque suo eventus adsignat et nascendi legibus: semelque in omnes futuros umquam deo decretum, in reliquom vero otium datum. sedere coepit sententia haec, pariterque et eruditum vulgus
<span class="br"></span><span class="lineNumber">24</span><span class="br"></span>et rude in eam cursu vadit: ecce fulgurum monitus, oraculorum praescita, haruspicum praedicta, atque etiam parva dictu in auguriis, sternumenta et offensiones pedum. divus Augustus prodidit laevum sibi calceum praepostere inductum quo die seditione
<span class="br"></span><span class="lineNumber">25</span><span class="br"></span>militari prope adflictus est. quae singula inprovidam mortalitatem involvont, solum ut inter ista vel certum sit nihil esse certi nec quicquam miserius homine aut superbius: ceteris quippe animantium sola victus cura est, in quo sponte naturae benignitas sufficit, uno quidem vel praeferendo cunctis bonis, quod de gloria, de pecunia, de<a class="footnoteLink" href="#note_LCL330_184_2" id="target_note_LCL330_184_2"><sup>2</sup></a> ambitione, superque de morte non cogitant.</p>
<span class="br"></span><span class="lineNumber">26</span><span class="br"></span><p>Verum in his deos agere curam rerum humanarum credi ex usu vitae est, poenasque maleficiis aliquando seras, occupato deo in tanta mole, numquam autem


</p></section><notes><section class="footnotes"><ul><li class="note" id="note_LCL330_184_1"><a class="footnoteCrossrefLink" href="#target_note_LCL330_184_1" title="Click to highlight in text"><sup class="lineRef">1</sup><span class="italic">Edd.</span>: obnoxiae sumus sortis.</a></li><script type="text/javascript">document.getElementById('note_LCL330_184_1').style.display = "none";</script><li class="note" id="note_LCL330_184_2"><a class="footnoteCrossrefLink" href="#target_note_LCL330_184_2" title="Click to highlight in text"><sup class="lineRef">2</sup>de <span class="italic">add. Rackham.</span></a></li><script type="text/javascript">document.getElementById('note_LCL330_184_2').style.display = "none";</script></ul></section></notes></section>