<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

marinae, lutariae et quae in dulci aqua vivunt. has
<span class="br"></span><span class="lineNumber">33</span><span class="br"></span>quidam e Graecis emydas appellant. Terrestrium carnes suffitionibus propriae magicisque artibus refutandis et contra venena salutares produntur. plurimae in Africa. hae ibi amputato capite pedibusque
pro antidoto dari dicuntur et e iure in cibo sumptae strumas discutere, lienes tollere, item comitiales
morbos. sanguis earum claritatem visus facit, sistit<a class="footnoteLink" href="#note_LCL418_484_1" id="target_note_LCL418_484_1"><sup>1</sup></a> suffusiones oculorum. et contra serpentium omnium et araneorum ac similium et ranarum venena auxiliatur servato sanguine in farina pilulis factis et, cum opus sit, in vino datis. felle testudinum
cum Attico melle glaucomata inungui prodest,
<span class="br"></span><span class="lineNumber">34</span><span class="br"></span>scorpionum plagae instillari.<a class="footnoteLink" href="#note_LCL418_484_2" id="target_note_LCL418_484_2"><sup>2</sup></a> tegimenti cinis vino et oleo subactus pedum rimas ulceraque sanat. squamae e summa parte derasae et in potu datae venerem cohibent. eo magis hoc mirum, quoniam totius tegimenti farina accendere traditur libidinem. urinam aliter earum quam in vesica dissectarum inveniri
posse non arbitror et inter ea<a class="footnoteLink" href="#note_LCL418_484_3" id="target_note_LCL418_484_3"><sup>3</sup></a> esse hoc quoque, quae portentose Magi demonstrant, adversus aspidum ictus singularem, efficaciorem tamen, ut aiunt, cimicibus
admixtis. ova durata inlinuntur strumis et ulceribus frigore aut adustione factis. sorbentur in
<span class="br"></span><span class="lineNumber">35</span><span class="br"></span>stomachi doloribus. marinarum carnes admixtae ranarum carnibus contra salamandras praeclare auxiliantur, neque est testudine aliud salamandrae






</p></section><notes><section class="footnotes"><ul><li class="note" id="note_LCL418_484_1"><a class="footnoteCrossrefLink" href="#target_note_LCL418_484_1" title="Click to highlight in text"><sup class="lineRef">1</sup>sistit <span class="italic">Brakman</span>: discutit <span class="italic">Mayhoff: in codd. lacuna.</span></a></li><script type="text/javascript">document.getElementById('note_LCL418_484_1').style.display = "none";</script><li class="note" id="note_LCL418_484_2"><a class="footnoteCrossrefLink" href="#target_note_LCL418_484_2" title="Click to highlight in text"><sup class="lineRef">2</sup>instillari <span class="italic">codd.</span>: instillant <span class="italic">Mayhoff.</span></a></li><script type="text/javascript">document.getElementById('note_LCL418_484_2').style.display = "none";</script><li class="note" id="note_LCL418_484_3"><a class="footnoteCrossrefLink" href="#target_note_LCL418_484_3" title="Click to highlight in text"><sup class="lineRef">3</sup>inter ea <span class="italic">codd.</span>: interanea <span class="italic">Detlefsen: “locus fortasse nondum
sanatus,” Mayhoff.</span></a></li><script type="text/javascript">document.getElementById('note_LCL418_484_3').style.display = "none";</script></ul></section></notes></section>