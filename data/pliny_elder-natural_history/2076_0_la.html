<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">185</span><span class="br"></span>paraphoron. liquidi aluminis vis adstringere, indurare,
rodere. melle<a class="footnoteLink" href="#note_LCL394_398_1" id="target_note_LCL394_398_1"><sup>1</sup></a> admixto sanat oris ulcera, papulas pruritusque. haec curatio fit in balneis n mellis partibus, tertia aluminis. virus alarum sudorisque
sedat. sumitur pilulis contra lienis vitia pellendumque per urinam sanguinem. emendat et scabiem nitro ac melanthio admixtis.</p>
<span class="br"></span><span class="lineNumber">186</span><span class="br"></span><p>Concreti aluminis unum genus σχιστὸν appellant Graeci, in capillamenta quaedam canescentia dehiscens,
unde quidam trichitim potius appellavere. hoc fit e lapide, ex quo et aes—chalcitim vocant—, ut<a class="footnoteLink" href="#note_LCL394_398_2" id="target_note_LCL394_398_2"><sup>2</sup></a> sudor quidam eius lapidis in spumam coagulatus. hoc genus aluminis minus siccat minusque sistit umorem inutilem corporum, et auribus magnopere prodest infusum, vel inlitum et oris ulceribus dentibusque
et si<a class="footnoteLink" href="#note_LCL394_398_3" id="target_note_LCL394_398_3"><sup>3</sup></a> saliva cum eo contineatur. et oculorum
medicamentis inseritur apte verendisque utriusque sexus. coquitur in catinis,<a class="footnoteLink" href="#note_LCL394_398_4" id="target_note_LCL394_398_4"><sup>4</sup></a> donec liquari
<span class="br"></span><span class="lineNumber">187</span><span class="br"></span>desinat. inertioris est altermu generis, quod strongylen
vocant. duae et eius species, fungosum atque omni umore dilui facile, quod in totum damnatur. melius pumicosum et foraminum fistulis spongeae simile rotundumque natura, candido propius, cum quadam pinguitudine, sine harenis, friabile, nec inficiens nigritia. hoc coquitur per se carbonibus








</p></section><notes><section class="footnotes"><ul><li class="note" id="note_LCL394_398_1"><a class="footnoteCrossrefLink" href="#target_note_LCL394_398_1" title="Click to highlight in text"><sup class="lineRef">1</sup>melli B: melli admixtum coni. Mayhoff.</a></li><script type="text/javascript">document.getElementById('note_LCL394_398_1').style.display = "none";</script><li class="note" id="note_LCL394_398_2"><a class="footnoteCrossrefLink" href="#target_note_LCL394_398_2" title="Click to highlight in text"><sup class="lineRef">2</sup>vocant—, ut <span class="italic">Mayhoff:</span> vocant ut sit <span class="italic">edd. vett.</span>: vocamus <span class="italic">B</span>: vocatus <span class="italic">cd. Leid. Lips.</span>: vocatur <span class="italic">rell.</span></a></li><script type="text/javascript">document.getElementById('note_LCL394_398_2').style.display = "none";</script><li class="note" id="note_LCL394_398_3"><a class="footnoteCrossrefLink" href="#target_note_LCL394_398_3" title="Click to highlight in text"><sup class="lineRef">3</sup>et si <span class="italic">Mayhoff:</span> et is <span class="italic">B</span><sup>1</sup>: et his <span class="italic">B</span><sup>2</sup>: si <span class="italic">cd. Par.</span> 6801: et <span class="italic">rell.</span></a></li><script type="text/javascript">document.getElementById('note_LCL394_398_3').style.display = "none";</script><li class="note" id="note_LCL394_398_4"><a class="footnoteCrossrefLink" href="#target_note_LCL394_398_4" title="Click to highlight in text"><sup class="lineRef">4</sup>catinis <span class="italic">B</span>: patinis <span class="italic">rell.</span></a></li><script type="text/javascript">document.getElementById('note_LCL394_398_4').style.display = "none";</script></ul></section></notes></section>