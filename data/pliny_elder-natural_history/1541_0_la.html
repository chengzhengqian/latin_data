<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

cum plurimum valent. sucus quoque ex tusis expressus aut decoctis utilis fit corporis dolori cum melle, idem odorem corporis iucundum affectantibus,
<span class="br"></span><span class="lineNumber">70</span><span class="br"></span>cum iri arida et salis exiguo. folia et supra dictis medentur et strumis, panis, ulceribus in facie decocta in vino. cinis e radice alopecias emendat et rimas pedum sedisque, decoctae radicis in oleo sucus perniones et ambusta. et gravitati aurium infunditur, a contraria aure in dolore dentium. prodest et urinae pota modice radix et menstruis et lateris doloribus, item ruptis, convulsis, tussibus, drachmae pondere in vino pota. eadem et vomitiones
adiuvat commanducata. semine sumpto turbatur
<span class="br"></span><span class="lineNumber">71</span><span class="br"></span>venter. Chrysermus et parotidas in vino decocta radice curavit, item strumas admixta cachry ex vino. quidam aiunt, si inposita radice pars eius in fumo suspendatur quartoque die solvatur, una cum radice arescere strumam. Diocles ad podagras utroque modo, cocta crudaque usus est, ad perniones
decocta ex oleo; dedit<a class="footnoteLink" href="#note_LCL392_342_1" id="target_note_LCL392_342_1"><sup>1</sup></a> et suffusis felle in vino et hydropicis. venerem quoque concitari cum vino et melle perunctis aut bibentibus tradidere.
<span class="br"></span><span class="lineNumber">72</span><span class="br"></span>Xenocrates et lichenas, psoras, lepras radice in aceto decocta tolli dicit, item sicca cum<a class="footnoteLink" href="#note_LCL392_342_2" id="target_note_LCL392_342_2"><sup>2</sup></a> hyoscyamo et pice




</p></section><notes><section class="footnotes"><ul><li class="note" id="note_LCL392_342_1"><a class="footnoteCrossrefLink" href="#target_note_LCL392_342_1" title="Click to highlight in text"><sup class="lineRef">1</sup>est, ad perniones decocta ex oleo; dedit: <span class="italic">sic dist. Mayhoff</span>: est. ad perniones decoctam ex oleo dedit <span class="italic">Detlefsen.</span></a></li><script type="text/javascript">document.getElementById('note_LCL392_342_1').style.display = "none";</script><li class="note" id="note_LCL392_342_2"><a class="footnoteCrossrefLink" href="#target_note_LCL392_342_2" title="Click to highlight in text"><sup class="lineRef">2</sup>sicca cum <span class="italic">Detlefsen</span>: suco cum <span class="italic">Mayhoff</span>: si coccum <span class="italic">codd.</span> si cocta sit cum <span class="italic">vulg.</span></a></li><script type="text/javascript">document.getElementById('note_LCL392_342_2').style.display = "none";</script></ul></section></notes></section>