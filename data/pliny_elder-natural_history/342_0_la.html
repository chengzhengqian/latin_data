<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

promunturium Cyrenaeum, mons Mimas <span class="sc">cl</span> p. excurrens atque in continentibus campis residens. quo in loco Magnus Alexander intercidi planitiem eam iusserat <span class="sc">vii m d</span> p. longitudine, ut duos sinus iungeret Erythrasque cum Mimante circumfunderet.
<span class="br"></span><span class="lineNumber">117</span><span class="br"></span>iuxta eas fuerunt oppida Pteleon, Helos, Dorion, nunc est Aleon fluvius, Corynaeum Mimantis promunturium,
Clazomenae, Parthenie et Hippi, Chytrophoria
appellatae cum insulae essent; Alexander idem per duo stadia continenti adnecti iussit. interiere intus Daphnus et Hermesta et Sipylum quod ante Tantalis vocabatur, caput Maeoniae, ubi nunc est stagnum Sale; obiit et Archaeopolis
substituta Sipylo et inde illi Colpe et huic Libade.</p>
<span class="br"></span><span class="lineNumber">118</span><span class="br"></span><p>Regredientibus inde abest <span class="sc">x͞i͞i͞</span> p. ab Amazone condita,
restituta ab Alexandro, in ora Smyrna, amne Melete gaudens non procul orto. montes Asiae nobilissimi in hoc tractu fere explicant se: Mastusia a tergo Smyrnae et Termetis Olympi radicibus iunctis in Dracone desinit, Draco in Tmolo, Tmolus in
<span class="br"></span><span class="lineNumber">119</span><span class="br"></span>Cadmo, ille in Tauro. a Smyrna Hermus amnis campos facit<a class="footnoteLink" href="#note_LCL352_308_1" id="target_note_LCL352_308_1"><sup>1</sup></a> et nomini suo adoptat. oritur iuxta Dorylaum Phrygiae civitatem, multosque colligit fluvios, inter quos Phrygem qui nomine genti dato a





</p></section><notes><section class="footnotes"><ul><li class="note" id="note_LCL352_308_1"><a class="footnoteCrossrefLink" href="#target_note_LCL352_308_1" title="Click to highlight in text"><sup class="lineRef">1</sup>secat <span class="italic">Mayhoff.</span></a></li><script type="text/javascript">document.getElementById('note_LCL352_308_1').style.display = "none";</script></ul></section></notes></section>