<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">19</span><span class="br"></span>alia figura, aliud miraculum exerenti se terra ad primas serpentium vernationes bipedali fere altitudine, rursusque cum isdem in terram condenti, nec omnino occultato eo apparet serpens, vel hoc per se satis officioso naturae munere, si tantum praemoneret tempusque formidinis demonstraret.</p>
<span class="br"></span><span class="lineNumber">20</span><span class="br"></span><p>Nec bestiarum solum ad nocendum scelera sunt, sed interim aquarum quoque ac locorum. In Germania trans Rhenum castris a Germanico Caesare promotis maritimo tractu fons erat aquae dulcis solus, qua pota intra biennium dentes deciderent compagesque in genibus solverentur. stomacacen medici vocabant et scelotyrben ea mala. reperta auxilio est herba quae appellatur britannica, non nervis modo et oris malis salutaris, sed contra anginas quoque et contra serpentes. folia habet oblonga nigra, radicem
<span class="br"></span><span class="lineNumber">21</span><span class="br"></span>nigram. sucus eius exprimitur et e radice. florem vibones vocant, qui collectus prius quam tonitrum audiatur et devoratus securos in totum annum a metu anginae praestat. Frisi gens tum fida, in qua castra erant, monstravere illam, mirorque nominis causam, nisi forte confines oceano Britanniae veluti propinquae<a class="footnoteLink" href="#note_LCL393_150_1" id="target_note_LCL393_150_1"><sup>1</sup></a>
dicavere. non enim inde appellatam, quoniam ibi plurima nasceretur, certum est etiamtum Britannia
libera.</p>
</section><notes><section class="footnotes"><ul><li class="note" id="note_LCL393_150_1"><a class="footnoteCrossrefLink" href="#target_note_LCL393_150_1" title="Click to highlight in text"><sup class="lineRef">1</sup>veluti propinquae <span class="italic">cum multis codd. et vulg. Mayhoff</span>: velut e propinquo <span class="italic">Detlefsen, qui Urlichs sequitur.</span></a></li><script type="text/javascript">document.getElementById('note_LCL393_150_1').style.display = "none";</script></ul></section></notes></section>