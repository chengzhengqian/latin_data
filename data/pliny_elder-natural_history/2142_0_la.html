<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

prodest, cinere eorum cum Attico melle inungui obscuritates, item felle ursino, epinyctidas adipe apruno cum rosaceo. ungulae asininae cinis inunctus e suo lacte oculorum cicatrices et albugines tollit.
<span class="br"></span><span class="lineNumber">168</span><span class="br"></span>medulla bubula e dextro crure priore trita cum fuligine pilis et palpebrarum vitiis angulorumque occurrit, calliblephari modo fuligo in hoc usu temperatur,
optime ellychnio papyracio oleoque sesamino,
fuligine in novum vas pinnis detersa, efficacissime
tamen evolsos ibi pilos coercet. felle tauri cum ovi albo collyria fiunt, aquaque dissoluta inungunt
<span class="br"></span><span class="lineNumber">169</span><span class="br"></span>per quadriduum. sebum vituli cum anseris adipe et ocimi suco genarum vitiis aptissimum est. eiusdem medullae cum pari pondere cerae et olei vel rosacei addito ovo duritiae genarum inlinuntur. caseo molli caprino inposito ex aqua calida epiphorae sedantur, si tumor sit, ex melle; utrumque sero calido fovendum. sicca lippitudo lumbulis suum exustis
<span class="br"></span><span class="lineNumber">170</span><span class="br"></span>atque contritis et inpositis tollitur. capras negant lippire, quoniam quasdam herbas edint, item dorcadas;
ob id fimum earum cera circumdatum nova luna devorari iubent. et quoniam noctu aeque<a class="footnoteLink" href="#note_LCL418_116_1" id="target_note_LCL418_116_1"><sup>1</sup></a> cernant, sanguine hircino lusciosos sanari putant nyctalopas a Graecis dictos, caprae vero iocinere in vino austero decocto. quidam inassati iocineris sanie inungunt aut felle caprae, carnesque vesci eas et,






</p></section><notes><section class="footnotes"><ul><li class="note" id="note_LCL418_116_1"><a class="footnoteCrossrefLink" href="#target_note_LCL418_116_1" title="Click to highlight in text"><sup class="lineRef">1</sup>aeque <span class="italic">Detlefsen</span>: quoque aeque <span class="italic">Mayhoff</span>: aeque quoque <span class="italic">plerique codd.</span>: quoque r.</a></li><script type="text/javascript">document.getElementById('note_LCL418_116_1').style.display = "none";</script></ul></section></notes></section>