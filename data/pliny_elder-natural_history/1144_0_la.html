<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
olivetum ab aequinoctio verno intra vergiliarum exortum interradi alternis annis melius inventum, item muscum radi,<a class="footnoteLink" href="#note_LCL371_92_1" id="target_note_LCL371_92_1"><sup>1</sup></a> circumfodi autem omnibus annis a solstitio duum cubitorum scrobe pedali altitudine, stercorari tertio anno.</p>
<p>Mago idem amygdalas ab occasu Arcturi ad brumam
<span class="br"></span><span class="lineNumber">131</span><span class="br"></span>seri iubet, pira non eodem tempore omnia, quoniam neque floreant eodem, oblonga aut rotunda ab occasu Vergiliarum ad brumam, reliqua genera media hieme ab occasu Sagittae, subsolanum aut septentriones spectantia, laurum ab occasu Aquilae ad
<span class="br"></span><span class="lineNumber">132</span><span class="br"></span>occasum Sagittae. conexa enim de tempore serendi inserendique<a class="footnoteLink" href="#note_LCL371_92_2" id="target_note_LCL371_92_2"><sup>2</sup></a> ratio est: vere et autumno id magna ex parte fieri decrevere; est et alia hora circa Canis ortus, paucioribus nota quoniam non omnibus locis pariter utilis intellegitur, sed haud omittenda nobis non tractus alicuius rationem verum naturae totius
<span class="br"></span><span class="lineNumber">133</span><span class="br"></span>indagantibus. in Cyrenaica regione sub etesiarum flatu conserunt, nec non et in Graecia, oleam maxime in Laconia. Coos insula et vites tunc serit, ceteri apud Graecos inoculare et inserere non dubitant, sed arbores non serunt. plurimumque in eo locorum natura pollet; namque in Aegypto omni serunt


</p></section><notes><section class="footnotes"><ul><li class="note" id="note_LCL371_92_1"><a class="footnoteCrossrefLink" href="#target_note_LCL371_92_1" title="Click to highlight in text"><sup class="lineRef">1</sup><span class="italic">Mayhoff e Colum.</span>: radici (circumdare radici <span class="italic">edd.</span>).</a></li><script type="text/javascript">document.getElementById('note_LCL371_92_1').style.display = "none";</script><li class="note" id="note_LCL371_92_2"><a class="footnoteCrossrefLink" href="#target_note_LCL371_92_2" title="Click to highlight in text"><sup class="lineRef">2</sup>inserendi <span class="italic">add. J. Mueller.</span></a></li><script type="text/javascript">document.getElementById('note_LCL371_92_2').style.display = "none";</script></ul></section></notes></section>