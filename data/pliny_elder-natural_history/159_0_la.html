<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

adspici. Onesicritus, dux eius, scripsit quibus in locis Indiae umbrae non sint septentrionem non conspici, et ea loca appellari ascia, nec horas dinumerari
ibi.</p>
<p>LXXVI. At in tota Trogodytice umbras bis quadraginta quinque diebus in anno Eratosthenes in contrarium cadere prodidit.</p>
<span class="br"></span><span class="lineNumber">186</span><span class="br"></span><p>LXXVII. Sic fit ut vario lucis incremento in Meroe longissimus dies XII horas aequinoctiales et octo partes unius horae colligat, Alexandriae vero XIV horas, in Italia XV, in Britannia XVII, ubi aestate lucidae noctes haut dubie repromittunt<a class="footnoteLink" href="#note_LCL330_318_1" id="target_note_LCL330_318_1"><sup>1</sup></a> id quod cogit ratio credi, solstiti diebus accedente sole propius verticem mundi angusto lucis ambitu subiecta terrae continuos dies habere senis mensibus,
<span class="br"></span><span class="lineNumber">187</span><span class="br"></span>noctesque e diverso ad brumam remoto. quod fieri in insula Thyle Pytheas Massiliensis scribit sex dierum navigatione in septentrionem a Britannia distante, quidam vero et in Mona, quae distat a Camaloduno Britanniae oppido circiter ducentis milibus, adfirmant.</p>
<p>LXXVIII. Umbrarum hanc rationem et quam vocant gnomonicen invenit Anaximenes Milesius, Anaximandri (de quo diximus) discipulus, primusque horologium quod appellant sciothericon Lacedaemone ostendit.</p>
<span class="br"></span><span class="lineNumber">188</span><span class="br"></span><p>LXXIX. Ipsum diem alii aliter observavere, Babyloni inter duos solis exortus, Athenienses inter





</p></section><notes><section class="footnotes"><ul><li class="note" id="note_LCL330_318_1"><a class="footnoteCrossrefLink" href="#target_note_LCL330_318_1" title="Click to highlight in text"><sup class="lineRef">1</sup>dubie se promittunt <span class="italic">Mayhoff</span>, dubitare promittunt <span class="italic">Detlefsen.</span></a></li><script type="text/javascript">document.getElementById('note_LCL330_318_1').style.display = "none";</script></ul></section></notes></section>