<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

oculis vero Ciceronianae. dignum<a class="footnoteLink" href="#note_LCL418_382_1" id="target_note_LCL418_382_1"><sup>1</sup></a> memoratu, villa est ab Averno lacu Puteolos tendentibus inposita litori, celebrata porticu ac nemore, quam vocabat M. Cicero Academiam ab exemplo Athenarum; ibi compositis voluminibus eiusdem nominis, in qua et monumenta sibi instauraverat, ceu vero non in toto
<span class="br"></span><span class="lineNumber">7</span><span class="br"></span>terrarum orbe fecisset. huius in parte prima exiguo post obitum ipsius Antistio Vetere possidente eruperunt fontes calidi perquam salubres oculis, celebrati carmine Laureae Tulli, qui fuit e libertis eius, ut protinus noscatur etiam ministeriorum haustus ex illa maiestate ingenii. ponam enim ipsum carmen, ubique et non ibi tantum legi dignum.<a class="footnoteLink" href="#note_LCL418_382_2" id="target_note_LCL418_382_2"><sup>2</sup></a></p>
<blockquote><p><span class="line"><span class="br"></span><span class="lineNumber">8</span><span class="br"></span>Quo tua, Romanae vindex clarissime linguae,</span><span class="linebreak"></span>
<span class="line indent4">silva loco melius surgere iussa viret</span><span class="linebreak"></span>
<span class="line">atque Academiae celebratam nomine villam</span><span class="linebreak"></span>
<span class="line indent4">nunc reparat cultu sub potiore Vetus,</span><span class="linebreak"></span>
<span class="line">hoc etiam apparent lymphae non ante repertae</span><span class="linebreak"></span>
<span class="line indent4">languida quae infuso lumina rore levant.</span><span class="linebreak"></span>
<span class="line">nimirum locus ipse sui Ciceronis honori</span><span class="linebreak"></span>
<span class="line indent4">hoc dedit, hac fontes cum patefecit ope.</span><span class="linebreak"></span>
<span class="line">ut, quoniam totum legitur sine fine per orbem,</span><span class="linebreak"></span>
<span class="line indent4">sint plures oculis quae medeantur aquae.</span><span class="linebreak"></span></p></blockquote>
<p>IV. In eadem Campaniae regione Sinuessanae aquae sterilitatem feminarum et virorum insaniam
<span class="br"></span><span class="lineNumber">9</span><span class="br"></span>abolere produntur,</p>
<p>V. in Aenaria insula calculosis mederi, et quae vocatur Acidula ab Teano Sidicino


</p></section><notes><section class="footnotes"><ul><li class="note" id="note_LCL418_382_1"><a class="footnoteCrossrefLink" href="#target_note_LCL418_382_1" title="Click to highlight in text"><sup class="lineRef">1</sup>dignum <span class="italic">Mayhoff</span>: dignae (<span class="italic">cum antecedentibus) Detlefsen</span>: digno, dignu, digna <span class="italic">codd.</span></a></li><script type="text/javascript">document.getElementById('note_LCL418_382_1').style.display = "none";</script><li class="note" id="note_LCL418_382_2"><a class="footnoteCrossrefLink" href="#target_note_LCL418_382_2" title="Click to highlight in text"><sup class="lineRef">2</sup>dignum <span class="italic">Brakman: del. Detlefsen</span>: queat <span class="italic">Mayhoff, add.</span> ut <span class="italic">ante</span> ubique. <span class="italic">Vulg.</span> dignum ubique, et non ibi tantum legi.</a></li><script type="text/javascript">document.getElementById('note_LCL418_382_2').style.display = "none";</script></ul></section></notes></section>