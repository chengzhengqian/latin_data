<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

oppida habet reliqua Iulida, Carthaeam; intercidere Coresus, Poeeessa. ex hac profectam delicatiorem feminis vestem auctor est Varro.</p>
<span class="br"></span><span class="lineNumber">63</span><span class="br"></span><p>Euboea et ipsa avolsa Boeotiae tam modico interfluente
Euripo ut ponte iungatur, ad meridiem promunturiis duobus, Geraesto ad Atticam vergente et ad Hellespontum Caphereo, insignis, a septentrione Cenaeo, nusquam latitudinem ultra <span class="sc">x͞l͞</span> extendit, nusquam infra <span class="sc">mm</span> contrahit, sed in longitudinem universae Boeotiae ab Attica ad Thessaliam usque
<span class="br"></span><span class="lineNumber">64</span><span class="br"></span>praetenta in <span class="sc">c͞l͞</span>, circuitu vero <span class="sc">c͞c͞c͞l͞x͞v͞</span>. abest ab Hellesponto
parte Capherei <span class="sc">c͞c͞x͞x͞v͞</span>, urbibus quondam Pyrrha, Porthmo, Neso, Cerintho, Oreo, Dio, Aedepso, Ocha, Oechalia, nunc Chalcide cuius ex adverso in continenti
Aulis est, Geraesto, Eretria, Carysto, Oritano, Artemisio, fonte Arethusa, flumine Lelanto aquisque calidis quae Hellopiae vocantur nobilis, notior tamen marmore Carystio. antea vocitata est Chalcodontis aut Macris, ut Dionysius et Ephorus tradunt, ut Aristides Macra, ut Callidemus Chalcis aere ibi primum reperto, ut Menaechmus Abantias, ut poetae vulgo Asopis.</p>
<p><span class="br"></span><span class="lineNumber">65</span><span class="br"></span>Extra eam in Myrtoo multae, sed maxime inlustres Glauconnesos et Aegila et a promunturio Geraesto circa Delum in orbem sitae, unde et nomen traxere
</p></section><notes></notes></section>