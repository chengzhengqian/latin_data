<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

quod est fenum Graecum. aquatis<a class="footnoteLink" href="#note_LCL392_188_1" id="target_note_LCL392_188_1"><sup>1</sup></a> odor non omnino<a class="footnoteLink" href="#note_LCL392_188_2" id="target_note_LCL392_188_2"><sup>2</sup></a> sine suco est, ut violae, rosae, croco. quae vero ex aquatis carent suco, eorum omnium odor gravis, ut in lilio utriusque generis. habrotonum et amaracum
acres habent odores. quorundam flos tantum iucundus, reliquae partes ignavae, ut violae ac rosae.
<span class="br"></span><span class="lineNumber">38</span><span class="br"></span>hortensium odoratissima quae sicca, ut ruta, menta, apium et quae in siccis nascantur. quaedam vetustate
odoratiora, ut cotonea, eademque decerpta quam in suis radicibus. quaedam non nisi defracta aut ex adtritu olent, alia non nisi detracto cortice, quaedam vero non nisi usta, sicut tura murraeque.
<span class="br"></span><span class="lineNumber">39</span><span class="br"></span>flores triti omnes amariores quam intacti. aliqua arida diutius odorem continent, ut melilotos. quaedam
locum ipsum odoratiorem faciunt, ut iris, quin et arborem totam, cuiuscumque radices adtinget. hesperis noctu magis olet, inde nomine invento. animalium nullum odoratum, nisi si de pantheris quod dictum est credimus.</p>
<span class="br"></span><span class="lineNumber">40</span><span class="br"></span><p>XIX. Illa quoque non omittenda differentia est, et odoratorum multa nihil adtinere ad coronamenta, ut irim atque saliuncam, quamquam nobilissimi odoris utramque. sed iris radice tantum commendatur,





</p></section><notes><section class="footnotes"><ul><li class="note" id="note_LCL392_188_1"><a class="footnoteCrossrefLink" href="#target_note_LCL392_188_1" title="Click to highlight in text"><sup class="lineRef">1</sup>aquatis <span class="italic">Ianum secutus Mayhoff</span>: aquatus <span class="italic">codd.</span></a></li><script type="text/javascript">document.getElementById('note_LCL392_188_1').style.display = "none";</script><li class="note" id="note_LCL392_188_2"><a class="footnoteCrossrefLink" href="#target_note_LCL392_188_2" title="Click to highlight in text"><sup class="lineRef">2</sup>omnino <span class="italic">Mayhoff</span>: omnium <span class="italic">codd.</span>: <span class="italic">fortasse</span> omnino non.</a></li><script type="text/javascript">document.getElementById('note_LCL392_188_2').style.display = "none";</script></ul></section></notes></section>