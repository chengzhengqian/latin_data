<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">19</span><span class="br"></span><p>VII. Apud Romanos quoque honos mature huic arti contigit, siquidem cognomina ex ea Pictorum traxerunt Fabii clarissimae gentis, princepsque eius cognominis ipse aedem Salutis pinxit anno urbis conditae <span class="sc">ccccl</span>, quae pictura duravit ad nostram memoriam aede ea Claudi principatu exusta. proxime celebrata est in foro boario aede Herculis Pacui poetae pictura. Enni sorore genitus hic fuit clarioremque artem eam Romae fecit gloria scaenae.
<span class="br"></span><span class="lineNumber">20</span><span class="br"></span>postea non est spectata honestis manibus, nisi forte quis Turpilium equitem Romanum e Venetia nostrae aetatis velit referre, pulchris eius operibus hodieque Veronae exstantibus. laeva is manu pinxit, quod de nullo ante memoratur. parvis<a class="footnoteLink" href="#note_LCL394_274_1" id="target_note_LCL394_274_1"><sup>1</sup></a> gloriabatur tabellis extinctus nuper in longa senecta Titedius<a class="footnoteLink" href="#note_LCL394_274_2" id="target_note_LCL394_274_2"><sup>2</sup></a> Labeo praetorius, etiam proconsulatu provinciae Narbonensis functus, sed ea re inrisa<a class="footnoteLink" href="#note_LCL394_274_3" id="target_note_LCL394_274_3"><sup>3</sup></a> etiam contumeliae 
<span class="br"></span><span class="lineNumber">21</span><span class="br"></span>erat. fuit et principum virorum non omittendum de pictura celebre consilium, cum Q. Pedius, nepos Q. Pedii consularis triumphalisque et a Caesare dictatore coheredis Augusto dati, natura mutus esset. in eo Messala orator, ex cuius familia pueri avia fuerat, picturam docendum






</p></section><notes><section class="footnotes"><ul><li class="note" id="note_LCL394_274_1"><a class="footnoteCrossrefLink" href="#target_note_LCL394_274_1" title="Click to highlight in text"><sup class="lineRef">1</sup>paruisse <span class="italic">B</span>: parvis ipse <span class="italic">coni. Mayhoff.</span></a></li><script type="text/javascript">document.getElementById('note_LCL394_274_1').style.display = "none";</script><li class="note" id="note_LCL394_274_2"><a class="footnoteCrossrefLink" href="#target_note_LCL394_274_2" title="Click to highlight in text"><sup class="lineRef">2</sup>Titedius <span class="italic">B</span>: sit edius <span class="italic">rell.</span>: Titidius <span class="italic">Sillig</span>: Antistius <span class="italic">Hardouin</span>: Aterius <span class="italic">edd. vett.</span></a></li><script type="text/javascript">document.getElementById('note_LCL394_274_2').style.display = "none";</script><li class="note" id="note_LCL394_274_3"><a class="footnoteCrossrefLink" href="#target_note_LCL394_274_3" title="Click to highlight in text"><sup class="lineRef">3</sup>inrisa <span class="italic">Mayhoff</span>: inlisa <span class="italic">B</span>: in risu <span class="italic">rell.</span> (irrisu <span class="italic">cd. Par. Lat.</span> 6797).</a></li><script type="text/javascript">document.getElementById('note_LCL394_274_3').style.display = "none";</script></ul></section></notes></section>