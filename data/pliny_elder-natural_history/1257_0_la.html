<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">204</span><span class="br"></span>inter omnes autem convenit circa brumam serendum non esse, magno argumento, quoniam hiberna semina, cum ante brumam sata sint, septimo die erumpant, si post brumam, vix quadragesimo. sunt qui properent atque ita pronuntient, festinatam sementem saepe decipere, serotinam semper. e contrario alii vel vere potius serendum quam malo autumno, atque ubi fuerit necesse, inter favonium et vernum
<span class="br"></span><span class="lineNumber">205</span><span class="br"></span>aequinoctium. quidam omissa caelesti subtilitate temporibus definiunt: vere linum et avenam et papaver atque, uti nunc etiam transpadani servant, usque in quinquatrus, fabam, siliginem Novembre mense, far Septembri extremo usque in idus Octobres, alii post hunc diem in kal. Novembris. ita his nulla naturae cura est, illis nimia, et ideo caeca subtilitas, cum res geratur inter rusticos litterarumque expertes,
<span class="br"></span><span class="lineNumber">206</span><span class="br"></span>non modo siderum. et confitendum est caelo maxime constare ea, quippe Vergilio iubente praedisci ventos ante omnia ac siderum mores, neque aliter quam navigantibus servari. spes ardua et inmensa misceri posse caelestem divinitatem inperitiae rusticae, sed temptanda tam<a class="footnoteLink" href="#note_LCL371_318_1" id="target_note_LCL371_318_1"><sup>1</sup></a> grandi vitae emolumento. prius tamen sideralis difficultas, quam sensere etiam periti,





</p></section><notes><section class="footnotes"><ul><li class="note" id="note_LCL371_318_1"><a class="footnoteCrossrefLink" href="#target_note_LCL371_318_1" title="Click to highlight in text"><sup class="lineRef">1</sup>iam <span class="italic">Mayhoff.</span></a></li><script type="text/javascript">document.getElementById('note_LCL371_318_1').style.display = "none";</script></ul></section></notes></section>