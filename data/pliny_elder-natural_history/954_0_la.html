<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

ferociam frangunt. et in hoc tamen genere et in omni alio subministrant vasa ipsa condimentis picis, cuius faciendae ratio proximo dicetur volumine.</p>
<span class="br"></span><span class="lineNumber">122</span><span class="br"></span><p>XXV. Arborum suco manantium picem resinamque aliae ortae in oriente aliae in Europa ferunt; quae interest Asia utrimque quasdam habet. in oriente optimam tenuissimamque terebinthi fundunt, dein lentisci, quam et masticen vocant, postea cupressi, acerrimam sapore, liquidam omnes et tantum resinam,
crassiorem vero et ad pices faciendas cedrus. Arabica resina alba est, acri odore, difficilis coquenti, Iudaea callosior et terebinthina quoque odoratior,
<span class="br"></span><span class="lineNumber">123</span><span class="br"></span>Syriaca Attici mellis similitudinem habet. Cypria antecedit omnes, item<a class="footnoteLink" href="#note_LCL370_266_1" id="target_note_LCL370_266_1"><sup>1</sup></a> melleo colore, carnosa. Colophonia praeter ceteras fulva, si teratur alba fit, gravior odore: ob id non utuntur ea unguentarii. in Asia quae fit e picea, admodum candida, psagdas vocatur. resina omnis dissolvitur oleo, quidam et creta figulinarum hoc fieri arbitrantur; pudetque confiteri maximum iam honorem eius esse in evellendis virorum corpori pilis.</p>
<span class="br"></span><span class="lineNumber">124</span><span class="br"></span><p>Ratio autem condiendi musta in primo fervore, qui novem diebus cum plurimum peragitur, adspersu



</p></section><notes><section class="footnotes"><ul><li class="note" id="note_LCL370_266_1"><a class="footnoteCrossrefLink" href="#target_note_LCL370_266_1" title="Click to highlight in text"><sup class="lineRef">1</sup><span class="italic">Mayhoff</span>: autem (est autem <span class="italic">edd.</span>).</a></li><script type="text/javascript">document.getElementById('note_LCL370_266_1').style.display = "none";</script></ul></section></notes></section>