<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
</section>
<section class="div2">
<h2><span class="ac">Plinii: Naturalis Historia</span></h2>
<h2><span class="ac">Liber VIII</span></h2>
<p>I. <span class="sc">ad</span> reliqua transeamus animalia et primum terrestria.</p>
<p>Maximum est elephans proximumque humanis sensibus, quippe intellectus illis sermonis patrii et imperiorum obedientia, officiorum quae didicere memoria, amoris et gloriae voluptas, immo vero quae etiam in homine rara, probitas, prudentia, aequitas, religio quoque siderum solisque ac lunae
<span class="br"></span><span class="lineNumber">2</span><span class="br"></span>veneratio. auctores sunt in Mauretaniae saltibus ad quendam amnem cui nomen est Amilo nitescente luna nova greges eorum descendere ibique se purificantes
sollemniter aqua circumspergi atque ita salutato sidere in silvas reverti vitulorum fatigatos
<span class="br"></span><span class="lineNumber">3</span><span class="br"></span>prae se ferentes. alienae quoque religionis intellectu
creduntur maria transituri non ante naves conscendere
quam invitati rectoris iureiurando de reditu. visique sunt fessi aegritudine (quando et illas moles infestant morbi) herbas supini in caelum iacientes,
</p></section><notes></notes></section>