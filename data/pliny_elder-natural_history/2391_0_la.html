<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

adscripta, coticulis ad terenda collyria quadam utilitate naturali conveniens, circa Syenen vero Thebaidis syenites, quem antea pyrrhopoecilon vocabant.</p>
<span class="br"></span><span class="lineNumber">64</span><span class="br"></span><p>XIV. Trabes ex eo fecere reges quodam certamine, obeliscos vocantes Solis numini sacratos. radiorum eius argumentum in effigie est, et ita significatur nomine Aegyptio. primus omnium id instituit Mesphres,<a class="footnoteLink" href="#note_LCL419_50_1" id="target_note_LCL419_50_1"><sup>1</sup></a> qui regnabat in Solis urbe, somnio iussus; hoc ipsum inscriptum in eo, etenim scalpturae illae effigiesque quas videmus Aegyptiae sunt litterae.
<span class="br"></span><span class="lineNumber">65</span><span class="br"></span>postea et alii excidere reges. statuit eos in supra dicta urbe Sesothes quattuor numero, quadragenum octonum cubitorum longitudine, Rhamsesis autem, quo regnante Ilium captum est, <span class="sc">cxxxx</span><a class="footnoteLink" href="#note_LCL419_50_2" id="target_note_LCL419_50_2"><sup>2</sup></a> cubitorum. idem<a class="footnoteLink" href="#note_LCL419_50_3" id="target_note_LCL419_50_3"><sup>3</sup></a> digressis inde ubi fuit Mnevidis regia posuit alium, longitudine quidem <span class="sc">cxx</span> cubitorum, sed prodigiosa
crassitudine, undenis per latera cubitis.
<span class="br"></span><span class="lineNumber">66</span><span class="br"></span>opus id fecisse dicuntur <span class="sc">c͞x͞x͞</span> hominum. ipse rex, cum surrecturus esset verereturque ne machinae ponderi non sufficerent, quo maius periculum curae artificum









</p></section><notes><section class="footnotes"><ul><li class="note" id="note_LCL419_50_1"><a class="footnoteCrossrefLink" href="#target_note_LCL419_50_1" title="Click to highlight in text"><sup class="lineRef">1</sup>Mesphres <span class="italic">Zoega, Sillig</span>; <span class="italic">cf.</span> § 69: Mespheres B <span class="italic">Mayhoff.</span></a></li><script type="text/javascript">document.getElementById('note_LCL419_50_1').style.display = "none";</script><li class="note" id="note_LCL419_50_2"><a class="footnoteCrossrefLink" href="#target_note_LCL419_50_2" title="Click to highlight in text"><sup class="lineRef">2</sup>CXXXX <span class="italic">cod.</span> B: XL <span class="italic">codd.</span> La.</a></li><script type="text/javascript">document.getElementById('note_LCL419_50_2').style.display = "none";</script><li class="note" id="note_LCL419_50_3"><a class="footnoteCrossrefLink" href="#target_note_LCL419_50_3" title="Click to highlight in text"><sup class="lineRef">3</sup><span class="italic">post</span> idem <span class="italic">lac. indicat Mayhoff.</span></a></li><script type="text/javascript">document.getElementById('note_LCL419_50_3').style.display = "none";</script></ul></section></notes></section>