<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

in triginta diebus super terras occultari, sed ab aliis atque aliis<a class="footnoteLink" href="#note_LCL330_206_1" id="target_note_LCL330_206_1"><sup>1</sup></a> hoc cerni, quaeque sunt in hoc miraculo maxime mira, cum conveniat umbra terrae lunam hebetari, nunc ab occasus parte hoc ei accidere, nunc ab exortus, et quanam ratione, cum solis exortu umbra illa hebetatrix sub terra esse debeat, semel iam acciderit ut in occasu luna deficeret utroque super terram conspicuo sidere. nam ut XV diebus utrumque sidus quaereretur et nostro aevo accidit imperatoribus Vespasianis patre III. filio iterum consulibus.</p>
<p>58 XI. Lunam semper aversis a sole cornibus, si crescat, ortus spectare, si minuatur, occasus, haut dubium est, et<a class="footnoteLink" href="#note_LCL330_206_2" id="target_note_LCL330_206_2"><sup>2</sup></a> lucere dodrantes semuncias horarum ab secunda adicientem usque ad plenum orbem detrahentemque in deminutionem, intra quattuordecim
autem partes solis semper occultam esse. quo argumento amplior errantium stellarum quam lunae magnitudo colligitur, quando illae et a septenis interdum partibus emergant; sed altitudo cogit minores videri, sicut adfixas caelo solis fulgor interdiu non cerni, cum aeque ac noctu luceant, idque manifestum
fiat defectu solis et praealtis puteis.</p>
<p>59 XII. Errantium autem tres quas supra solem diximus sitas occultantur meantes cum eo, exoriuntur






</p></section><notes><section class="footnotes"><ul><li class="note" id="note_LCL330_206_1"><a class="footnoteCrossrefLink" href="#target_note_LCL330_206_1" title="Click to highlight in text"><sup class="lineRef">1</sup><span class="italic">v.l. om.</span> atque aliis.</a></li><script type="text/javascript">document.getElementById('note_LCL330_206_1').style.display = "none";</script><li class="note" id="note_LCL330_206_2"><a class="footnoteCrossrefLink" href="#target_note_LCL330_206_2" title="Click to highlight in text"><sup class="lineRef">2</sup>et <span class="italic">add. Rackham.</span></a></li><script type="text/javascript">document.getElementById('note_LCL330_206_2').style.display = "none";</script></ul></section></notes></section>