<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

praeclusae duritieve laboranti, ciet menses potu adposituque, alvum mollit. invenio potu modico tristitiam animi resolvi, largiore contrahi, sonitus aurium emendare infusum, strumas illitum nervorumque
nodos. adversatur venenis quae frigore nocent,<a class="footnoteLink" href="#note_LCL393_22_1" id="target_note_LCL393_22_1"><sup>1</sup></a> ideo et cicutae.</p>
<span class="br"></span><span class="lineNumber">25</span><span class="br"></span><p>XVI. Spondylium una demonstratum infunditur capitibus phreneticorum et lethargicorum, item capitis doloribus longis cum oleo vetere;<a class="footnoteLink" href="#note_LCL393_22_2" id="target_note_LCL393_22_2"><sup>2</sup></a> bibitur et in iocinerum vitiis, morbo regio, comitialibus, orthopnoicis, vulvarum strangulatione, quibus et suffitu prodest. alvum mollit. illinitur ulceribus
<span class="br"></span><span class="lineNumber">26</span><span class="br"></span>quae serpunt cum ruta. flos auribus purulentis efficaciter infunditur, sed sucus, cum exprimitur, integendus est, quoniam mire adpetitur a muscis et similibus. radix derasa et in fistulas coniecta callum earum erodit. auribus quoque instillatur cum suco. datur et ipsa contra morbum regium et in iocineris vitio et vulvarum. capillos crispos facit peruncto capite.</p>
</section><notes><section class="footnotes"><ul><li class="note" id="note_LCL393_22_1"><a class="footnoteCrossrefLink" href="#target_note_LCL393_22_1" title="Click to highlight in text"><sup class="lineRef">1</sup>nocent <span class="italic">codd., Detlefsen</span>: necent <span class="italic">Mayhoff.</span></a></li><script type="text/javascript">document.getElementById('note_LCL393_22_1').style.display = "none";</script><li class="note" id="note_LCL393_22_2"><a class="footnoteCrossrefLink" href="#target_note_LCL393_22_2" title="Click to highlight in text"><sup class="lineRef">2</sup><span class="italic">Sic dist. Mayhoff, Dioscoridem secutus</span>: longis. cum oleo vetere bibitur <span class="italic">ceteri edd.</span></a></li><script type="text/javascript">document.getElementById('note_LCL393_22_2').style.display = "none";</script></ul></section></notes></section>