<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

pusularum pituitaeque cum cerato inlinitur, et
<span class="br"></span><span class="lineNumber">161</span><span class="br"></span>contra phalangia. capillum denigrat. lenius suco oleum est ex eadem myrto, lenius et vinum, quo numquam inebriantur. inveteratum sistit alvum et stomachum, tormina sanat, fastidium abigit. foliorum arentium farina sudores cohibet inspersa vel in febri, utilis et coeliacis, procidentiae vulvarum, sedis vitiis, ulceribus manantibus, igni sacro fotu, capillis fluentibus, furfuribus, item aliis eruptionibus,
<span class="br"></span><span class="lineNumber">162</span><span class="br"></span>ambustis. additur in medicamenta quae liparas vocant eadem de causa qua oleum ex his efficacissimum
ad ea quae in umore sunt, tamquam in ore et vulva. folia ipsa fungis adversantur trita ex vino, cum cera vero articulariis morbis et collectionibus. eadem in vino decocta dysintericis et hydropicis potui dantur. siccantur in farinam quae inspergitur
<span class="br"></span><span class="lineNumber">163</span><span class="br"></span>ulceribus aut haemorrhagiae. purgant et lentigines, pterygia et paronychia et epinyctidas, condylomata, testes, tetra ulcera, item ambusta cum cerato. ad aures purulentas et foliis crematis utuntur et suco et decocto. comburuntur et in antidota, item cauliculi in<a class="footnoteLink" href="#note_LCL392_524_1" id="target_note_LCL392_524_1"><sup>1</sup></a> flore decerpti et in fictili novo operto cremati in furno, dein triti ex vino. et ambustis foliorum cinis medetur. inguen si<a class="footnoteLink" href="#note_LCL392_524_2" id="target_note_LCL392_524_2"><sup>2</sup></a> intumescat ex ulcere, satis est





</p></section><notes><section class="footnotes"><ul><li class="note" id="note_LCL392_524_1"><a class="footnoteCrossrefLink" href="#target_note_LCL392_524_1" title="Click to highlight in text"><sup class="lineRef">1</sup>in <span class="italic">add. C. F. W. MÃ¼ller</span>: <span class="italic">om. codd.</span></a></li><script type="text/javascript">document.getElementById('note_LCL392_524_1').style.display = "none";</script><li class="note" id="note_LCL392_524_2"><a class="footnoteCrossrefLink" href="#target_note_LCL392_524_2" title="Click to highlight in text"><sup class="lineRef">2</sup>inguen si V<sup>2</sup>, <span class="italic">Detlefsen</span>: inguen ne <span class="italic">vulg., Mayhoff</span>: inguem et V<sup>1</sup>: inguine E: in unque et d.</a></li><script type="text/javascript">document.getElementById('note_LCL392_524_2').style.display = "none";</script></ul></section></notes></section>