<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<h2><span class="ac">Liber VII</span></h2>
<p>Mundus et in eo terrae, gentes, maria, flumina<a class="footnoteLink" href="#note_LCL352_506_1" id="target_note_LCL352_506_1"><sup>1</sup></a> insignia, insulae, urbes ad hunc modum se habent.</p>
<p>Animantium in eodem natura nullius prope partis contemplatione minor est, etsi ne hic<a class="footnoteLink" href="#note_LCL352_506_2" id="target_note_LCL352_506_2"><sup>2</sup></a> quidem omnia exsequi humanus animus queat.<a class="footnoteLink" href="#note_LCL352_506_3" id="target_note_LCL352_506_3"><sup>3</sup></a></p>
<p>Principium iure tribuetur homini, cuius causa videtur cuncta alia genuisse natura magna,<a class="footnoteLink" href="#note_LCL352_506_4" id="target_note_LCL352_506_4"><sup>4</sup></a> saeva mercede contra tanta sua munera, ut non sit satis aestimare, parens melior homini an tristior noverca
<span class="br"></span><span class="lineNumber">2</span><span class="br"></span>fuerit. ante omnia unum animantium cunctorum alienis velat opibus, ceteris varie tegimenta tribuit, testas, cortices, spinas, coria, villos, saetas, pilos, plumam, pinnas, squamas, vellera; truncos etiam arboresque cortice, interdum gemino, a frigoribus et calore tutata est: hominem tantum nudum et in nuda humo natali die abicit ad vagitus statim et ploratum, nullumque tot animalium aliud pronius<a class="footnoteLink" href="#note_LCL352_506_5" id="target_note_LCL352_506_5"><sup>5</sup></a> ad lacrimas, et has protinus vitae principio; at Hercule risus praecox ille et celerrimus ante <span class="sc">xl</span> diem nulli
<span class="br"></span><span class="lineNumber">3</span><span class="br"></span>datur. ab hoc lucis rudimento quae ne feras quidem







</p></section><notes><section class="footnotes"><ul><li class="note" id="note_LCL352_506_1"><a class="footnoteCrossrefLink" href="#target_note_LCL352_506_1" title="Click to highlight in text"><sup class="lineRef">1</sup>flumina <span class="italic">add. Mayhoff.</span></a></li><script type="text/javascript">document.getElementById('note_LCL352_506_1').style.display = "none";</script><li class="note" id="note_LCL352_506_2"><a class="footnoteCrossrefLink" href="#target_note_LCL352_506_2" title="Click to highlight in text"><sup class="lineRef">2</sup>ne hic <span class="italic">add. Mayhoff.</span></a></li><script type="text/javascript">document.getElementById('note_LCL352_506_2').style.display = "none";</script><li class="note" id="note_LCL352_506_3"><a class="footnoteCrossrefLink" href="#target_note_LCL352_506_3" title="Click to highlight in text"><sup class="lineRef">3</sup><span class="italic">V.l.</span> nequeat.</a></li><script type="text/javascript">document.getElementById('note_LCL352_506_3').style.display = "none";</script><li class="note" id="note_LCL352_506_4"><a class="footnoteCrossrefLink" href="#target_note_LCL352_506_4" title="Click to highlight in text"><sup class="lineRef">4</sup>[magna]? <span class="italic">Rackham.</span></a></li><script type="text/javascript">document.getElementById('note_LCL352_506_4').style.display = "none";</script><li class="note" id="note_LCL352_506_5"><a class="footnoteCrossrefLink" href="#target_note_LCL352_506_5" title="Click to highlight in text"><sup class="lineRef">5</sup>pronius <span class="italic">add. edd. vet.</span></a></li><script type="text/javascript">document.getElementById('note_LCL352_506_5').style.display = "none";</script></ul></section></notes></section>