<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

liquida, alarum quoque et feminum vitia, et capillum crispiorem fieri, raso prius capite, si radice ea fricetur, Simos lapides renium in vino decocta potaque eximi. Hippocrates semine ad impetus lienis dari censet. iumentorum quoque ulcera ac scabiem radix inlita aut decoctae sucus ad pilum reducit. mures eadem fugantur, caverna praeclusa moriuntur.</p>
<span class="br"></span><span class="lineNumber">73</span><span class="br"></span><p>XXXIII. Asphodelum ab Hesiodo quidam halimon appellari existimavere, quod falsum arbitror. est enim suo nomine halimon, non parvi et ipsum erroris inter auctores. alii enim fruticem esse dicunt densum,
candidum, sine spina, foliis oleae, sed mollioribus,
coqui haec ciborum gratia, radice tormina discuti drachmae pondere in aqua mulsa pota, item
<span class="br"></span><span class="lineNumber">74</span><span class="br"></span>rupta, convulsa. alii olus maritimum esse dixere salsum et inde nomen, foliis in rotunditatem longis, laudatum in cibis. duorum praeterea generum, silvestre et mitius, utrumque prodesse dysintericis etiam exulceratis cum pane, stomacho vero ex aceto. ulceribus vetustis inlini crudum et vulnerum recentium
impetus lenire et luxatorum pedum ac vesicae dolores. silvestri tenuiora folia, sed in iisdem remediis effectus maiores et in sananda hominum ac
<span class="br"></span><span class="lineNumber">75</span><span class="br"></span>pecorum scabie. praeterea nitorem corpori fieri



</p></section><notes></notes></section>