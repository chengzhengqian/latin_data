<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

molles, sensus liquidos, ingenia fecunda totiusque naturae capacis, isdem imperia, quae numquam extimis gentibus fuerint, sicut ne illae quidem his paruerint avolsae ac pro immanitate<a class="footnoteLink" href="#note_LCL330_322_1" id="target_note_LCL330_322_1"><sup>1</sup></a> naturae urguentis illas solitariae.</p>
<span class="br"></span><span class="lineNumber">191</span><span class="br"></span><p>LXXXI. Babyloniorum placita et motus terrae hiatusque qua cetera omnia siderum vi existimant fieri, sed illorum trium quibus fulmina adsignant, fieri autem meantium cum sole aut congruentium et maxime circa quadrata mundi. praeclara quaedam et inmortalis
in eo, si credimus, divinitas perhibetur Anaximandro
Milesio physico, quem ferunt Lacedaemoniis praedixisse ut urbem ac tecta custodirent, instare enim motum terrae, et tum urbs tota eorum corruit et Taygeti montis magna pars ad formam puppis eminens abrupta cladem eam insuper ruina oppressit.<a class="footnoteLink" href="#note_LCL330_322_2" id="target_note_LCL330_322_2"><sup>2</sup></a> perhibetur et Pherecydi Pythagorae doctori alia coniectatio, sed et illa divina, haustu aquae e puteo praesensisse ac praedixisse civibus<a class="footnoteLink" href="#note_LCL330_322_3" id="target_note_LCL330_322_3"><sup>3</sup></a> terrae motum.
<span class="br"></span><span class="lineNumber">192</span><span class="br"></span>quae si vera sunt, quantum a deo tandem videri possunt tales distare dum vivant? et haec quidem arbitrio cuiusque existimanda relinquantur: ventos in causa esse non dubium reor; neque enim umquam






</p></section><notes><section class="footnotes"><ul><li class="note" id="note_LCL330_322_1"><a class="footnoteCrossrefLink" href="#target_note_LCL330_322_1" title="Click to highlight in text"><sup class="lineRef">1</sup><span class="italic">Hermolaus Barbarus</span>: nuntiate <span class="italic">aut</span> unitate <span class="italic">codd.</span>; numine <span class="italic">Mayhoff</span>, perversitate? <span class="italic">Campbell.</span></a></li><script type="text/javascript">document.getElementById('note_LCL330_322_1').style.display = "none";</script><li class="note" id="note_LCL330_322_2"><a class="footnoteCrossrefLink" href="#target_note_LCL330_322_2" title="Click to highlight in text"><sup class="lineRef">2</sup><span class="italic">Rackham</span>: pressit.</a></li><script type="text/javascript">document.getElementById('note_LCL330_322_2').style.display = "none";</script><li class="note" id="note_LCL330_322_3"><a class="footnoteCrossrefLink" href="#target_note_LCL330_322_3" title="Click to highlight in text"><sup class="lineRef">3</sup>civibus <span class="italic">Mayhoff</span>: tibi <span class="italic">aut</span> ibi <span class="italic">aut om. codd.</span></a></li><script type="text/javascript">document.getElementById('note_LCL330_322_3').style.display = "none";</script></ul></section></notes></section>