<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

stacte dumtaxat,alioqui nimiam amaritudinem adfert. cyprino viride fit, susino unguinosum, Mendesio nigrum, rhodino candidum, murra pallidum.</p>
<p>Haec sunt antiquae inventionis genera et postera<a class="footnoteLink" href="#note_LCL370_108_1" id="target_note_LCL370_108_1"><sup>1</sup></a> officinarum furta. nunc dicetur cumulus ipse deliciarum
et summa auctoritas rei.</p>
<span class="br"></span><span class="lineNumber">18</span><span class="br"></span><p>Ergo regale unguentum appellatum, quoniam Parthorum regibus ita temperatur, constat myrobalano,
costo, amomo, cinnamo comaco, cardamomo, nardi<a class="footnoteLink" href="#note_LCL370_108_2" id="target_note_LCL370_108_2"><sup>2</sup></a> spica, maro, murra, casia, styrace, ladano, opobalsamo, calamo iuncoque Syriis, oenanthe, malobathro, serichato, cypro, aspalatho, panace, croco, cypiro, amaraco, loto, melle, vino. nihilque eius rei causa in Italia victrice omnium, in Europa vero tota praeter irim Illyricam et nardum Gallicum gignitur: nam vinum et rosa et myrti folia oleumque communia fere omnium terrarum intellegantur.</p>
<span class="br"></span><span class="lineNumber">19</span><span class="br"></span><p>III. Siccis odoribus constant quae diapasmata vocantur; nam faecem unguenti magma appellant. inter omnis potentissimus odor quisquis novissime additur. unguenta optime servantur in alabastris, odores in oleo, quod diuturnitati eorum tanto utilius est quanto pinguius, ut ex amygdalis; et ipsa unguenta
vetustate meliora. sol inimicus iis, quamobrem in umbra conduntur<a class="footnoteLink" href="#note_LCL370_108_3" id="target_note_LCL370_108_3"><sup>3</sup></a> plumbeis vasis. experimentum





</p></section><notes><section class="footnotes"><ul><li class="note" id="note_LCL370_108_1"><a class="footnoteCrossrefLink" href="#target_note_LCL370_108_1" title="Click to highlight in text"><sup class="lineRef">1</sup>postera? <span class="italic">Mayhojf</span>: poster <span class="italic">aut</span> postea.</a></li><script type="text/javascript">document.getElementById('note_LCL370_108_1').style.display = "none";</script><li class="note" id="note_LCL370_108_2"><a class="footnoteCrossrefLink" href="#target_note_LCL370_108_2" title="Click to highlight in text"><sup class="lineRef">2</sup>cardamomo, &lt;iride,&gt; nardi? <span class="italic">Warmington.</span></a></li><script type="text/javascript">document.getElementById('note_LCL370_108_2').style.display = "none";</script><li class="note" id="note_LCL370_108_3"><a class="footnoteCrossrefLink" href="#target_note_LCL370_108_3" title="Click to highlight in text"><sup class="lineRef">3</sup><span class="italic">Edd.</span>: coquuntur.</a></li><script type="text/javascript">document.getElementById('note_LCL370_108_3').style.display = "none";</script></ul></section></notes></section>