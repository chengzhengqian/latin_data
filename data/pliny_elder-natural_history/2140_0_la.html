<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">161</span><span class="br"></span>sit, vicem eius repraesentat. multipedae morsus cum melle sanat. omasi quoque iure poto venena supra dicta expugnari putant, privatim vero aconita et cicutas,
itemque vitulino sebo. caprinus caseus recens his qui viscum biberint, lac contra cantharidas remedio est et contra ephemeri potum cum taminia uva. sanguis caprinus decoctus cum medulla contra toxica venena sumitur, haedinus contra reliqua,
<span class="br"></span><span class="lineNumber">162</span><span class="br"></span>coagulum haedi contra viscum et chamaeleonem album sanguinemque taurinum, contra quem et leporis coagulum est ex aceto, contra pastinacam vero et omnium marinorum ictus vel morsus coagulum leporis vel haedi vel agni drachmae pondere ex vino. leporis coagulum et contra venena additur antidotis. papilio quoque lucernarum luminibus advolans inter mala medicamenta numeratur. huic contrarium est iocur caprinum, sicut fel veneficis ex mustella rustica factis. hinc deinde praevertemur ad genera morborum.</p>
<span class="br"></span><span class="lineNumber">163</span><span class="br"></span><p>XLVI. Capilli defluvia ursinus adips admixto ladano et adianto continet alopeciasque emendat et raritatem superciliorum cum fungis lucernarum ac fuligine quae est in rostris earum, porriginem cum vino. prodest ad hanc et cornus cervini cinis e vino, utque non taedia animalium capillis increscant, item fel caprinum cum creta Cimolia et aceto sic uti paulum capiti inarescant, item fel scrofmum, urina tauri. si vero vetus sit, furfures etiam adiecto sulpure emendat.
<span class="br"></span><span class="lineNumber">164</span><span class="br"></span>cinere genitalis asini spissari capillum putant et a canitie vindicari, si rasis inlinatur plumboque tritus


</p></section><notes></notes></section>