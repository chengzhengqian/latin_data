<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

foro statutas; haec videlicet mensura honorata tunc erat. non praeteribo et Cn. Octavium ob unum SC.<a class="footnoteLink" href="#note_LCL394_146_1" id="target_note_LCL394_146_1"><sup>1</sup></a> verbum. hic regem Antiochum daturum se responsum dicentem virga, quam tenebat forte, circumscripsit priusque, quam egrederetur circulo illo, responsum dare coegit. in qua legatione interfecto senatus statuam poni iussit quam oculatissimo loco,
<span class="br"></span><span class="lineNumber">25</span><span class="br"></span>eaque est in rostris. invenitur statua decreta et Taraciae Gaiae sive Fufetiae virgini Vestali, ut poneretur ubi vellet, quod adiectum non minus honoris habet quam feminae esse decretam. meritum
eius ipsis ponam annalium verbis: quod campum
Tiberinum gratificata esset ea populo.</p>
<span class="br"></span><span class="lineNumber">26</span><span class="br"></span><p>XII. Invenio et Pythagorae et Alcibiadi in cornibus comitii positas, cum bello Samniti Apollo Pythius iussisset fortissimo Graiae gentis et alteri sapientissimo simulacra celebri loco dicari. eae stetere, donec Sulla dictator ibi curiam faceret. mirumque est, illos patres Socrati cunctis ab eodem deo sapientia praelato Pythagoran praetulisse aut tot aliis virtute Alcibiaden et quemquam utroque<a class="footnoteLink" href="#note_LCL394_146_2" id="target_note_LCL394_146_2"><sup>2</sup></a> Themistocli.</p>
</section><notes><section class="footnotes"><ul><li class="note" id="note_LCL394_146_1"><a class="footnoteCrossrefLink" href="#target_note_LCL394_146_1" title="Click to highlight in text"><sup class="lineRef">1</sup>sc <span class="italic">B, cd. Leid. Voss.</span>: scilicet <span class="italic">rell.</span></a></li><script type="text/javascript">document.getElementById('note_LCL394_146_1').style.display = "none";</script><li class="note" id="note_LCL394_146_2"><a class="footnoteCrossrefLink" href="#target_note_LCL394_146_2" title="Click to highlight in text"><sup class="lineRef">2</sup>utraque <span class="italic">coni. Mayhoff.</span></a></li><script type="text/javascript">document.getElementById('note_LCL394_146_2').style.display = "none";</script></ul></section></notes></section>