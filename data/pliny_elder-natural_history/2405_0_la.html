<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

tenuissimis capillamentis lenique adflatu simulacra refovent, et praeter ingenium artificis ipsa materia ingenii quamvis occulta in pretio operis intellegitur.</p>
<span class="br"></span><span class="lineNumber">99</span><span class="br"></span><p>XXIII. Eodem in oppido est lapis fugitivus appellatus;
Argonautae eum pro ancora usi reliquerant ibi. hunc e prytaneo—ita vocatur locus—saepe profugum vinxere plumbo. eadem in urbe iuxta portam quae Thracia<a class="footnoteLink" href="#note_LCL419_78_1" id="target_note_LCL419_78_1"><sup>1</sup></a> vocatur turres septem acceptas
voces numeroso repercussu multiplicant. nomen
<span class="br"></span><span class="lineNumber">100</span><span class="br"></span>huic miraculo Echo est a Graecis datum. et hoc quidem locorum natura evenit ac plerumque convallium;
ibi casu accidit, Olympiae autem arte, mirabili modo, in porticu, quam ob id heptaphonon appellant, quoniam septiens eadem vox redditur. Cyzici et buleuterium vocant aedificium amplum, sine ferreo clavo ita disposita contignatione ut eximantur trabes sine fulturis ac reponantur. quod item Romae in ponte sublicio religiosum est, posteaquam
Coclite Horatio defendente aegre revolsus est.</p>
<span class="br"></span><span class="lineNumber">101</span><span class="br"></span><p>XXIV. Verum et ad urbis nostrae miracula transire conveniat <span class="sc">dccc</span>que<a class="footnoteLink" href="#note_LCL419_78_2" id="target_note_LCL419_78_2"><sup>2</sup></a> annorum dociles scrutari vires et




</p></section><notes><section class="footnotes"><ul><li class="note" id="note_LCL419_78_1"><a class="footnoteCrossrefLink" href="#target_note_LCL419_78_1" title="Click to highlight in text"><sup class="lineRef">1</sup>Thracia R <span class="italic">edd.</span>: trachia dT: tracia BFa.</a></li><script type="text/javascript">document.getElementById('note_LCL419_78_1').style.display = "none";</script><li class="note" id="note_LCL419_78_2"><a class="footnoteCrossrefLink" href="#target_note_LCL419_78_2" title="Click to highlight in text"><sup class="lineRef">2</sup>DCCCque BR: nongentorumque dh <span class="italic">edd. vett.</span></a></li><script type="text/javascript">document.getElementById('note_LCL419_78_2').style.display = "none";</script></ul></section></notes></section>