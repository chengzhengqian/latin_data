<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

pars Burgodiones, Varinnae, Charini, Gutones; alterum genus Inguaeones, quorum pars Cimbri,
<span class="br"></span><span class="lineNumber">100</span><span class="br"></span>Teutoni ac Chaucorum gentes; proximi autem Rheno Istiaeones, quorum pars Sicambri; mediterranei
Hermiones, quorum Suebi, Hermunduri, Chatti, Cherusci; quinta pars Peucini, Basternae supra dictis contermini Dacis. amnes clari oceanum defluunt Guthalus, Visculus sive Vistla, Albis, Visurgis,
Amisis, Rhenus, Mosa. introrsus vero nullo inferius nobilitate Hercynium iugum praetenditur.</p>
<span class="br"></span><span class="lineNumber">101</span><span class="br"></span><p>XV. In Rheno autem ipso, prope <span class="sc">c͞</span> in longitudinem,
nobilissima Batavorum insula et Cannenefatium,
et aliae Frisiorum, Chaucorum, Frisiavonum, Sturiorum, Marsaciorum quae sternuntur inter Helinium ac Flevum. ita appellantur ostia in quae effusus Rhenus a septentrione in lacus, ab occidente in amnem Mosam se spargit, medio inter haec ore modicum nomini suo custodiens alveum.</p>
<span class="br"></span><span class="lineNumber">102</span><span class="br"></span><p>XVI. Ex adverso huius situs Britannia insula clara Graecis nostrisque monimentis inter septentrionem et occidentem iacet, Germaniae, Galliae, Hispaniae, multo maximis Europae partibus magno intervallo adversa. Albion ipsi nomen fuit, cum Britanniae vocarentur omnes de quibus mox paulo dicemus. haec abest a Gesoriaco Morinorum gentis litore proximo traiectu <span class="sc">l͞</span>. circuitu patere |<span class="sc">x͞x͞x͞x͞v͞i͞i͞i͞</span>| <span class="sc">l͞x͞x͞v͞</span> Pytheas et Isidorus tradunt, <span class="sc">xxx</span> prope iam annis







</p></section><notes></notes></section>