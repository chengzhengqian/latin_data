<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">66</span><span class="br"></span>menses feminarum ciet. Salpe fovet illa<a class="footnoteLink" href="#note_LCL418_48_1" id="target_note_LCL418_48_1"><sup>1</sup></a> oculos firmitatis causa, inlinit sole usta cum ovi albo, efficacius struthocameli, binis horis. hac et atramenti
liturae abluuntur. virilis podagris medetur argumento fullonum, quos ideo temptari eo morbo negant. veteri miscetur cinis ostreorum adversus eruptiones in corpore infantium et omnia ulcera
<span class="br"></span><span class="lineNumber">67</span><span class="br"></span>manantia. ea exesis, ambustis, sedis vitiis, rhagadiis
et scorpionum ictibus inlinitur. obstetricum nobilitas non alio suco efficacius curari pronuntiavit corporum pruritus, nitro addito ulcera capitum, porrigines, nomas, praecipue genitalium. sua cuique autem, quod fas sit dixisse, maxime prodest, confestim perfuso canis morsu, echinorumque spinis inhaerentibus<a class="footnoteLink" href="#note_LCL418_48_2" id="target_note_LCL418_48_2"><sup>2</sup></a>
in spongea lanisve inposita aut adversus rabidi canis morsus cinere ex ea subacto, contraque serpentium
ictus. nam contra scolopendras mirum proditur
vertice tacto urinae suae gutta liberari protinus laesos.</p>
<span class="br"></span><span class="lineNumber">68</span><span class="br"></span><p>XIX. Auguria valetudinis ex ea traduntur, si mane candida, dein rufa sit, illo modo concoquere, hoc concoxisse significatur. mala signa rubrae, pessima nigrae, mala bullantis. crassa,<a class="footnoteLink" href="#note_LCL418_48_3" id="target_note_LCL418_48_3"><sup>3</sup></a> in qua quod subsidit si album est, significat circa articulos aut viscera dolorem inminere, eadem viridis morbum








</p></section><notes><section class="footnotes"><ul><li class="note" id="note_LCL418_48_1"><a class="footnoteCrossrefLink" href="#target_note_LCL418_48_1" title="Click to highlight in text"><sup class="lineRef">1</sup><span class="italic">Post</span> illa <span class="italic">add.</span> cum E: cum luteo <span class="italic">C. Brakman</span> (<span class="italic">Mnemosyne</span> 1930).</a></li><script type="text/javascript">document.getElementById('note_LCL418_48_1').style.display = "none";</script><li class="note" id="note_LCL418_48_2"><a class="footnoteCrossrefLink" href="#target_note_LCL418_48_2" title="Click to highlight in text"><sup class="lineRef">2</sup>inhaerentibus] <span class="italic">Post hoc verbum</span> et <span class="italic">codd.</span>: <span class="italic">del. vult Mayhoff</span>: <span class="italic">ego delevi.</span></a></li><script type="text/javascript">document.getElementById('note_LCL418_48_2').style.display = "none";</script><li class="note" id="note_LCL418_48_3"><a class="footnoteCrossrefLink" href="#target_note_LCL418_48_3" title="Click to highlight in text"><sup class="lineRef">3</sup>crassa <span class="italic">Mayhoff</span>: crassae <span class="italic">aut</span> et crassae <span class="italic">codd.</span></a></li><script type="text/javascript">document.getElementById('note_LCL418_48_3').style.display = "none";</script></ul></section></notes></section>