<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

ferocia eius cohibetur cornu iuxta aurem terebrata. dextro teste praeligato feminas generat, laevo mares. tonitrua solitariis ovibus abortus inferunt; remedium est congregare eas, ut coetu iuventur.
<span class="br"></span><span class="lineNumber">189</span><span class="br"></span>aquilonis flatu mares concipi dicunt, austri feminas; atque in eo genere
arietum maxime spectantur ora, quia cuius coloris sub lingua habuere venas eius et lanicium in fetu est, variumque, si plures fuere. et mutatio aquarum potusque variat.</p>
<p>Ovium summa genera duo, tectum et colonicum, illud mollius, hoc in pascuo delicatius, quippe cum tectum<a class="footnoteLink" href="#note_LCL353_132_1" id="target_note_LCL353_132_1"><sup>1</sup></a> rubis vescatur.<a class="footnoteLink" href="#note_LCL353_132_2" id="target_note_LCL353_132_2"><sup>2</sup></a> operimenta eis ex Arabicis praecipue.</p>
<span class="br"></span><span class="lineNumber">190</span><span class="br"></span><p>LXXIII. Lana autem laudatissima Apula et quae in Italia Graeci pecoris appellatur, alibi Italica. tertium locum Milesiae oves optinent. Apulae breves villo nec nisi paenulis celebres; circa Tarentum Canusiumque summam nobilitatem habent, in Asia vero eodem genere Laudiceae. alba Circumpadanis
nulla praefertur, nec libra centenos nummos
<span class="br"></span><span class="lineNumber">191</span><span class="br"></span>ad hoc aevi excessit ulla. oves non ubique tondentur, durat quibusdam in locis vellendi mos. colorum plura genera, quippe cum desint etiam nomina eis quas nativas appellant aliquot modis: Hispania





</p></section><notes><section class="footnotes"><ul><li class="note" id="note_LCL353_132_1"><a class="footnoteCrossrefLink" href="#target_note_LCL353_132_1" title="Click to highlight in text"><sup class="lineRef">1</sup><span class="italic">Brotier</span>: quippe contectum.</a></li><script type="text/javascript">document.getElementById('note_LCL353_132_1').style.display = "none";</script><li class="note" id="note_LCL353_132_2"><a class="footnoteCrossrefLink" href="#target_note_LCL353_132_2" title="Click to highlight in text"><sup class="lineRef">2</sup>quippe non tectum rubis vexatur <span class="italic">Mayhoff.</span></a></li><script type="text/javascript">document.getElementById('note_LCL353_132_2').style.display = "none";</script></ul></section></notes></section>