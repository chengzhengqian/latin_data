<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

viri mulierum coitus oderint; quin immo totius domus concordiam eodem genitali et articulo spinae cum adhaerente corio adservatis constare. hunc<a class="footnoteLink" href="#note_LCL418_70_1" id="target_note_LCL418_70_1"><sup>1</sup></a> spinae<a class="footnoteLink" href="#note_LCL418_70_2" id="target_note_LCL418_70_2"><sup>2</sup></a> articulum sive<a class="footnoteLink" href="#note_LCL418_70_3" id="target_note_LCL418_70_3"><sup>3</sup></a> nodum Atlantion vocant; est autem primus. in comitialium quoque remediis
<span class="br"></span><span class="lineNumber">100</span><span class="br"></span>habent eum. adipe accenso serpentes fugari dicunt; maxilla comminuta in aneso et in cibo sumpta horrores sedari; eodem suffitu mulierum menses evocari. tantumque est vanitatis ut, si ad bracchium alligetur superior e dextra parte rostri dens, iaculantium ictus deerraturos negent. palato eiusdem arefacto et cum alumine Aegyptio calefacto ac ter in ore permutato
faetores et ulcera oris emendari, eos vero qui linguam in calciamento sub pede habeant non
<span class="br"></span><span class="lineNumber">101</span><span class="br"></span>latrari a canibus; sinistra parte cerebri naribus inlita morbos perniciosos mitigari sive hominum sive quadripedum; frontis corium fascinationibus resistere,
cervicis carnes, sive mandantur sive arefactae bibantur, lumborum doloribus; nervis a dorso armisque suffiendos nervorum dolores, pilos rostri admotos mulierum labris amatorium esse; iocur in
<span class="br"></span><span class="lineNumber">102</span><span class="br"></span>potu datum torminibus et calculis mederi. nam cor in cibo potuve sumptum omnibus doloribus corporum auxiliari, lienem lienibus, omentum ulcerum inflammationibus
cum oleo, medullas doloribus spinae et nervorum lassitudini; renium nervos potos in






</p></section><notes><section class="footnotes"><ul><li class="note" id="note_LCL418_70_1"><a class="footnoteCrossrefLink" href="#target_note_LCL418_70_1" title="Click to highlight in text"><sup class="lineRef">1</sup>hunc r: hinc <span class="italic">rel. codd.</span></a></li><script type="text/javascript">document.getElementById('note_LCL418_70_1').style.display = "none";</script><li class="note" id="note_LCL418_70_2"><a class="footnoteCrossrefLink" href="#target_note_LCL418_70_2" title="Click to highlight in text"><sup class="lineRef">2</sup>spinae <span class="italic">rel. codd.</span>: ruinae r.</a></li><script type="text/javascript">document.getElementById('note_LCL418_70_2').style.display = "none";</script><li class="note" id="note_LCL418_70_3"><a class="footnoteCrossrefLink" href="#target_note_LCL418_70_3" title="Click to highlight in text"><sup class="lineRef">3</sup>sive <span class="italic">codd.</span>: scite <span class="italic">Mayhoff</span>, <span class="italic">qui etiam lacunam ante</span> sive <span class="italic">coni.</span></a></li><script type="text/javascript">document.getElementById('note_LCL418_70_3').style.display = "none";</script></ul></section></notes></section>