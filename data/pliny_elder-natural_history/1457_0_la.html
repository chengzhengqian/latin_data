<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">19</span><span class="br"></span>nascenti similis, latissimis foliis. alia funditur e caule malvaceo folia oleae habente—mucetum vocant—,
atque inter has media magnitudine autumnalis
quam coroniolam appellant, omnes sine odore praeter coroniolam et in rubo natam. tot modis adulteratur. et alias vera quoque plurimum solo praevalet. Cyrenis odoratissima est, ideoque ibi unguentum pulcherrimum, Carthagine Hispaniae hieme tota praecox. refert et caeli temperies, quibusdam enim annis minus odorata provenit,
<span class="br"></span><span class="lineNumber">20</span><span class="br"></span>praeterea omnis siccis quam umidis odoratior. seri neque pinguibus volt neque argillosis locis nec riguis, contenta ruderibus,<a class="footnoteLink" href="#note_LCL392_174_1" id="target_note_LCL392_174_1"><sup>1</sup></a> proprieque ruderatum agrum amat. praecox Campana est, sera Milesia, novissime
tamen desinit Praenestina. fodiuntur altius quam fruges, levius quam vites. tardissime proveniunt
semine, quod in ipso cortice est, sub ipso flore, opertum lanugine. ob id potius caule conciso inseruntur. et ocellis radicis, ut harundo, unum genus inseritur pallidae, spinosae, longissimis virgis,






</p></section><notes><section class="footnotes"><ul><li class="note" id="note_LCL392_174_1"><a class="footnoteCrossrefLink" href="#target_note_LCL392_174_1" title="Click to highlight in text"><sup class="lineRef">1</sup>ruderibus <span class="italic">Detlefsen</span>: roribus <span class="italic">Mayhoff</span>: ruderaceum <span class="italic">quattuor codd.</span>: ruribus <span class="italic">aut</span> raribus <span class="italic">alii.</span></a></li><script type="text/javascript">document.getElementById('note_LCL392_174_1').style.display = "none";</script></ul></section></notes></section>