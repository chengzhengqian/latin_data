<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

globetur, extremum non decidat mare. contra quod, ut sint plana maria et qua videntur figura, non posse id accidere magno suo gaudio magnaque gloria inventores Graeci subtilitate geometrica docent.
<span class="br"></span><span class="lineNumber">165</span><span class="br"></span>namque cum e sublimi in inferiora aquae ferantur et sit haec natura earum confessa, nec quisquam dubitet in litore ullo accessisse eas quo longissime devexitas passa sit, procul dubio adparere quo quid humilius sit propius a centro esse terrae, omnesque linias quae emittantur ex eo ad proximas aquas breviores fieri quam quae ad extremum mare a primis aquis; ergo totas omnique ex parte aquas vergere in centrum, ideoque non decidere quoniam in interiora nitantur.</p>
<span class="br"></span><span class="lineNumber">166</span><span class="br"></span><p>LXVI. Quod ita formasse artifex naturae<a class="footnoteLink" href="#note_LCL330_300_1" id="target_note_LCL330_300_1"><sup>1</sup></a> credi debet, ut, cum terra arida et sicca constare per se ac sine umore non posset, nec rursus stare aqua nisi sustinente terra, mutuo inplexu iungerentur, hac sinus pandente, illa vero permeante totam intra extra infra<a class="footnoteLink" href="#note_LCL330_300_2" id="target_note_LCL330_300_2"><sup>2</sup></a> supra venis ut vinculis discurrentibus, atque etiam in summis iugis erumpente, quo spiritu acta et terrae pondere expressa siphonum modo emicat, tantumque a periculo decidendi abest ut in summa quaeque et altissima exsiliat. qua ratione manifestum


</p></section><notes><section class="footnotes"><ul><li class="note" id="note_LCL330_300_1"><a class="footnoteCrossrefLink" href="#target_note_LCL330_300_1" title="Click to highlight in text"><sup class="lineRef">1</sup><span class="italic">v.l.</span> natura.</a></li><script type="text/javascript">document.getElementById('note_LCL330_300_1').style.display = "none";</script><li class="note" id="note_LCL330_300_2"><a class="footnoteCrossrefLink" href="#target_note_LCL330_300_2" title="Click to highlight in text"><sup class="lineRef">2</sup>infra <span class="italic">add. edd.</span></a></li><script type="text/javascript">document.getElementById('note_LCL330_300_2').style.display = "none";</script></ul></section></notes></section>