<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

pilum peruncto. dolorem capitis sedat temporibus et fronti inposita ex aceto et rosaceo dilutiorque infusa.
<span class="br"></span><span class="lineNumber">18</span><span class="br"></span>oculorum vitia omnia sanari ea convenit, privatim
prurigines et scabiem genarum, item insignita ac livida inlita cum melle, maxime Pontico, tonsillas, gingivas et omnia oris ulcera, sanguinis excreationes, si modicae sint, drachma ex aqua, si minus, ex aceto pota. volnerum quoque sanguinem et undecumque
<span class="br"></span><span class="lineNumber">19</span><span class="br"></span>fluentem sistit per se vel ex aceto. alias etiam est volneribus utilissima ad cicatricem perducens. eadem inspergitur exulceratis genitalibus virorum, condylomatis rimisque sedis, alias ex vino, alias ex passo, alias sicca per se, ut exigat mitiganda curatio aut coercenda. haemorrhoidum quoque abundantiam
<span class="br"></span><span class="lineNumber">20</span><span class="br"></span>leniter sistit. dysinteriae infunditur et, si difficilius concoquantur cibi, bibitur a cena modico intervallo, et in regio morbo tribus obolis ex aqua, devorantur et pilulae cum mellis decocto aut resina terebinthina ad purganda interiora. digitorum pterygia tollit, oculorum medicamentis lavatur ut quod sit harenosissimum subsidat, aut torretur in testa pinnaque subinde versatur ut possit aequaliter torreri.</p>
<span class="br"></span><span class="lineNumber">21</span><span class="br"></span><p>VI. Alcea folia habet similia verbenacae quae aristereon cognominatur, caules tres aut quattuor foliorum plenos, florem rosae, radices albas cum plurumum sex, cubitales, obliquas. nascitur in
</p></section><notes></notes></section>