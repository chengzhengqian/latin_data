<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

lacus, quem quidam <span class="sc">c͞l͞</span> circuitu tradidere: Herodotus Casio monti adplicuit; nunc est palus modica. oppida Rhinocolura et intus Rhaphea, Gaza et intus Anthedon, mons Argaris. regio per oram Samaria, oppidum Ascalo liberum, Azotos, Iamneae duae,
<span class="br"></span><span class="lineNumber">69</span><span class="br"></span>altera intus; Iope Phoenicum, antiquior terrarum inundatione, ut ferunt, insidet collem praeiacente saxo in quo vinculorum Andromedae vestigia ostendunt; colitur illic fabulosa Ceto. inde Apollonia,
Stratonis turris, eadem Caesarea, ab Herode rege condita, nunc colonia Prima Flavia a Vespasiano imperatore deducta, finis Palaestines <span class="sc">c͞l͞x͞x͞x͞i͞x͞</span> p. a confinio Arabiae. dein Phoenice, intus autem Samaria; oppida Neapolis, quod antea Mamortha dicebatur, Sebaste in monte, et altiore Gamala.</p>
<span class="br"></span><span class="lineNumber">70</span><span class="br"></span><p>XV. Supra Idumaeam et Samariam Iudaea longe lateque funditur. pars eius Syriae iuncta Galilaea vocatur, Arabiae vero et Aegypto proxima Peraea, asperis dispersa montibus et a ceteris Iudaeis Iordane amne discreta. reliqua Iudaea dividitur in toparchias decem quo dicemus ordine: Hiericuntem palmetis consitam, fontibus riguam, Emmaum, Lyddam, Iopicam, Acrebitenam, Gophaniticam, Thamniticam, Bethleptephenen, Orinen, in qua fuere Hierosolyma




</p></section><notes></notes></section>