<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

prospexisse denuntiantem, ne supra crepidam sutor iudicaret, quod et ipsum in proverbium abiit. fuit enim et comitas illi, propter quam gratior Alexandro Magno frequenter in officinam venti-tanti—nam, ut diximus, ab alio se pingi vetuerat edicto—, sed in officina imperite multa disserenti silentium comiter suadebat, rideri eum dicens a
<span class="br"></span><span class="lineNumber">86</span><span class="br"></span>pueris, qui colores tererent. tantum erat auctoritati iuris in regem alioqui iracundum. quamquam Alexander honorem ei clarissimo perhibuit exemplo. namque cum dilectam sibi e pallacis suis praecipue, nomine Pancaspen,<a class="footnoteLink" href="#note_LCL394_324_1" id="target_note_LCL394_324_1"><sup>1</sup></a> nudam pingi ob admirationem formae ab Apelle iussisset eumque, dum paret, captum amore sensisset, dono dedit ei,<a class="footnoteLink" href="#note_LCL394_324_2" id="target_note_LCL394_324_2"><sup>2</sup></a> magnus animo, maior imperio sui nec minor hoc facto quam
<span class="br"></span><span class="lineNumber">87</span><span class="br"></span>victoria alia, quia<a class="footnoteLink" href="#note_LCL394_324_3" id="target_note_LCL394_324_3"><sup>3</sup></a> ipse se vicit, nec torum tantum suum, sed etiam adfectum donavit artifici, ne dilectae quidem respectu motus, cum modo regis ea fuisset, modo pictoris esset. sunt qui Venerem anadyomenen ab illo pictam exemplari putent. Apelles et in aemulis benignus Protogeni dignationem 





</p></section><notes><section class="footnotes"><ul><li class="note" id="note_LCL394_324_1"><a class="footnoteCrossrefLink" href="#target_note_LCL394_324_1" title="Click to highlight in text"><sup class="lineRef">1</sup>pancaspen <span class="italic">B</span>: campaspen <span class="italic">aut</span> -em <span class="italic">rell.</span>: Pancasten <span class="italic">Sillig.</span></a></li><script type="text/javascript">document.getElementById('note_LCL394_324_1').style.display = "none";</script><li class="note" id="note_LCL394_324_2"><a class="footnoteCrossrefLink" href="#target_note_LCL394_324_2" title="Click to highlight in text"><sup class="lineRef">2</sup>ei <span class="italic">Ian</span>: et.</a></li><script type="text/javascript">document.getElementById('note_LCL394_324_2').style.display = "none";</script><li class="note" id="note_LCL394_324_3"><a class="footnoteCrossrefLink" href="#target_note_LCL394_324_3" title="Click to highlight in text"><sup class="lineRef">3</sup>alia quia <span class="italic">M. Hertz:</span> alia <span class="italic">Urlichs</span>: alia qua <span class="italic">B</span>: aliqua <span class="italic">rell.</span></a></li><script type="text/javascript">document.getElementById('note_LCL394_324_3').style.display = "none";</script></ul></section></notes></section>