<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

transeunt cibi, ut lupis cervariis et inter aves mergis.
<span class="br"></span><span class="lineNumber">203</span><span class="br"></span>ventres elephanto quattuor, cetera subus similia, pulmo quadruplo maior bubulo. avibus venter carnosus callosusque. in ventre hirundinum pullis lapilli candido aut rubenti colore, qui chelidonii vocantur, magicis narrati artibus, reperiuntur. et in iuvencarum secundo ventre pilae rotunditate nigricans
tophus, nullo pondere, singulare, ut putant, remedium aegre parientibus si tellurem non attigerit.</p>
<span class="br"></span><span class="lineNumber">204</span><span class="br"></span><p>LXXX. Ventriculus atque intestina pingui ac tenui omento integuntur praeterquam ova gignenti bus. huic adnectitur lien in sinistra parte adversus iecori, cum quo locum aliquando permutat, sed prodigiose. quidam eum putant inesse ova parientibus,
item serpentibus admodum exiguum; ita certe apparet in testudine et crocodilo et lacertis et ranis. aegocephalo avi non inesse constat, neque iis quae
<span class="br"></span><span class="lineNumber">205</span><span class="br"></span>careant sanguine. peculiare cursus inpedimentum aliquando in eo, quamobrem minuitur cursorum laborantibus. et per vulnus etiam exempto vivere animalia tradunt. sunt qui putent adimi simul risum homini intemperantiamque eius constare lienis magnitudine. Asiae regio Scepsis appellatur in qua minimos esse pecori tradunt, et inde ad lienem invecta<a class="footnoteLink" href="#note_LCL353_560_1" id="target_note_LCL353_560_1"><sup>1</sup></a> remedia.</p>
</section><notes><section class="footnotes"><ul><li class="note" id="note_LCL353_560_1"><a class="footnoteCrossrefLink" href="#target_note_LCL353_560_1" title="Click to highlight in text"><sup class="lineRef">1</sup><span class="italic">Chiffl.</span>: inventa.</a></li><script type="text/javascript">document.getElementById('note_LCL353_560_1').style.display = "none";</script></ul></section></notes></section>