<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

nam<a class="footnoteLink" href="#note_LCL353_410_1" id="target_note_LCL353_410_1"><sup>1</sup></a> plures<a class="footnoteLink" href="#note_LCL353_410_2" id="target_note_LCL353_410_2"><sup>2</sup></a> contra naturam solidipedum aut bisulcorum.</p>
<span class="br"></span><span class="lineNumber">185</span><span class="br"></span><p>LXXXV. Super cuncta est murium fetus, haut sine cunctatione dicendus, quamquam sub auctore Aristotele
et Alexandri Magni militibus. generatio eorum lambendo constare, non coitu, dicitur. ex una genitos <span class="sc">cxx</span> tradiderunt, apud Persas vero praegnantes
in ventre parentis<a class="footnoteLink" href="#note_LCL353_410_3" id="target_note_LCL353_410_3"><sup>3</sup></a> repertas; et salis gustatu
<span class="br"></span><span class="lineNumber">186</span><span class="br"></span>fieri praegnantes opinantur. itaque desinit mirum esse unde vis tanta messes populetur murium agrestium;
in quibus illud quoque adhuc latet quonam modo illa multitudo repente occidat: nam nec exanimes reperiuntur neque extat qui murem hieme in agro effoderit. plurimi ita ad Troada proveniunt, et iam inde fugaverunt incolas. proventus eorum siccitatibus. tradunt etiam obituris vermiculum in capite gigni. Aegyptiis muribus durus pilus sicut irenaceis; idem bipedes ambulant ceu Alpini
<span class="br"></span><span class="lineNumber">187</span><span class="br"></span>quoque.—Cum diversi generis coiere animalia, ita demum generant si tempus nascendi par habent.—Quadripedum
ova gignentium lacertas ore parere, ut creditur
vulgo, Aristoteles negat. neque incubant eaedem, oblitae quo sint in loco enixae, quoniam huic animali nulla memoria; itaque per se catuli erumpunt.</p>
<span class="br"></span><span class="lineNumber">188</span><span class="br"></span><p>LXXXVI. Anguem ex medulla hominis spinae





</p></section><notes><section class="footnotes"><ul><li class="note" id="note_LCL353_410_1"><a class="footnoteCrossrefLink" href="#target_note_LCL353_410_1" title="Click to highlight in text"><sup class="lineRef">1</sup><span class="italic">Mayhoff</span>: item.</a></li><script type="text/javascript">document.getElementById('note_LCL353_410_1').style.display = "none";</script><li class="note" id="note_LCL353_410_2"><a class="footnoteCrossrefLink" href="#target_note_LCL353_410_2" title="Click to highlight in text"><sup class="lineRef">2</sup>item mures <span class="italic">Detlefsen.</span></a></li><script type="text/javascript">document.getElementById('note_LCL353_410_2').style.display = "none";</script><li class="note" id="note_LCL353_410_3"><a class="footnoteCrossrefLink" href="#target_note_LCL353_410_3" title="Click to highlight in text"><sup class="lineRef">3</sup><span class="italic">Hermolaus Barbarus</span>: in praegnantis ventre parientis.</a></li><script type="text/javascript">document.getElementById('note_LCL353_410_3').style.display = "none";</script></ul></section></notes></section>