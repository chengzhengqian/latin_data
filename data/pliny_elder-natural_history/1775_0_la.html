<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

curabant in fauces organo demisso. damnavit merito et vomitiones tunc supra modum frequentes. arguit et medicamentorum potus stomacho inimicos, quod est magna ex parte verum. itaque nos in primis quae sunt stomacho utilia signamus.</p>
<span class="br"></span><span class="lineNumber">18</span><span class="br"></span><p>IX. Super omnia adiuvere eum magicae vanitates in tantum evectae ut abrogare herbis fidem cunctis possent: aethiopide herba amnes ac stagna siccari, onothuridis<a class="footnoteLink" href="#note_LCL393_278_1" id="target_note_LCL393_278_1"><sup>1</sup></a> tactu clausa omnia aperiri, achaemenide coniecta in aciem hostium trepidare agmina ac terga verti, latacen dari solitam a Persarum rege legatis, ut quocumque venissent omnium rerum copia
<span class="br"></span><span class="lineNumber">19</span><span class="br"></span>abundarent, ac multa similia. ubinam istae fuere, cum Cimbri Teutonique terribili Marte ulularent, aut cum Lucullus tot reges Magorum paucis legionibus sterneret? curve Romani duces primam semper in bellis commerciorum habuere curam? cur Caesaris miles ad Pharsaliam famem sensit, si abundantia omnis contingere unius herbae felicitate poterat? non satius fuit Aemilianum Scipionem Carthaginis portas herba patefacere quam machinis claustra per tot annos quatere? siccentur hodie meroide Pomptinae
paludes tantumque agri suburbanae reddatur Italiae. nam quae apud eundem Democritum invenitur
compositio medicamenti quo pulchri bonique





</p></section><notes><section class="footnotes"><ul><li class="note" id="note_LCL393_278_1"><a class="footnoteCrossrefLink" href="#target_note_LCL393_278_1" title="Click to highlight in text"><sup class="lineRef">1</sup>onothuridis <span class="italic">Mayhoff</span>: chondridis <span class="italic">coni. Ianus</span>: condyendis <span class="italic">Urlichs</span>: condiendis <span class="italic">plerique codd., Detlefsen.</span></a></li><script type="text/javascript">document.getElementById('note_LCL393_278_1').style.display = "none";</script></ul></section></notes></section>