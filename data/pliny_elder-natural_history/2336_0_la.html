<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

quoque contra venena prosunt. crudae si tundantur, strumas sanant et perniones pedum.</p>
<span class="br"></span><span class="lineNumber">66</span><span class="br"></span><p>XXII. Et algam maris theriacen esse Nicander tradit. plura eius genera, ut diximus, longo folio et rubente, latiore alia vel crispo. laudatissima quae in Creta insula iuxta terram in petris nascitur, tinguendis
etiam lanis, ita colorem alligans, ut elui postea non possit. e vino iubet eam dari.</p>
<span class="br"></span><span class="lineNumber">67</span><span class="br"></span><p>XXIII. Alopecias replet hippocampi cinis nitro et adipe suillo mixtus aut sincerus ex aceto, praeparat autem saepiarum crustae farina medicamentis cutem; replet et muris marini cinis cum oleo, item echini cum carnibus suis cremati, fel scorpionis marini, ranarum quoque trium, si vivae in olla concrementur, cinis cum melle, melius cum pice liquida. capillum denigrant sanguisugae, quae in vino nigro diebus <span class="sc">xxxx</span> computuere.
<span class="br"></span><span class="lineNumber">68</span><span class="br"></span>alii in aceti sextariis duobus sanguisugarum sextarium in vase plumbeo putrescere iubent totidem diebus, mox inlini in sole. Sornatius tantam vim hanc tradit, ut, nisi oleum ore contineant qui tinguent, dentes quoque <span class="italic">suco</span><a class="footnoteLink" href="#note_LCL418_504_1" id="target_note_LCL418_504_1"><sup>1</sup></a> earum denigrari dicat. Capitis ulceribus muricum vel purpurarum testae cinis cum melle utiliter inlinitur, conchyliorum vel, si non uratur, farina ex aqua, doloribus castoreum cum peucedano et rosaceo.</p>
</section><notes><section class="footnotes"><ul><li class="note" id="note_LCL418_504_1"><a class="footnoteCrossrefLink" href="#target_note_LCL418_504_1" title="Click to highlight in text"><sup class="lineRef">1</sup><span class="italic">Post</span> quoque <span class="italic">add.</span> suco <span class="italic">Mayhoff.</span></a></li><script type="text/javascript">document.getElementById('note_LCL418_504_1').style.display = "none";</script></ul></section></notes></section>