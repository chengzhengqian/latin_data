<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

sole humilesque sublimi, et minores oriente aut occidente sed in latitudinem demissi, meridie exiles verum ambitus maioris. aestate autem per meridiem non cernuntur post autumni aequinoctium quacumque
hora; nec umquam plures simul quam duo.</p>
<span class="br"></span><span class="lineNumber">152</span><span class="br"></span><p>LXI. Cetera eiusdem naturae non multis dubia esse video: grandinem conglaciato imbre gigni et nivem eodem umore mollius coacto, pruinam autem ex rore gelido; per hiemem nives cadere, non grandines, ipsasque grandines interdiu saepius quam noctu, et multo celerius resolvi quam nives; nebulas nec aestate nec maximo frigore exsistere, rores neque gelu neque ardoribus neque ventis nec nisi serena nocte; gelando liquorem minui, resolutaque glacie non eundem inveniri modum; varietates colorum figurarumque in nubibus cerni prout admixtus ignis superet aut
<span class="br"></span><span class="lineNumber">153</span><span class="br"></span>vincatur;</p>
<p>LXII. praeterea quasdam proprietates quibusdam locis esse, roscidas aestate Africae noctes, in Italia Locris et in lacu Velino nullo non die adparere arcus, Rhodi et Syracusis numquam tanta nubila obduci ut non aliqua hora sol cernatur; qualia aptius suis referentur locis.</p>
<p>Haec sint dicta de aere.</p>
<span class="br"></span><span class="lineNumber">154</span><span class="br"></span><p>LXIII. Sequitur terra, cui uni rerum naturae partium eximia propter merita cognomen indidimus maternae venerationis. sic hominum illa ut caelum dei, quae nos nascentes excipit, natos alit, semelque


</p></section><notes></notes></section>