<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">64</span><span class="br"></span><p>XXXIX. Ericen Graeci vocant fruticem non multum a vitice<a class="footnoteLink" href="#note_LCL393_50_1" id="target_note_LCL393_50_1"><sup>1</sup></a> differentem, colore roris marini et paene folio. hoc adversari serpentibus tradunt.</p>
<span class="br"></span><span class="lineNumber">65</span><span class="br"></span><p>XL. Genista quoque vinculi usum praestat, floris apibus gratissimi. dubito an haec sit quam Graeci auctores sparton appellavere, cum ex ea lina piscatoria
apud eos factitari docuerim, et numquid hanc designaverit Homerus, cum dixit navium sparta dissoluta. nondum enim fuisse Hispanum Africanumve spartum in usu certum est, et cum fierent sutiles naves, lino tamen, non sparto umquam sutas. semen eius, quod Graeci eodem nomine appellant in folliculis passiolorum modo nascens purgat hellebori vice drachma et dimidia pota in aquae mulsae cyathis
<span class="br"></span><span class="lineNumber">66</span><span class="br"></span>quattuor ieiunis. rami simul et frondes<a class="footnoteLink" href="#note_LCL393_50_2" id="target_note_LCL393_50_2"><sup>2</sup></a> aceto macerati pluribus diebus et tunsi sucum dant ischiadicis utilem cyathi unius potu. quidam marina qua macerare malunt et infundere clystere. perunguntur eodem suco ischiadici addito oleo. quidam et ad stranguriam utuntur semine. genista tunsa cum axungia genua dolentia sanat.</p>
</section><notes><section class="footnotes"><ul><li class="note" id="note_LCL393_50_1"><a class="footnoteCrossrefLink" href="#target_note_LCL393_50_1" title="Click to highlight in text"><sup class="lineRef">1</sup>a vitice ยง <span class="italic">67 collato Mayhoff</span>: a myrice E, <span class="italic">Detlefsen.</span></a></li><script type="text/javascript">document.getElementById('note_LCL393_50_1').style.display = "none";</script><li class="note" id="note_LCL393_50_2"><a class="footnoteCrossrefLink" href="#target_note_LCL393_50_2" title="Click to highlight in text"><sup class="lineRef">2</sup>simul et frondes <span class="italic">ego ex Mayhoffii coniecturis</span>: similiter frondei <span class="italic">Ianus, Detlefsen</span>: similiter fronde <span class="italic">codd.</span></a></li><script type="text/javascript">document.getElementById('note_LCL393_50_2').style.display = "none";</script></ul></section></notes></section>