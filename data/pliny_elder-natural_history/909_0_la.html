<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">131</span><span class="br"></span>omnibus praestante. quin et nutricibus in defectu lactis aridum atque in aqua decoctum potui cum vino dari iubet, firmiores celsioresque infantes fore; viridem etiam gallinis, aut si inaruerit, madefactum.
apes quoque numquam defore cytisi pabulo contingente promittunt Democritus atque Aristomachus.
<span class="br"></span><span class="lineNumber">132</span><span class="br"></span>nec aliud minoris impendi est. seritur cum hordeum aut vere semine ut porrum, vel caule autumno ante brumam, si semine, madidum aut, si desint imbres, satum aqua<a class="footnoteLink" href="#note_LCL370_176_1" id="target_note_LCL370_176_1"><sup>1</sup></a> spargitur. plantae cubitales transferuntur scrobe pedali. seritur per aequinoctia tenero frutice, perficitur triennio, demetitur
verno aequinoctio, cum florere desiit, vel
<span class="br"></span><span class="lineNumber">133</span><span class="br"></span>pueri anusve vilissima opera. canus aspectu, breviterque
si quis exprimere similitudinem velit, angustioris trifoli frutex. datur animalibus post biduum semper, hieme vero quod inaruit madidum. satiant equos denae librae et ad portionem minora animalia. obiterque inter ordines alium ac<a class="footnoteLink" href="#note_LCL370_176_2" id="target_note_LCL370_176_2"><sup>2</sup></a> cepas seri fertile est.</p>
<span class="br"></span><span class="lineNumber">134</span><span class="br"></span><p>Inventus est hic frutex in Cythno insula, inde tralatus in omnes Cycladas, mox in urbes Graeces, magno casei proventu. praeterea, quo maxime
miror rarum esse in Italia, non aestuum, non frigorum,


</p></section><notes><section class="footnotes"><ul><li class="note" id="note_LCL370_176_1"><a class="footnoteCrossrefLink" href="#target_note_LCL370_176_1" title="Click to highlight in text"><sup class="lineRef">1</sup>aqua <span class="italic">add.</span>? <span class="italic">Mayhoff.</span></a></li><script type="text/javascript">document.getElementById('note_LCL370_176_1').style.display = "none";</script><li class="note" id="note_LCL370_176_2"><a class="footnoteCrossrefLink" href="#target_note_LCL370_176_2" title="Click to highlight in text"><sup class="lineRef">2</sup>ac <span class="italic">add. Warmington.</span></a></li><script type="text/javascript">document.getElementById('note_LCL370_176_2').style.display = "none";</script></ul></section></notes></section>