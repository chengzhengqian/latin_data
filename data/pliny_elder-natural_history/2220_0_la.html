<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

sed lanam qua incluserint post paulum extrahendam, celerrime enim id pingue transire in animal fierique vermiculum. alii binas ternasve in oleo decoctas efficacissime auribus mederi scribunt et tritas in
<span class="br"></span><span class="lineNumber">140</span><span class="br"></span>linteolo inponi contusis. hoc quoque animal inter pudenda est, sed propter admirationem naturae priscorumque curae totum in hoc loco explicandum. plura earum genera fecerunt: molles, quas in oleo decoctas verrucis efficaciter inlini experti sunt.
<span class="br"></span><span class="lineNumber">141</span><span class="br"></span>alterum genus myloecon appellavere circa molas fere nascens. his capite detracto adtritas lepras sanasse Musaeum<a class="footnoteLink" href="#note_LCL418_272_1" id="target_note_LCL418_272_1"><sup>1</sup></a> pycten in exemplis reliquerunt. tertium genus et odoris taedio invisum, exacuta clune, cum pisselaeo sanare ulcera alias insanabilia, strumas, panos diebus <span class="sc">xxi</span> inpositas, percussa, contusa et cacoethe, scabiem furunculosque detractis pedibus
<span class="br"></span><span class="lineNumber">142</span><span class="br"></span>et pinnis. nos haec etiam audita fastidimus. at, Hercules, Diodorus et in morbo regio et orthopnoicis se dedisse tradit cum resina et melle. tantum potestatis habit ars ea pro medicamento dandi quidquid
velit. humanissimi eorum cinerem crematarum servandum ad hos usus in cornea pyxide censuere aut tritas clysteribus infundendas orthopnoicis aut

</p></section><notes><section class="footnotes"><ul><li class="note" id="note_LCL418_272_1"><a class="footnoteCrossrefLink" href="#target_note_LCL418_272_1" title="Click to highlight in text"><sup class="lineRef">1</sup>Musaeum <span class="italic">Ianus</span>: muscum <span class="italic">aut</span> muscum <span class="italic">codd.</span></a></li><script type="text/javascript">document.getElementById('note_LCL418_272_1').style.display = "none";</script></ul></section></notes></section>