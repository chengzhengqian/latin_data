<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

item Succhabar, item Tubusuptu, civitates Timici, Tigavae, flumina Sardaval, Aves, Nabar, gens Macurebi, flumen Usar, gens Nababes. flumen Ampsaga abest a Caesarea <span class="sc">c͞c͞c͞x͞x͞i͞i͞</span>.<a class="footnoteLink" href="#note_LCL352_234_1" id="target_note_LCL352_234_1"><sup>1</sup></a> utriusque Mauretaniae longitudo <span class="sc">|x͞| x͞x͞x͞v͞i͞i͞i͞</span>, latitudo <span class="sc">c͞c͞c͞c͞l͞x͞v͞i͞i͞</span>.</p>
<span class="br"></span><span class="lineNumber">22</span><span class="br"></span><p>II. Ab Ampsaga Numidia est Masinissae clara nomine, Metagonitis terra a Graecis appellata, Numidae vero Nomades a permutandis pabulis, mapalia sua, hoc est domos, plaustris circumferentes. oppida Cullu, Rusiccade, et ab eo ad <span class="sc">x͞l͞v͞i͞i͞i͞</span> in mediterraneo
colonia Cirta Sitianorum cognomine, et alia intus Sicca, liberumque oppidum Bulla Regia. at in ora Tacatua, Hippo Regius, flumen Armua, oppidum Tabraca civium Romanorum. Tusca fluvius Numidiae finis. nec praeter marmoris Numidici ferarumque proventum aliud insigne ei.</p>
<span class="br"></span><span class="lineNumber">23</span><span class="br"></span><p>III. A Tusca Zeugitana regio et quae proprie vocetur Africa est. tria promunturia, Candidum, mox Apollinis adversum Sardiniae, Mercuri adversum Siciliae, in altum procurrentia duo efficiunt sinus, Hipponiensem proximum ab oppido quod Hipponem Dirutum vocant, Diarrhytum Graecis dictum propter aquarum inrigua, cui finitimum Theudalis immune
<span class="br"></span><span class="lineNumber">24</span><span class="br"></span>oppidum, longius a litore; dein promunturium Apollinis, et in altero sinu Utica civium Romanorum,






</p></section><notes><section class="footnotes"><ul><li class="note" id="note_LCL352_234_1"><a class="footnoteCrossrefLink" href="#target_note_LCL352_234_1" title="Click to highlight in text"><sup class="lineRef">1</sup><span class="sc">c͞c͞x͞i͞i͞</span> <span class="italic">Brotier.</span></a></li><script type="text/javascript">document.getElementById('note_LCL352_234_1').style.display = "none";</script></ul></section></notes></section>