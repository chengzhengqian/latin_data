<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

nigra sit et sterilisâ€”alopecias emendat unguentium in sole.</p>
<span class="br"></span><span class="lineNumber">171</span><span class="br"></span><p>CIX. Cribro in limite abiecto herbae intus extantes decerptae adalligataeque gravidis partus adcelerant.</p>
<p>CX. Herba quae gignitur super fimeta ruris contra anginas efficacissime pollet ex aqua pota.</p>
<p>CXI. Herba iuxta quam canes urinam fundunt evulsa ne ferro attingatur luxatis celerrime medetur.</p>
<span class="br"></span><span class="lineNumber">172</span><span class="br"></span><p>CXII. Rumpotinum arborem demonstravimus inter arbusta. iuxta hanc viduam vite nascitur herba quam Galli rodarum vocant. caulem habet virgae ficulneae modo geniculatum, folia urticae in medio exalbida, eadem procedente tempore tota rubentia, florem argenteum, praecipua contra tumores fervoresque
et collectiones cum axungia vetere tusa ita ut ferro non attingatur. qui perunctus est despuit ad suam dexteram terna. efficacius remedium esse aiunt, si tres trium nationum homines perungant dextrorsus.</p>
<span class="br"></span><span class="lineNumber">173</span><span class="br"></span><p>CXIII. Herba impia vocatur incana, rorismarini aspectu, thyrsi modo vestita atque capitata. inde alii ramuli exsurgunt sua capitula gerentes, ob id impiam appellavere, quoniam liberi super parentem excellant. alii potius ita appellatam, quoniam
<span class="br"></span><span class="lineNumber">174</span><span class="br"></span>nullum animal eam attingat, existimavere. haec



</p></section><notes></notes></section>