<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">157</span><span class="br"></span>nictatione propter praeduros oculos. extremum ambitum genae superioris antiqui cilium vocavere, unde et supercilia. hoc vulnere aliquo diductum non coalescit, ut in paucis humani corporis membris.</p>
<p>LVIII. Infra oculos malae homini tantum (quas prisci genas vocabant, <span class="sc">xii</span> tabularum interdicto radi a feminis vetantis). pudori shaec sedes: ibi maxume ostenditur rubor.</p>
<span class="br"></span><span class="lineNumber">158</span><span class="br"></span><p>LIX. Intra eas hilaritatem risumque indicantes buccae et altior homini tantum, quem novi mores subdolae inrisioni dicavere, nasus. non alii animalium
nares eminent: avibus, serpentibus, piscibus foramina tantum ad olfactus sine naribus; et hinc cognomina Simorum, Silonum. septimo mense genitis
saepenumero foramina aurium et narium defuere.</p>
<span class="br"></span><span class="lineNumber">159</span><span class="br"></span><p>LX. Labra, a quibus Brocchi, Labeones dicti, et os probum duriusve animal generantibus. pro his cornea et acuta volucribus rostra, eadem rapto viventibus adunca, collecto recta, herbas eruentibus limumque lata, ut et<a class="footnoteLink" href="#note_LCL353_530_1" id="target_note_LCL353_530_1"><sup>1</sup></a> suum generi. iumentis vice manus ad colligenda pabula. ora apertiora laniatu viventibus.</p>
<p>Mentum nulli praeter hominem, ut<a class="footnoteLink" href="#note_LCL353_530_2" id="target_note_LCL353_530_2"><sup>2</sup></a> nec malae. maxillas crocodilus tantum superiores movet, terrestres
quadrupedes eodem quo cetera more praeterque in oblicum.</p>
</section><notes><section class="footnotes"><ul><li class="note" id="note_LCL353_530_1"><a class="footnoteCrossrefLink" href="#target_note_LCL353_530_1" title="Click to highlight in text"><sup class="lineRef">1</sup><span class="italic">Mayhoff</span>: uti.</a></li><script type="text/javascript">document.getElementById('note_LCL353_530_1').style.display = "none";</script><li class="note" id="note_LCL353_530_2"><a class="footnoteCrossrefLink" href="#target_note_LCL353_530_2" title="Click to highlight in text"><sup class="lineRef">2</sup>ut <span class="italic">add.? Mayhoff.</span></a></li><script type="text/javascript">document.getElementById('note_LCL353_530_2').style.display = "none";</script></ul></section></notes></section>