<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

arbores ante alia dicere ac moribus primordia ingerere nostris.</p>
<span class="br"></span><span class="lineNumber">3</span><span class="br"></span><p>II. Haec fuere numinum templa, priscoque ritu simplicia rura etiam nunc deo praecellentem arborem dicant; nec magis auro fulgentia atque ebore simulacra quam lucos et in iis silentia ipsa adoramus. arborum genera numinibus suis dicata perpetuo servantur, ut Iovi aesculus, Apollini laurus, Minervae olea, Veneri myrtus, Herculi populus; quin et Silvanos Faunosque et dearum genera silvis ac sua
<span class="br"></span><span class="lineNumber">4</span><span class="br"></span>numina tamquam e caelo attributa credimus. arbores postea blandioribus fruge sucis hominem mitigavere: ex his recreans membra olei liquor viresque potus vini, tot denique sapores anni sponte venientes, et mensae, depugnetur licet earum causa cum feris et pasti naufragorum corporibus pisces expetantur,
<span class="br"></span><span class="lineNumber">5</span><span class="br"></span>etiam nunc tamen secundae. mille praeterea sunt usus earum sine quis vita degi non possit. arbore sulcamus maria terrasque admovemus, arbore exaedificamus
tecta; arborea et simulacra numinum fuere nondum pretio excogitato beluarum cadaver atque ut, a diis nato iure luxuriae, eodem ebore
</p></section><notes></notes></section>