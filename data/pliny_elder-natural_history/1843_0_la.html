<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

tribus aut quattuor a radice, cacuminibus thymi, surculosum, odoratum, gustu dulce, salivam ciens, radice longa rutila. nascitur in petris ideo petraeum cognominatum, utilissimum lateribus, renibus, torminibus,
pectori, pulmonibus, sanguinem reicientibus, faucibus asperis. bibitur radix trita et in vino
<span class="br"></span><span class="lineNumber">42</span><span class="br"></span>decocta, et aliquando superlinitur. quin et commanducata
sitim sedat praecipueque pulmonem refrigerat. luxatis quoque inponitur et contusis, lenit interanea. alvum sistit cocta in cinere detractisque
folliculis trita cum piperis granis novem et ex aqua pota. volneribus sanandis tanta praestantia est ut carnes quoque, dum cocuntur, conglutinet addita, unde et Graeci nomen inposuere. ossibus quoque fractis medetur,</p>
<p>XXV. alga rufa scorpionum ictibus.</p>
<span class="br"></span><span class="lineNumber">43</span><span class="br"></span><p>XXVI. Actaea gravi foliorum odore, caulibus asperis geniculatis, semine nigro ut hederae, bacis mollibus, nascitur in opacis et asperis aquosisque. datur acetabulo pleno interioribus feminarum morbis.</p>
<span class="br"></span><span class="lineNumber">44</span><span class="br"></span><p>XXVII. Ampelos agria vocatur herba foliis duris cineracei coloris, qualem in satis diximus, viticulis longis, callosis, rubentibus, qualiter flos quem Iovis flammam appellamus. in uvolis<a class="footnoteLink" href="#note_LCL393_414_1" id="target_note_LCL393_414_1"><sup>1</sup></a> fert semen simile Punici mali acinis. radix eius decocta in aquae cyathis ternis, additis vini Coi cyathis duobus, alvum solvit leniter ideoque hydropicis datur. uvolae vitia cutis in facie mulierum emendant. ischiadicos quoque




</p></section><notes><section class="footnotes"><ul><li class="note" id="note_LCL393_414_1"><a class="footnoteCrossrefLink" href="#target_note_LCL393_414_1" title="Click to highlight in text"><sup class="lineRef">1</sup>uvolis <span class="italic">Ianus e Dioscoride</span>: <span class="italic">varia codd.</span></a></li><script type="text/javascript">document.getElementById('note_LCL393_414_1').style.display = "none";</script></ul></section></notes></section>