<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Taciti equitis Romani Belgicae Galliae rationes procurantis. ἐκτραπέλους Graeci vocant eos, in Latio non habent nomen.</p>
<span class="br"></span><span class="lineNumber">77</span><span class="br"></span><p>XVII. Quod sit homini spatium a vestigio ad verticem id esse pansis manibus inter longissimos digitos observatum est, sicuti vires<a class="footnoteLink" href="#note_LCL352_556_1" id="target_note_LCL352_556_1"><sup>1</sup></a> dextra parte maiores, quibusdam aequas utraque, aliquis laeva manu praecipuas, nec id umquam in feminis, mares praestare pondere, et defuncta viventibus corpora omnium animalium, et dormientia vigilantibus, virorum cadavera supina fluitare, feminarum prona, velut pudori defunctarum parcente natura.</p>
<span class="br"></span><span class="lineNumber">78</span><span class="br"></span><p>XVIII. Concretis quosdam ossibus ac sine medullis vivere accepimus; signum eorum esse nec sitim sentire nec sudorem emittere, quamquam et voluntate scimus sitim victam, equitemque Romanum Iulium Viatorem e Vocontiorum gente foederata in pupillaribus
annis aquae subter cutem fusae morbo prohibitum umore a medicis naturam vicisse consuetudine atque in senectam caruisse potu. nec non et alii multa sibi imperavere.</p>
<span class="br"></span><span class="lineNumber">79</span><span class="br"></span><p>XIX. Ferunt Crassum avum Crassi in Parthis interempti numquam risisse, ob id Agelastum vocatum, sicuti nec flesse multos, Socratem clarum sapientia eodem semper visum vultu, nec aut hilaro magis aut turbato. exit hic animi tenor aliquando in




</p></section><notes><section class="footnotes"><ul><li class="note" id="note_LCL352_556_1"><a class="footnoteCrossrefLink" href="#target_note_LCL352_556_1" title="Click to highlight in text"><sup class="lineRef">1</sup><span class="italic">V.l.</span> vires quibusdam.</a></li><script type="text/javascript">document.getElementById('note_LCL352_556_1').style.display = "none";</script></ul></section></notes></section>