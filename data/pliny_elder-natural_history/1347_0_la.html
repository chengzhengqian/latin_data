<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">119</span><span class="br"></span><p>XXXVI. Semina plurimis rotunda, aliquis oblonga, paucis foliacia et lata, ut atriplici, quibusdam angusta et canaliculata, ut cumino. differunt et colore nigro, candidiore, item duritia surculacea. in folliculo sunt raphanis, sinapi, rapo; nudum semen est coriandri, aneti, feniculi, cumini, cortice obductum bliti, betae,
<span class="br"></span><span class="lineNumber">120</span><span class="br"></span>atriplicis, ocimi, at lactucis in lanugine. nihil ocimo fecundius; cum maledictis ac probris serendum praecipiunt ut laetius proveniat; sato pavitur terra. et cuminum<a class="footnoteLink" href="#note_LCL371_498_1" id="target_note_LCL371_498_1"><sup>1</sup></a> qui serunt precantur ne exeat. quae in cortice sunt difficillime inarescunt, maximeque ocimum, et ideo siccantur omnia ac fiunt<a class="footnoteLink" href="#note_LCL371_498_2" id="target_note_LCL371_498_2"><sup>2</sup></a> fecunda. utique meliora nascuntur acervatim sato semine quam sparso; ita certe porrum et apium serunt in laciniis colligatum, apium etiam paxillo caverna facta ac fimo
<span class="br"></span><span class="lineNumber">121</span><span class="br"></span>ingesto. nascuntur autem omnia aut semine aut avolsione, quaedam et<a class="footnoteLink" href="#note_LCL371_498_3" id="target_note_LCL371_498_3"><sup>3</sup></a> semine et surculo ut ruta, origanum, ocimum—praecidunt enim et hoc, cum pervenit ad palmum altitudinis—, quaedam et semine et radice, ut cepa, alium, bulbi et si quorum radices anniferorum<a class="footnoteLink" href="#note_LCL371_498_4" id="target_note_LCL371_498_4"><sup>4</sup></a> relinquuntur. eorum vero quae a radice nascuntur radix diuturna et fruticosa est, ut bulbi, gethyi, scillae. fruticant alia et non capitata, ut
<span class="br"></span><span class="lineNumber">122</span><span class="br"></span>apium et beta. caule reciso fere quidem omnia regerminant exceptis quae non scabrum caulem






</p></section><notes><section class="footnotes"><ul><li class="note" id="note_LCL371_498_1"><a class="footnoteCrossrefLink" href="#target_note_LCL371_498_1" title="Click to highlight in text"><sup class="lineRef">1</sup><span class="italic">Gelen.</span>: ad cacuminum.</a></li><script type="text/javascript">document.getElementById('note_LCL371_498_1').style.display = "none";</script><li class="note" id="note_LCL371_498_2"><a class="footnoteCrossrefLink" href="#target_note_LCL371_498_2" title="Click to highlight in text"><sup class="lineRef">2</sup>fiunt? (γίνεται <span class="italic">Theophr.</span>) <span class="italic">Mayhoff</span>: sunt.</a></li><script type="text/javascript">document.getElementById('note_LCL371_498_2').style.display = "none";</script><li class="note" id="note_LCL371_498_3"><a class="footnoteCrossrefLink" href="#target_note_LCL371_498_3" title="Click to highlight in text"><sup class="lineRef">3</sup>et <span class="italic">add. Rackham.</span></a></li><script type="text/javascript">document.getElementById('note_LCL371_498_3').style.display = "none";</script><li class="note" id="note_LCL371_498_4"><a class="footnoteCrossrefLink" href="#target_note_LCL371_498_4" title="Click to highlight in text"><sup class="lineRef">4</sup><span class="italic">Edd.</span>: radicem minimi ferorum.</a></li><script type="text/javascript">document.getElementById('note_LCL371_498_4').style.display = "none";</script></ul></section></notes></section>