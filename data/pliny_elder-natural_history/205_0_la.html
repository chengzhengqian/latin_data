<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

nimirum id quod in caeli mentione fecimus hac quoque in parte faciendum est, ut notas quasdam et pauca sidera attingamus. legentes tantum quaeso meminerint ad singula toto orbe edissertanda festinari.</p>
<span class="br"></span><span class="lineNumber">43</span><span class="br"></span><p>Est ergo folio maxume querno adsimilata, multo proceritate amplior quam latitudine, in laevam se flectens cacumine et Amazonicae figura desinens parmae, ubi a medio excursu Cocynthos vocatur, per sinus lunatos duo cornua emittens, Leucopetram dextra, Lacinium sinistra. patet longitudine ab Inalpino fine Praetoriae Augustae per urbem Capuamque
cursu meante Regium oppidum in umero eius situm, a quo veluti cervicis incipit flexus, decies centena et viginti milia passuum, multoque amplior mensura fieret Lacinium usque, ni talis obliquitas
<span class="br"></span><span class="lineNumber">44</span><span class="br"></span>in latus degredi videretur. latitudo eius varia est, quadringentorum decem milium inter duo maria inferum et superum amnesque Varum atque Arsiam, media autem ferme circa urbem Romam ab ostio Aterni amnis in Hadriaticum mare influentis ad Tiberina ostia <span class="sc">c͞x͞x͞x͞v͞i͞</span>, et paulo minus a Castro Novo Hadriatici maris Alsium ad Tuscum aequor, haud ullo in loco <span class="sc">c͞c͞</span> latitudinem excedens. universae autem ambitus a Varo ad Arsiam |<span class="sc">x͞x͞</span>| <span class="sc">x͞l͞i͞x͞</span> p. efficit.
<span class="br"></span><span class="lineNumber">45</span><span class="br"></span>abest a circumdatis terris Histria ac Liburnia quibusdam locis centena milia, ab Epiro et Illyrico quinquaginta, ab Africa minus ducenta, ut auctor est M. Varro, ab Sardinia centum viginti milia, ab




</p></section><notes></notes></section>