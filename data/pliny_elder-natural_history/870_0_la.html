<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<h2><span class="ac">Liber XIII</span></h2>
<p>I. Hactenus in odoribus habent pretia silvae, erantque parum<a class="footnoteLink" href="#note_LCL370_98_1" id="target_note_LCL370_98_1"><sup>1</sup></a> per se mira singula, iuvitque luxuriam<a class="footnoteLink" href="#note_LCL370_98_2" id="target_note_LCL370_98_2"><sup>2</sup></a> omnia ea miscere et e cunctis unum
<span class="br"></span><span class="lineNumber">2</span><span class="br"></span>odorem facere: ita reperta sunt unguenta. quis primus invenerit non traditur. Iliacis temporibus non erant, nec ture supplicabatur: cedri tantum et citri suorum fruticum et in sacris fumo convolutum nidorem verius quam odorem noverant, iam rosae suco reperto; nominatur enim hic quoque in olei
<span class="br"></span><span class="lineNumber">3</span><span class="br"></span>laude. unguentum Persarum gentis esse debet; illi madent eo et accersita commendatione inluvie natum virus extingunt. primum, quod equidem inveniam, castris Darii regis expugnatis in reliquo eius apparatu Alexander cepit scrinium unguentorum. postea voluptas eius<a class="footnoteLink" href="#note_LCL370_98_3" id="target_note_LCL370_98_3"><sup>3</sup></a> a nostris quoque inter lautissima<a class="footnoteLink" href="#note_LCL370_98_4" id="target_note_LCL370_98_4"><sup>4</sup></a> atque etiam honestissima vitae bona admissa est, honosque et ad defunctos pertinere coepit; quapropter
plura de eo dicemus. quae ex his non erunt






</p></section><notes><section class="footnotes"><ul><li class="note" id="note_LCL370_98_1"><a class="footnoteCrossrefLink" href="#target_note_LCL370_98_1" title="Click to highlight in text"><sup class="lineRef">1</sup>parum <span class="italic">add,</span>? <span class="italic">Mayhoff.</span></a></li><script type="text/javascript">document.getElementById('note_LCL370_98_1').style.display = "none";</script><li class="note" id="note_LCL370_98_2"><a class="footnoteCrossrefLink" href="#target_note_LCL370_98_2" title="Click to highlight in text"><sup class="lineRef">2</sup><span class="italic">Edd.</span>: luxuria.</a></li><script type="text/javascript">document.getElementById('note_LCL370_98_2').style.display = "none";</script><li class="note" id="note_LCL370_98_3"><a class="footnoteCrossrefLink" href="#target_note_LCL370_98_3" title="Click to highlight in text"><sup class="lineRef">3</sup>&lt;rei&gt; eius? <span class="italic">Mayhoff.</span></a></li><script type="text/javascript">document.getElementById('note_LCL370_98_3').style.display = "none";</script><li class="note" id="note_LCL370_98_4"><a class="footnoteCrossrefLink" href="#target_note_LCL370_98_4" title="Click to highlight in text"><sup class="lineRef">4</sup><span class="italic">V.l.</span> laudatissima.</a></li><script type="text/javascript">document.getElementById('note_LCL370_98_4').style.display = "none";</script></ul></section></notes></section>