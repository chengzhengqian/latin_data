<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

vite libari vina dis nefas statuit, ratione excogitata ut putare cogerentur alias aratores et pigri circa pericula arbusti. M. Varro auctor est Mezentium Etruriae regem auxilium Rutulis contra Latinos tulisse vini mercede quod tum in Latino agro fuisset.
<span class="br"></span><span class="lineNumber">89</span><span class="br"></span>non licebat id feminis Romae bibere. invenimus inter exempla Egnati Maetenni uxorem, quod vinum bibisset e dolio, interfectam fusti a marito, eumque caedis a Romulo absolutum. Fabius Pictor in annalibus suis scripsit matronam, quod loculos in quibus erant claves cellae vinariae resignavisset, a
<span class="br"></span><span class="lineNumber">90</span><span class="br"></span>suis inedia mori coactam, Cato ideo propinquos feminis osculum dare ut scirent an temetum olerent: hoc tum nomen vino erat, unde et temulentia appellata. Cn. Domitius iudex pronuntiavit mulierem
videri plus vini bibisse quam valitudinis causa viro insciente, et dote multavit. diuque eius rei
<span class="br"></span><span class="lineNumber">91</span><span class="br"></span>magna parsimonia fuit. L. Papirius imperator adversus Samnites dimicaturus votum fecit, si vicisset,
Iovi pocillum vini. denique inter dona sextarios lactis<a class="footnoteLink" href="#note_LCL370_246_1" id="target_note_LCL370_246_1"><sup>1</sup></a> datos invenimus, nusquam vini. idem Cato cum in Hispaniam navigaret, unde cum triumpho rediit, non aliud vinum bibit quam remiges,





</p></section><notes><section class="footnotes"><ul><li class="note" id="note_LCL370_246_1"><a class="footnoteCrossrefLink" href="#target_note_LCL370_246_1" title="Click to highlight in text"><sup class="lineRef">1</sup>lactis <span class="italic">add. edd.</span></a></li><script type="text/javascript">document.getElementById('note_LCL370_246_1').style.display = "none";</script></ul></section></notes></section>