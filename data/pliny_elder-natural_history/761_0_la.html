<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

autem his in ore et pro lingua. sunt hi aculei quibusdam
hebetes, neque ad punctum sed ad suctum, ut muscarum generi, in quo lingua evidens fistula est; nec sunt talibus dentes. aliis cornicula ante oculos praetenduntur ignava, ut papilionibus. quaedam insecta carent pinnis, ut scolopendra.</p>
<span class="br"></span><span class="lineNumber">101</span><span class="br"></span><p>XXXV. Insectorum pedes quibus sunt in obliquum moventur. quorundam extremi longiores foris curvantur,
ut locustis.</p>
<p>Hae pariunt, in terram demisso spinae caule, ova condensa autumni tempore. ea durant hieme, e terra subsequenti anno exitu veris emittunt parvas, nigrantes et sine cruribus, pinnisque reptantes. itaque vernis<a class="footnoteLink" href="#note_LCL353_494_1" id="target_note_LCL353_494_1"><sup>1</sup></a> aquis intereunt ova, sicco vere maior
<span class="br"></span><span class="lineNumber">102</span><span class="br"></span>proventus. alii duplicem earum fetum, geminum<a class="footnoteLink" href="#note_LCL353_494_2" id="target_note_LCL353_494_2"><sup>2</sup></a> exitium tradunt—vergiliarum exortu parere, deinde ad canis ortum obire et alias renasci; quidam arcturi occasu renasci. mori matres cum pepererint certum est, vermiculo statim circa fauces innascente qui eas strangulat. eodem tempore mares obeunt. et<a class="footnoteLink" href="#note_LCL353_494_3" id="target_note_LCL353_494_3"><sup>3</sup></a> tam frivola ratione morientes serpentem cum libuit necant singulae, faucibus eius adprehensis mordicus.
<span class="br"></span><span class="lineNumber">103</span><span class="br"></span>non nascuntur nisi rimosis locis. in India ternum pedum longitudinis esse traduntur, cruribus et feminibus serrarum usum praebere cum inaruerint. est et alius earum obitus: gregatim sublatae vento



</p></section><notes><section class="footnotes"><ul><li class="note" id="note_LCL353_494_1"><a class="footnoteCrossrefLink" href="#target_note_LCL353_494_1" title="Click to highlight in text"><sup class="lineRef">1</sup><span class="italic">An</span> hibernis? (<span class="italic">Ar.</span> μετοπωρινῶν) <span class="italic">Mayhoff.</span></a></li><script type="text/javascript">document.getElementById('note_LCL353_494_1').style.display = "none";</script><li class="note" id="note_LCL353_494_2"><a class="footnoteCrossrefLink" href="#target_note_LCL353_494_2" title="Click to highlight in text"><sup class="lineRef">2</sup><span class="italic">Hardouin</span>: geminumque.</a></li><script type="text/javascript">document.getElementById('note_LCL353_494_2').style.display = "none";</script><li class="note" id="note_LCL353_494_3"><a class="footnoteCrossrefLink" href="#target_note_LCL353_494_3" title="Click to highlight in text"><sup class="lineRef">3</sup><span class="italic">Mayhoff</span>: obeunte.</a></li><script type="text/javascript">document.getElementById('note_LCL353_494_3').style.display = "none";</script></ul></section></notes></section>