<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

fuere Symmaethos et Cranaos oppida; nunc eam circumfluunt Maeander et Orsinus. fuit in eo tractu et Maeandropolis; est Eumenia Cludro flumini adposita,
Glaucus amnis, Lysias oppidum et Orthosia, Berecynthius tractus, Nysa, Trallis, eadem Euanthia et Seleucia et Antiochia dicta. adluitur Eudone
<span class="br"></span><span class="lineNumber">109</span><span class="br"></span>amne, perfunditur Thebaide; quidam ibi Pygmaeos habitasse tradunt. praeterea sunt Thydonos, Pyrrha, Eurome, Heraclea, Amyzon, Alabanda libera quae conventum eum cognominavit, Stratonicea
libera, Hynidos, Ceramus, Troezene, Phorontis. longinquiores eodem foro disceptant Orthronienses, Alidienses, Euhippini, Xystiani, Hydissenses, Apolloniatae,
Trapezopolitae, Aphrodisienses liberi. praeter haec sunt Coscinus, Harpasa adposita fluvio Harpaso, quo et Trallicon cum fuit adluebatur.</p>
<span class="br"></span><span class="lineNumber">110</span><span class="br"></span><p>XXX. Lydia autem perfusa flexuosis Maeandri amnis recursibus super Ioniam procedit, Phrygiae ab exortu solis vicina, ad septentrionem Mysiae, meridiana
parte Cariam amplectens, Maeonia antea appellata. celebratur maxime Sardibus in latere Tmoli montis, qui antea Timolus appellabatur, vitibus consito conditis<a class="footnoteLink" href="#note_LCL352_302_1" id="target_note_LCL352_302_1"><sup>1</sup></a>; ex quo profluente Pactolo eodemque
Chrysorroa ac fonte Tarni, a Maeonis civitas
<span class="br"></span><span class="lineNumber">111</span><span class="br"></span>ipsa Hyde vocitata est, clara stagno Gygaeo. Sardiana

</p></section><notes><section class="footnotes"><ul><li class="note" id="note_LCL352_302_1"><a class="footnoteCrossrefLink" href="#target_note_LCL352_302_1" title="Click to highlight in text"><sup class="lineRef">1</sup>vitibus consito conditis <span class="italic">Rackham</span>: conditus <span class="italic">aut</span> conditis <span class="italic">aut</span> vitibus consitus.</a></li><script type="text/javascript">document.getElementById('note_LCL352_302_1').style.display = "none";</script></ul></section></notes></section>