<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

quae universo impetu cadant. hinc temperatur collyrium quod medici dia glauciu vocant. lactis quoque ubertas intermissa restituitur. sumitur huius rei causa ex aqua.</p>
<span class="br"></span><span class="lineNumber">84</span><span class="br"></span><p>LX. Glycyside, quam aliqui paeoniam aut pentorobon
vocant, caulem habet duum palmorum,<a class="footnoteLink" href="#note_LCL393_440_1" id="target_note_LCL393_440_1"><sup>1</sup></a> comitantibus
duobus aut tribus, subrutilum, cute lauri, folia qualia isatis, pinguiora rotundioraque et minora, semen in siliquis, aliud grano rubente, aliud nigro.
<span class="br"></span><span class="lineNumber">85</span><span class="br"></span>duo autem genera sunt: femina existimatur cuius radicibus ceu balani longiores circiter octo aut sex adhaerent. mas plures non habet, quoniam una radice nixus est palmi altitudine, candida, quae gustu adstringit. feminae folia murram redolent et densiora sunt. nascuntur in silvis. tradunt nocte effodiendas, quoniam interdiu periculosum sit pico Martio inpetum in oculos faciente; radix vero cum effodiatur, periculum esse ne sedes procidat, magna vanitate ad ostentationem rei fictum arbitror. usus
<span class="br"></span><span class="lineNumber">86</span><span class="br"></span>in his diversus. rubra grana rubentes menses sistunt <span class="sc">xv</span> fere pota in vino nigro. nigra grana vulvis medentur ex passo aut vino totidem pota. radix omnes ventris dolores sedat in vino alvumque purgat, sanat opisthotonum, morbum regium, renes, vesicam, arteriam autem et stomachum decocta in vino, alvumque sistit. estur etiam in alimentis,<a class="footnoteLink" href="#note_LCL393_440_2" id="target_note_LCL393_440_2"><sup>2</sup></a> sed in






</p></section><notes><section class="footnotes"><ul><li class="note" id="note_LCL393_440_1"><a class="footnoteCrossrefLink" href="#target_note_LCL393_440_1" title="Click to highlight in text"><sup class="lineRef">1</sup>palmorum <span class="italic">plerique codd</span>. <span class="italic">(sic Dioscoride</span>s),<span class="italic"> Mayhoff</span>: cubitorum
Er, <span class="italic">vulg., Detlefsen.</span></a></li><script type="text/javascript">document.getElementById('note_LCL393_440_1').style.display = "none";</script><li class="note" id="note_LCL393_440_2"><a class="footnoteCrossrefLink" href="#target_note_LCL393_440_2" title="Click to highlight in text"><sup class="lineRef">2</sup>in alimentis <span class="italic">Ianus, Mayhoff, cod. Murbacensis</span>: contra malum mentis RE <span class="italic">vulg., Detlefsen.</span></a></li><script type="text/javascript">document.getElementById('note_LCL393_440_2').style.display = "none";</script></ul></section></notes></section>