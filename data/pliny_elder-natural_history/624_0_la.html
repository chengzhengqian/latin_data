<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

minor tenacitas. soli mollium in siccum exeunt,
<span class="br"></span><span class="lineNumber">86</span><span class="br"></span>dumtaxat asperum: levitatem odere. vescuntur conchyliorum carne, quorum conchas conplexu crinium frangunt; itaque praeiacentibus testis cubile eorum deprehenditur. et cum alioqui brutum habeatur animal, ut quod ad manum hominis adnatet, in re quodammodo familiari callet: omnia in domum comportat, dein putamina erosa carne egerit adnatantesque
<span class="br"></span><span class="lineNumber">87</span><span class="br"></span>pisciculos ad ea venatur. colorem mutat ad similitudinem loci, et maxime in metu. ipsum bracchia sua rodere falsa opinio est, id enim a congris evenit ei; sed renasci sicut colotis et lacertis caudas haut falsum.</p>
<span class="br"></span><span class="lineNumber">88</span><span class="br"></span><p>XLVII. Inter praecipua autem miracula est qui vocatur nautilos, ab aliis pompilos.<a class="footnoteLink" href="#note_LCL353_220_1" id="target_note_LCL353_220_1"><sup>1</sup></a> supinus in summa aequorum pervenit, ita se paulatim absubrigens
ut emissa omni per fistulam aqua velut exoneratus
sentina facile naviget. postea prima duo bracchia retorquens membranam inter illa mirae tenuitatis extendit, qua velificante in aura ceteris subremigans bracchiis media se cauda ut gubernaculo regit. ita vadit alto Liburnicarum ludens imagine,<a class="footnoteLink" href="#note_LCL353_220_2" id="target_note_LCL353_220_2"><sup>2</sup></a> si quid pavoris interveniat, hausta se mergens aqua.</p>
<span class="br"></span><span class="lineNumber">89</span><span class="br"></span><p>XLVIII. Polyporum generis est ozaena dicta a



</p></section><notes><section class="footnotes"><ul><li class="note" id="note_LCL353_220_1"><a class="footnoteCrossrefLink" href="#target_note_LCL353_220_1" title="Click to highlight in text"><sup class="lineRef">1</sup>Pliny misread <span class="italic">pontilos</span> in Aristot. <span class="italic">H.A.</span> 525a 21.</a></li><script type="text/javascript">document.getElementById('note_LCL353_220_1').style.display = "none";</script><li class="note" id="note_LCL353_220_2"><a class="footnoteCrossrefLink" href="#target_note_LCL353_220_2" title="Click to highlight in text"><sup class="lineRef">2</sup>imaginem? <span class="italic">Rackham.</span></a></li><script type="text/javascript">document.getElementById('note_LCL353_220_2').style.display = "none";</script></ul></section></notes></section>