<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

discoctam potu suum morbis mederi, omnium vero quadripedum morbis capram solidam cum corio et rana rubeta discoctam, gallinaceos non attingi a vulpibus qui iocur animalis eius aridum ederint, vel si pellicula ex eo collo induta galli inierint, similiter
<span class="br"></span><span class="lineNumber">266</span><span class="br"></span>in felle mustelae, boves in Cypro contra tormina hominum excrementis sibi mederi, non subteri pedes boum, si prius cornua ima pice liquida perunguantur, lupos in agrum non accedere, si capti unius pedibus infractis cultroque adacto paulatim sanguis circa fines agri spargatur atqne ipse defodiatur in eo loco ex quo
<span class="br"></span><span class="lineNumber">267</span><span class="br"></span>coeperit trahi, aut si vomerem quo primus sulcus eo anno in agro ductus sit excussum aratro focus Larum quo familia convenit<a class="footnoteLink" href="#note_LCL418_178_1" id="target_note_LCL418_178_1"><sup>1</sup></a> exurat, lupum nulli animalium nociturum in eo agro quam diu id fiat. hinc deinde praevertemur ad animalia sui generis quae aut placida non sunt aut fera.</p>
</section><notes><section class="footnotes"><ul><li class="note" id="note_LCL418_178_1"><a class="footnoteCrossrefLink" href="#target_note_LCL418_178_1" title="Click to highlight in text"><sup class="lineRef">1</sup>convenit] conveniet <span class="italic">codd.</span>, <span class="italic">Mayhoff.</span></a></li><script type="text/javascript">document.getElementById('note_LCL418_178_1').style.display = "none";</script></ul></section></notes></section>