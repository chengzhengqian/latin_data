<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

cius adligato nodis significaret quoto die adveniente auxilio eruptio fieri deberet.</p>
<span class="br"></span><span class="lineNumber">72</span><span class="br"></span><p>XXXV. Abeunt et merulae turdique et sturni simili modo in vicina; sed hi plumam non amittunt, nec occultantur, visi saepe ibi quo hibernum pabulum petunt. itaque in Germania hieme maxime turdi cernuntur. verius turtur occultatur, pinnasque amittit. abeunt et palumbes; quonam et in his
<span class="br"></span><span class="lineNumber">73</span><span class="br"></span>incertum. sturnorum generi proprium catervatim volare et quodam pilae orbe circumagi omnibus in medium agmen tendentibus. volucrum soli hirundini
flexuosi volatus velox celeritas, quibus ex causis neque rapinae ceterarum alitum obnoxia est. eadem<a class="footnoteLink" href="#note_LCL353_338_1" id="target_note_LCL353_338_1"><sup>1</sup></a>
sola avium nonnisi in volatu pascitur.</p>
<p>XXXVI. Temporum magna differentia avibus: perennes, ut columbae, semenstres, ut hirundines, trimenstres, ut turdi, turtures et quae cum fetum eduxere abeunt, ut galguli, upupae.</p>
<span class="br"></span><span class="lineNumber">74</span><span class="br"></span><p>XXXVII. Auctores sunt omnibus annis advolare Ilium ex Aethiopia aves et confligere ad Memnonis tumulum, quas ob id Memnonidas vocant. hoc idem quinto quoque anno facere eas in Aethiopia circa regiam Memnonis exploratum sibi Cremutius tradit.</p>
<p>XXXVIII. Simili modo pugnant meleagrides in Boeotia; Africae hoc est gallinarum genus gibberum,



</p></section><notes><section class="footnotes"><ul><li class="note" id="note_LCL353_338_1"><a class="footnoteCrossrefLink" href="#target_note_LCL353_338_1" title="Click to highlight in text"><sup class="lineRef">1</sup><span class="italic">Mayhoff</span>: ea demum.</a></li><script type="text/javascript">document.getElementById('note_LCL353_338_1').style.display = "none";</script></ul></section></notes></section>