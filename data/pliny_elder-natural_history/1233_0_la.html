<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
certe faba dicendis, quando alius usus praestantior his non est. ante omnia namque cunctis animalibus nascuntur, nec in novissimis satiant ruris alitum quoque genera, magisque si decoquantur aqua.
<span class="br"></span><span class="lineNumber">127</span><span class="br"></span>quadripedes et fronde eorum gaudent, et homini non minore rapiciorum suis horis gratia quam cymarum, flavidorum quoque et in horreis enecatorum vel maiore quam virentium. ipsa vero durant et in sua terra servata et postea passa paene ad alium proventum, famemque sentiri prohibent. a vino atque
<span class="br"></span><span class="lineNumber">128</span><span class="br"></span>messe tertius hic transpadanis fructus. terram non morose eligit, paene ubi nihil aliud seri possit. nebulis et pruinis ac frigore ultro aluntur, amplitudine mirabili: vidi <span class="sc">xl</span> libras excedentia. in cibis quidem nostris pluribus modis commendantur, durantque<a class="footnoteLink" href="#note_LCL371_270_1" id="target_note_LCL371_270_1"><sup>1</sup></a> acetaria<a class="footnoteLink" href="#note_LCL371_270_2" id="target_note_LCL371_270_2"><sup>2</sup></a> sinapis acrimonia domita, etiam coloribus picta praeter suum sex aliis, purpureo quoque: neque
<span class="br"></span><span class="lineNumber">129</span><span class="br"></span>aliud in cibis tingui decet. genera eorum Graeci duo prima fecere, masculinum femininumque, et ea serendi modum<a class="footnoteLink" href="#note_LCL371_270_3" id="target_note_LCL371_270_3"><sup>3</sup></a> ex eodem semine docuere,<a class="footnoteLink" href="#note_LCL371_270_4" id="target_note_LCL371_270_4"><sup>4</sup></a> densiore enim satu masculescere, item in terra difficili. semen praestantius quo subtilius; species vero omnium tres;
<span class="br"></span><span class="lineNumber">130</span><span class="br"></span>aut enim in latitudinem fundi, aut in rotunditatem globari; tertiam speciem silvestrem appellavere, in longitudinem radice procurrente raphani similitudine




</p></section><notes><section class="footnotes"><ul><li class="note" id="note_LCL371_270_1"><a class="footnoteCrossrefLink" href="#target_note_LCL371_270_1" title="Click to highlight in text"><sup class="lineRef">1</sup>aduruntque? <span class="italic">Warmington.</span></a></li><script type="text/javascript">document.getElementById('note_LCL371_270_1').style.display = "none";</script><li class="note" id="note_LCL371_270_2"><a class="footnoteCrossrefLink" href="#target_note_LCL371_270_2" title="Click to highlight in text"><sup class="lineRef">2</sup>acetaria? <span class="italic">Mayhoff</span>: ad alia.</a></li><script type="text/javascript">document.getElementById('note_LCL371_270_2').style.display = "none";</script><li class="note" id="note_LCL371_270_3"><a class="footnoteCrossrefLink" href="#target_note_LCL371_270_3" title="Click to highlight in text"><sup class="lineRef">3</sup><span class="italic">Urlichs</span>: modi.</a></li><script type="text/javascript">document.getElementById('note_LCL371_270_3').style.display = "none";</script><li class="note" id="note_LCL371_270_4"><a class="footnoteCrossrefLink" href="#target_note_LCL371_270_4" title="Click to highlight in text"><sup class="lineRef">4</sup>docuere <span class="italic">add. Rackham.</span></a></li><script type="text/javascript">document.getElementById('note_LCL371_270_4').style.display = "none";</script></ul></section></notes></section>