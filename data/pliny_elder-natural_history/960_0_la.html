<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

et anhelos ingentia vasa corripere velut ad ostentationem
virium ac plena infundere, ut statim vomant rursusque hauriant; idque iterum tertiumque, tamquam
ad perdenda vina geniti, et tamquam effundi
<span class="br"></span><span class="lineNumber">140</span><span class="br"></span>illa non possint nisi per corpus humanum. huc pertinent peregrinae exercitationes et volutatio in caeno ac pectorosa cervicis repandae ostentatio. per omnia haec praedicatur sitis quaeri. iam vero quae in bibendo certamina, quae vasa adulteriis caelata, tamquam per se parum doceat libidines temulentia!
ita vina ex libidine hauriuntur, atque etiam praemio invitatur ebrietas et, si dis placet, emitur. alius ut quantum biberit tantum edat<a class="footnoteLink" href="#note_LCL370_278_1" id="target_note_LCL370_278_1"><sup>1</sup></a> pretium vinolentiae
lege accipit, alius quantum alea quaesierit
<span class="br"></span><span class="lineNumber">141</span><span class="br"></span>tantum bibit. tunc avidi matronam oculi licentur, graves produnt marito; tunc animi secreta proferuntur:
alii testamenta sua nuncupant, alii mortifera
elocuntur rediturasque per iugulum voces non continent, quam multis ita interemptis, volgoque veritas
<span class="br"></span><span class="lineNumber">142</span><span class="br"></span>iam attributa vino est. interea, ut optime cedat, solem orientem non vident, ac minus diu vivunt. hinc pallor et genae pendulae, oculorum ulcera,



</p></section><notes><section class="footnotes"><ul><li class="note" id="note_LCL370_278_1"><a class="footnoteCrossrefLink" href="#target_note_LCL370_278_1" title="Click to highlight in text"><sup class="lineRef">1</sup><span class="italic">V.l.</span> edit.</a></li><script type="text/javascript">document.getElementById('note_LCL370_278_1').style.display = "none";</script></ul></section></notes></section>