<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

earum cum polenta inlita sedat vel per se trita. superioris radix in lacte ovis colonicae data nervos intendit, eadem ex aqua remittit.</p>
<span class="br"></span><span class="lineNumber">97</span><span class="br"></span><p>LXIII. Graeci satyrion foliis lilii rubris, minoribus et tribus non amplius e terra exeuntibus tradunt, caule levi, cubitali, nudo, radice gemina, cuius inferior pars et maior mares gignat, superior ac minor feminas. et aliud genus satyrii erythraicon appellant,
semine viticis maiore, levi, duro, radicis cortice rufo; intus album includi sapore subdulce. fere<a class="footnoteLink" href="#note_LCL393_338_1" id="target_note_LCL393_338_1"><sup>1</sup></a> in
<span class="br"></span><span class="lineNumber">98</span><span class="br"></span>montuosis inveniri. venerem, etiam si omnino manu teneatur radix, stimulari, adeo<a class="footnoteLink" href="#note_LCL393_338_2" id="target_note_LCL393_338_2"><sup>2</sup></a> si bibatur in vino austero, arietibus quoque et hircis segnioribus in potu dari, et a Sarmatia<a class="footnoteLink" href="#note_LCL393_338_3" id="target_note_LCL393_338_3"><sup>3</sup></a> equis ob adsiduum laborem pigrioribus in coitu, quod vitium prosedamum vocant. restinguit vim eius aqua mulsa aut lactuca sumpta.
<span class="br"></span><span class="lineNumber">99</span><span class="br"></span>in totum quidem Graeci, cum concitationem hanc volunt significare, satyrion appellant, sic et crataegin
cognominantes et thelygonon et arrenogonon,
quarum semen testium simile est. tithymalli
quoque ramorum medullam habentes ad







</p></section><notes><section class="footnotes"><ul><li class="note" id="note_LCL393_338_1"><a class="footnoteCrossrefLink" href="#target_note_LCL393_338_1" title="Click to highlight in text"><sup class="lineRef">1</sup>fere VRd, <span class="italic">Mayhoff</span>: fertur E, <span class="italic">Detlefsen.</span></a></li><script type="text/javascript">document.getElementById('note_LCL393_338_1').style.display = "none";</script><li class="note" id="note_LCL393_338_2"><a class="footnoteCrossrefLink" href="#target_note_LCL393_338_2" title="Click to highlight in text"><sup class="lineRef">2</sup>adeo <span class="italic">codd.</span>: magis adeo <span class="italic">vulg.</span>: at eo magis <span class="italic">coni. Mayhoff.</span></a></li><script type="text/javascript">document.getElementById('note_LCL393_338_2').style.display = "none";</script><li class="note" id="note_LCL393_338_3"><a class="footnoteCrossrefLink" href="#target_note_LCL393_338_3" title="Click to highlight in text"><sup class="lineRef">3</sup>Sarmatia <span class="italic">Ianus, Detlefsen, Mayhoff</span>: Sarmata <span class="italic">aut</span> Sarmat <span class="italic">codd.</span>: Sermatis <span class="italic">vulg.</span></a></li><script type="text/javascript">document.getElementById('note_LCL393_338_3').style.display = "none";</script></ul></section></notes></section>