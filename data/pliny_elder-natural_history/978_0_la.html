<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

candidior nostratia cognominat, odoris praestantissimi.
<span class="br"></span><span class="lineNumber">38</span><span class="br"></span>est et Neapolitanis suus honos. minora ex eodem genere struthea odoratius vibrant, serotino proventu, praecoci vero mustea. strutheis autem cotonea insita suum genus fecere Mulvianum, quae sola ex his vel cruda manduntur, iam et virorum salutatoriis cubiculis inclusa ac simulacris noctium consciis inposita. sunt praeterea parva silvestria, e strutheis odoratissima et in saepibus nascentia.</p>
<span class="br"></span><span class="lineNumber">39</span><span class="br"></span><p>XI. Mala appellamus, quamquam diversi generis, Persica et granata, quae in Punicis arboribus novem generum dicta sunt. his acinus sub cortice intus, illis lignum in corpore. nec non et quaedam e piris libralia appellata amplitudinem sibi ponderis nomine adserunt. sed Persicorum palma duracinis: nationum habent cognomen Gallica et Asiatica.
<span class="br"></span><span class="lineNumber">40</span><span class="br"></span>post autumnum maturescunt Asiatica, aestate praecocia
intra <span class="sc">xxx</span> annos reperta et primo denariis singula venumdata. supernatia e Sabinis veniunt, popularia undique. pomum innocuum expetitur aegris, pretiumque iam singulis triceni nummi fuere, nullius maiore, quod miremur, quia non aliud fugacius:




</p></section><notes></notes></section>