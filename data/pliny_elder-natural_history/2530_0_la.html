<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">201</span><span class="br"></span>terrarum autem omnium maxime India.</p>
<p>LXXVII. etenim peractis omnibus naturae operibus discrimen quoddam rerum ipsarum atque terrarum facere conveniet.</p>
<p>Ergo in toto orbe,<a class="footnoteLink" href="#note_LCL419_328_1" id="target_note_LCL419_328_1"><sup>1</sup></a> quacumque caeli convexitas vergit, pulcherrima omnium est iis<a class="footnoteLink" href="#note_LCL419_328_2" id="target_note_LCL419_328_2"><sup>2</sup></a> rebus quae<a class="footnoteLink" href="#note_LCL419_328_3" id="target_note_LCL419_328_3"><sup>3</sup></a> merito principatum naturae optinent<a class="footnoteLink" href="#note_LCL419_328_4" id="target_note_LCL419_328_4"><sup>4</sup></a> Italia, rectrix parensque mundi altera, viris feminis, ducibus militibus, servitiis, artium praestantia, ingeniorum claritatibus, iam situ ac salubritate caeli atque temperie, accessu cunctarum gentium facili, portuosis litoribus, benigno ventorum adflatu. quod contingit<a class="footnoteLink" href="#note_LCL419_328_5" id="target_note_LCL419_328_5"><sup>5</sup></a> positione procurrentis in partem utilissimam et inter ortus occasusque mediam, aquarum copia, nemorum salubritate, montium articulis, ferorum animalium innocentia, soli fertilitate, pabuli
<span class="br"></span><span class="lineNumber">202</span><span class="br"></span>ubertate. quidquid est quo carere vita non debeat, nusquam est praestantius: fruges, vinum, oleum, vellera, lina, vestes, iuvenci. ne equos quidem in trigariis ullos vernaculis praeferunt.<a class="footnoteLink" href="#note_LCL419_328_6" id="target_note_LCL419_328_6"><sup>6</sup></a> metallis auri, argenti, aeris, ferri, quamdiu licuit exercere, nullis cessit terris et nunc intra se gravida pro omni dote varios sucos et frugum pomorumque sapores fundit.





</p></section><notes><section class="footnotes"><ul><li class="note" id="note_LCL419_328_1"><a class="footnoteCrossrefLink" href="#target_note_LCL419_328_1" title="Click to highlight in text"><sup class="lineRef">1</sup>orbe <span class="italic">Sillig</span>: orbe et <span class="italic">cod.</span> a: opebe B<sup>2</sup>.</a></li><script type="text/javascript">document.getElementById('note_LCL419_328_1').style.display = "none";</script><li class="note" id="note_LCL419_328_2"><a class="footnoteCrossrefLink" href="#target_note_LCL419_328_2" title="Click to highlight in text"><sup class="lineRef">2</sup>iis <span class="italic">Mayhoff</span>: in B.</a></li><script type="text/javascript">document.getElementById('note_LCL419_328_2').style.display = "none";</script><li class="note" id="note_LCL419_328_3"><a class="footnoteCrossrefLink" href="#target_note_LCL419_328_3" title="Click to highlight in text"><sup class="lineRef">3</sup>rebus quae B: rebusque <span class="italic">Gelen.</span></a></li><script type="text/javascript">document.getElementById('note_LCL419_328_3').style.display = "none";</script><li class="note" id="note_LCL419_328_4"><a class="footnoteCrossrefLink" href="#target_note_LCL419_328_4" title="Click to highlight in text"><sup class="lineRef">4</sup>optinent B<sup>1</sup>: optinet B<sup>2</sup>.</a></li><script type="text/javascript">document.getElementById('note_LCL419_328_4').style.display = "none";</script><li class="note" id="note_LCL419_328_5"><a class="footnoteCrossrefLink" href="#target_note_LCL419_328_5" title="Click to highlight in text"><sup class="lineRef">5</sup>contingit <span class="italic">cod.</span> a: contigit B.</a></li><script type="text/javascript">document.getElementById('note_LCL419_328_5').style.display = "none";</script><li class="note" id="note_LCL419_328_6"><a class="footnoteCrossrefLink" href="#target_note_LCL419_328_6" title="Click to highlight in text"><sup class="lineRef">6</sup>ullos vernaculis praeferunt B: praeferri (referri <span class="italic">cod.</span> a) ullos vernaculis animadverto <span class="italic">cod.</span> a <span class="italic">Sillig.</span></a></li><script type="text/javascript">document.getElementById('note_LCL419_328_6').style.display = "none";</script></ul></section></notes></section>