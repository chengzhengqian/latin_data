<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

opaca silva quae numquam die ac nocte eodem loco visitur, in Lydia quae vocantur Calaminae non ventis solum sed etiam contis quo libeat inpulsae, multorum civium Mithridatico bello salus. sunt et in Nymphaeo
parvae, Saliares dictae, quoniam in symphoniae cantu ad ictus modulantium pedum moventur. in Tarquiniensi lacu magno Italiae duae nemora circumferunt,
nunc triquetram figuram edentes nunc rotundam conplexu ventis impellentibus, quadratam numquam.</p>
<span class="br"></span><span class="lineNumber">210</span><span class="br"></span><p>XCVII. Celebre fanum habet Veneris Paphos, in cuius quandam aream non impluit, item in Nea, oppido Troadis, circa simulacrum Minervae, in eodem
<span class="br"></span><span class="lineNumber">211</span><span class="br"></span>et relicta sacrificia non putrescunt.</p>
<p>XCVIII. iuxta Harpasa oppidum Asiae cautes stat horrenda uno digito mobilis, eadem, si toto corpore inpellatur, resistens. in Taurorum paeninsula in civitate Parasino
terra est qua sanantur omnia vulnera. at circa Asson Troadis lapis nascitur quo consumuntur omnia corpora; sarcophagus vocatur. duo sunt montes iuxta flumen Indum quorum<a class="footnoteLink" href="#note_LCL330_340_1" id="target_note_LCL330_340_1"><sup>1</sup></a> alteri natura ut ferrum omne teneat, alteri ut respuat; itaque si sint clavi in calciamento, vestigia avelli in altero non posse, in altero sisti. Locris et Crotone pestilentiam numquam fuisse nec ullo terrae motu laboratum adnotatum est, in Lycia vero semper a terrae motu quadraginta



</p></section><notes><section class="footnotes"><ul><li class="note" id="note_LCL330_340_1"><a class="footnoteCrossrefLink" href="#target_note_LCL330_340_1" title="Click to highlight in text"><sup class="lineRef">1</sup>quorum <span class="italic">add. Rackham.</span></a></li><script type="text/javascript">document.getElementById('note_LCL330_340_1').style.display = "none";</script></ul></section></notes></section>