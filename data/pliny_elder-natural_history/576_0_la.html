<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

singuli denas eodem anno. tradunt, si a coitu in dexteram partem abeant tauri, generatos mares
<span class="br"></span><span class="lineNumber">177</span><span class="br"></span>esse, si in laevam, feminas. conceptio uno initu peragitur, quae si forte pererravit, <span class="sc">xx</span> post diem marem femina repetit. pariunt mense <span class="sc">x</span>; quicquid ante genitum inutile est. sunt auctores ipso complente
decumum mensem die parere. gignunt raro geminos. coitus a delphini exortu a. d. pr. non. Ianuarias diebus triginta, aliquis et autumno, gentibus quidem quae lacte vivunt ita dispensatus ut omni tempore anni supersit id alimentum.
<span class="br"></span><span class="lineNumber">178</span><span class="br"></span>tauri non saepius quam bis die ineunt. boves animalium soli et retro ambulantes pascuntur, apud Garamantas quidem haut aliter. vita feminis <span class="sc">xv</span> annis longissima, maribus <span class="sc">xx</span>; robur in quinquennatu.
lavatione calidae aquae traduntur pinguescere, et si quis incisa cute spiritum harundine in viscera
<span class="br"></span><span class="lineNumber">179</span><span class="br"></span>adigat. non degeneres existimandi etiam minus laudato aspectu: plurimum lactis Alpinis quibus minimum corporis, plurimum laboris capite non cervice iunctis. Syriacis non sunt palearia sed gibber in dorso. Carici quoque in parte Asiae foedi visu tubere super armos a cervicibus eminente, luxatis cornibus, excellentes in opere narrantur, cetero nigri coloris candidive ad laborem damnantur; tauris minora quam bubus cornua tenuioraque.
<span class="br"></span><span class="lineNumber">180</span><span class="br"></span>domitura boum in trimatu, postea sera, ante praematura;
</p></section><notes></notes></section>