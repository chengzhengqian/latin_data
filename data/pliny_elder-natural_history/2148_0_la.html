<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

cornu cervino, si canicula exoriente conburatur. asinino
sebo cicatricibus a lichene leprisque maxime color redditur. hirci fel et lentigines tollit admixto caseo ac vivo sulpure spongeaeque cinere, ut sit mellis
<span class="br"></span><span class="lineNumber">188</span><span class="br"></span>crassitudo. aliqui inveterato felle maluere uti, mixtis calidis furfuribus pondere oboli unius quattuorque
mellis, prius defricatis maculis. efficax eiusdem et sebum cum melanthio et sulpure et iride, labrorum fissuris cum anserino adipe ac medulla cervina resinaque
et calce. invenio aput auctores his qui lentigines habeant negari magice sacrificiorum usum.</p>
<span class="br"></span><span class="lineNumber">189</span><span class="br"></span><p>LI. Lacte bubulo aut caprino tonsillae et arteriae exulceratae levantur. gargarizatur tepidum ut est usus, expressum aut calefactum. caprinum utilius cum malva decoctum et sale exiguo. linguae exulcerationi
et arteriarum prodest ius omasi gargarizatum,
tonsillis autem privatim renes vulpium aridi cum melle triti inlitique, anginae fel taurinum vel caprinum
<span class="br"></span><span class="lineNumber">190</span><span class="br"></span>cum melle, iocur melis ex aqua. oris gravitatem ulceraque butyrum emendat. spinam aliudve quid faucibus adhaerens felis extrinsecus fimo perfricatis aut reddi aut delabi tradunt. strumas discutit fel aprunum vel bubulum tepidum inlitum—nam coagulum
leporis e vino in linteolo exulceratis dumtaxat inponitur—discutit
<span class="br"></span><span class="lineNumber">191</span><span class="br"></span>et ungulae asini vel equi cinis ex oleo vel aqua inlitus et urina calefacta et bovis ungulae
cinis ex aqua, fimum quoque fervens ex aceto, item sebum caprinum cum calce aut fimum ex aceto decoctum testesque vulpini. prodest et sapo,
</p></section><notes></notes></section>