<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

tumor sive contractio sit vulvae, foventur, insidunt. infusum quoque prodest. furfures in facie extenuat.
<span class="br"></span><span class="lineNumber">185</span><span class="br"></span>spleni addito nitro decoctum et inpositum medetur, item ex aceto. sic et iocineri decoctum. Diocles difficile parientibus semen eius dedit acetabuli mensura tritum in novem cyathis sapae ut tertias partes biberent, dein calida lavarentur, et in balineo sudantibus dimidium ex relicto iterum dedit, mox a
<span class="br"></span><span class="lineNumber">186</span><span class="br"></span>balineo relicum, pro summo auxilio. farinam feni cum hordeo aut lini semine decoctam aqua mulsa contra vulvae cruciatus obiecit idem inposuitque imo ventri. lepras, lentigines sulpuris pari portione mixta farinae curavit, nitro ante praeparata cute, saepius die inlinens perunguique prohibens. Theodorus
feno miscuit quartam partem purgati nasturtii
<span class="br"></span><span class="lineNumber">187</span><span class="br"></span>acerrimo aceto ad lepras. Timon semen feni
acetabuli dimidii mensura cum sapae et aquae novem
cyathis ad menses ciendos dedit potu, nec dubitatur
quin decoctum eius utilissimum sit vulvis interaneisque
exulceratis, sicuti semen articulis atque
praecordiis. si vero cum malva decoquatur postea
addito mulso, potus ante cetera vulvis interaneisque
</p></section><notes></notes></section>