<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">178</span><span class="br"></span><p>LVIII. Idem contra formicas, non minimum hortorum exitium si non sint rigui, remedium monstravit limum marinum aut cinerem opturandis earum foraminibus.
sed efficacissime heliotropio herba necantur; quidam et aquam diluto latere crudo inimicam his
<span class="br"></span><span class="lineNumber">179</span><span class="br"></span>putant. naporum medicina ervi aliquid una seri, sicut olerum cicer, arcet enim urucas. quo si omisso enatae sint, remedio est absinthi sucus decocti inspersus vel sedi: genus hoc herbae quam alii ἀείζωον vocant,<a class="footnoteLink" href="#note_LCL371_534_1" id="target_note_LCL371_534_1"><sup>1</sup></a> diximus.
<span class="br"></span><span class="lineNumber">180</span><span class="br"></span>semen olerum si suco eius madefactum seratur, olera nulli animalium obnoxia futura tradunt; in totum vero necari urucas si palo inponantur in hortis ossa capitis ex equino genere, feminae dumtaxat. adversus urucas et cancrum fluviatilem in medio horto suspensum auxiliari narrant; sunt qui sanguineis virgis tangant ea quae nolunt his obnoxia esse. infestant et culices riguos hortos, praecipue si sint arbusculae aliquae; hi galbano accenso fugantur.
<span class="br"></span><span class="lineNumber">181</span><span class="br"></span>Nam quod ad permutationem seminum attinet, quibusdam ex his firmitas maior est, ut coriandro, betae, porro, nasturtio, sinapi, erucae, cunilae et fere acribus; infirmiora autem sunt atriplici, ocimo, cucurbitae, cucumi, et aestiva omnia hibernis magis; minime autem durat<a class="footnoteLink" href="#note_LCL371_534_2" id="target_note_LCL371_534_2"><sup>2</sup></a> gethyum. sed ex his quae


</p></section><notes><section class="footnotes"><ul><li class="note" id="note_LCL371_534_1"><a class="footnoteCrossrefLink" href="#target_note_LCL371_534_1" title="Click to highlight in text"><sup class="lineRef">1</sup>quam . . . vocant <span class="italic">hic Mayhoff: ante</span> genua.</a></li><script type="text/javascript">document.getElementById('note_LCL371_534_1').style.display = "none";</script><li class="note" id="note_LCL371_534_2"><a class="footnoteCrossrefLink" href="#target_note_LCL371_534_2" title="Click to highlight in text"><sup class="lineRef">2</sup><span class="italic">Mayhoff</span>: durant minime autem.</a></li><script type="text/javascript">document.getElementById('note_LCL371_534_2').style.display = "none";</script></ul></section></notes></section>