<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

[in bibliotheca]<a class="footnoteLink" href="#note_LCL352_648_1" id="target_note_LCL352_648_1"><sup>1</sup></a> cum inscriptione tali: ΝΑΥΣΙΚΡΑΤΗΣ
ΑΝΕΘΕΤΟ ΤΑΙ ΔΙΟΣ ΚΟΡΑΙ ΤΑΝ ΔΕΚΑΤΑΝ
. . .</p>
<span class="br"></span><span class="lineNumber">211</span><span class="br"></span><p>LIX. Sequens gentium consensus in tonsoribus fuit, sed Romanis tardior. in Italiam ex Sicilia venere post Romam conditam anno <span class="sc">ccccliv</span> adducente P. Titinio Mena, ut auctor est Varro; antea intonsi fuere. primus omnium radi cotidie instituit Africanus
sequens. divos Augustus cultris semper usus est.</p>
<span class="br"></span><span class="lineNumber">212</span><span class="br"></span><p>LX. Tertius consensus fuit in horarum observatione, iam hic<a class="footnoteLink" href="#note_LCL352_648_2" id="target_note_LCL352_648_2"><sup>2</sup></a> ratione<a class="footnoteLink" href="#note_LCL352_648_3" id="target_note_LCL352_648_3"><sup>3</sup></a> accedens, quando et a quo in Graecia reperta, diximus secundo volumine. serius etiam hoc Romae contigit: <span class="sc">xii</span> tabulis ortus tantum et occasus nominantur, post aliquot annos adiectus est et meridies, accenso consulum id pronuntiante cum a curia inter Rostra et Graecostasim proxpexisset solem. a columna Maenia ad carcerem inclinato sidere supremam pronuntiavit, sed hoc serenis tantum
<span class="br"></span><span class="lineNumber">213</span><span class="br"></span>diebus, usque ad primum Punicum bellum. princeps Romanis solarium horologium statuisse ante undecim annos quam cum Pyrro bellatum est ad aedem Quirini L. Papirius Cursor, cum eam dedicaret a patre suo votam, a Fabio Vestale proditur; sed neque facti horologi rationem vel artificem significat nec unde translatum sit aut apud quem scriptum id invenerit.
<span class="br"></span><span class="lineNumber">214</span><span class="br"></span>M. Varro primum statutum in publico secundum







</p></section><notes><section class="footnotes"><ul><li class="note" id="note_LCL352_648_1"><a class="footnoteCrossrefLink" href="#target_note_LCL352_648_1" title="Click to highlight in text"><sup class="lineRef">1</sup><span class="italic">Secl. Mayhoff.</span></a></li><script type="text/javascript">document.getElementById('note_LCL352_648_1').style.display = "none";</script><li class="note" id="note_LCL352_648_2"><a class="footnoteCrossrefLink" href="#target_note_LCL352_648_2" title="Click to highlight in text"><sup class="lineRef">2</sup><span class="italic">V.l.</span> hinc.</a></li><script type="text/javascript">document.getElementById('note_LCL352_648_2').style.display = "none";</script><li class="note" id="note_LCL352_648_3"><a class="footnoteCrossrefLink" href="#target_note_LCL352_648_3" title="Click to highlight in text"><sup class="lineRef">3</sup><span class="italic">V.l.</span> rationem.</a></li><script type="text/javascript">document.getElementById('note_LCL352_648_3').style.display = "none";</script></ul></section></notes></section>