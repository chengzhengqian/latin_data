<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">11</span><span class="br"></span><p>Elephanti gregatim semper ingrediuntur; ducit agmen maximus natu, cogit aetate proximus. amnem transituri minimos praemittunt, ne maiorum ingressu atterente alveum crescat gurgitis altitudo. Antipater auctor est duos Antiocho regi in bellicis usibus celebres etiam cognominibus fuisse; etenim novere ea. certe Cato, cum inperatorum nomina annalibus detraxerit, elephantum<a class="footnoteLink" href="#note_LCL353_10_1" id="target_note_LCL353_10_1"><sup>1</sup></a> qui fortissime proeliatus esset in Punica acie Syrum tradidit vocatum altero dente mutilato.
<span class="br"></span><span class="lineNumber">12</span><span class="br"></span>Antiocho vadum fluminis experienti renuit Aiax, alioqui dux agminis semper; tum pronuntiatum eius fore pricipatum qui transisset, ausumque Patroclum ob id phaleris argenteis, quo maxime gaudent, et reliquo omni primatu donavit. ille qui notabatur inedia mortem ignominiae praetulit; mirus namque pudor est, victusque vocem fugit victoris, terram ac
<span class="br"></span><span class="lineNumber">13</span><span class="br"></span>verbenas porrigit. pudore numquam nisi in abdito coeunt, mas quinquennis, femina decennis; initur autem biennio quinis, ut ferunt, cuiusque anni diebus nec amplius, sexto perfunduntur amne, non ante reduces ad agmen. nec adulteria novere, nullave propter feminas inter se proelia ceteris animalibus



</p></section><notes><section class="footnotes"><ul><li class="note" id="note_LCL353_10_1"><a class="footnoteCrossrefLink" href="#target_note_LCL353_10_1" title="Click to highlight in text"><sup class="lineRef">1</sup><span class="italic">Rackham</span>: eum.</a></li><script type="text/javascript">document.getElementById('note_LCL353_10_1').style.display = "none";</script></ul></section></notes></section>