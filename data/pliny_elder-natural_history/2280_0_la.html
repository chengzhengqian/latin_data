<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

aliquando vicenis,<a class="footnoteLink" href="#note_LCL418_392_1" id="target_note_LCL418_392_1"><sup>1</sup></a> citra suspicionem ullam aquae, cum sit vicinus illis fons sine intermissione largus. dirum est non profluere eos aspicere volentibus, sicut proxime Larcio Licinio legato pro praetore post septem dies accidit. In Iudaea rivus sabbatis omnibus siccatur.</p>
<span class="br"></span><span class="lineNumber">25</span><span class="br"></span><p>XIX. E diverso miracula alia dira. Ctesias in Armenia fontem esse scribit, ex quo nigros pisces ilico mortem adferre in cibis quod et circa Danuvii exortum audivi, donec veniatur ad fontem alveo adpositum, ubi finitur id genus piscium ideoque ibi caput amnis eius intellegit fama. hoc idem et in
<span class="br"></span><span class="lineNumber">26</span><span class="br"></span>Lydia in stagno Nympharum tradunt. In Arcadia ad Pheneum aqua profluit e saxis Styx appellata, quae ilico necat, ut diximus, sed esse pisces parvos in ea tradit Theophrastus, letales et ipsos, quod non in
<span class="br"></span><span class="lineNumber">27</span><span class="br"></span>alio genere mortiferorum fontium. necari aquis Theopompus et in Thracia apud Cychros dicit, Lycos in Leontinis tertio die quam quis biberit, Varro ad Soracten in fonte, cuius sit latitudo quattuor pedum. sole oriente eum exundare ferventi similem, aves quae degustaverint iuxta mortuas iacere. namque et haec insidiosa conditio est quod quaedam etiam blandiuntur aspectu, ut ad Nonacrim Arcadiae, omnino enim nulla deterrent qualitate. hanc putant nimio frigore esse noxiam, utpote cum profluens
<span class="br"></span><span class="lineNumber">28</span><span class="br"></span>ipsa lapidescat. aliter circa Thessalica Tempe, quoniam virus omnibus terrori est, traduntque aena




</p></section><notes><section class="footnotes"><ul><li class="note" id="note_LCL418_392_1"><a class="footnoteCrossrefLink" href="#target_note_LCL418_392_1" title="Click to highlight in text"><sup class="lineRef">1</sup>singuli siccantur duodenis diebus, aliquando vicenis <span class="italic">Mayhoff</span>: siccantur duodecies singulis diebus, aliquando vicies <span class="italic">Detlefsen: varia codd.</span></a></li><script type="text/javascript">document.getElementById('note_LCL418_392_1').style.display = "none";</script></ul></section></notes></section>