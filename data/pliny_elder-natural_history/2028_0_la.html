<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Heraclidarum novissimo, qui et Myrsilus vocitatus est, repensam auro? tanta iam dignatio picturae erat. circa Romuli id aetatem acciderit necesse est, etenim duodevicensima olympiade interiit Candaules aut, ut quidam tradunt, eodem anno quo Romulus, nisi fallor, manifesta iam tunc claritate
<span class="br"></span><span class="lineNumber">56</span><span class="br"></span>artis, adeo absolutione.<a class="footnoteLink" href="#note_LCL394_302_1" id="target_note_LCL394_302_1"><sup>1</sup></a> quod si recipi necesse est, simul apparet multo vetustiora principia eosque, qui monochromatis pinxerint, quorum aetas non traditur, aliquanto ante fuisse, Hygiaenontem, Dinian, Charmadan et, qui primus in pictura marem a femina discreverit, Eumarum Atheniensem, figuras omnes imitari ausum, quique inventa eius excoluerit, Cimonem Cleonaeum. hic catagrapha invenit, hoc est obliquas imagines, et varie formare voltus, respicientes suspicientesve vel despicientes; articulis membra distinxit, venas protulit, praeterque
<span class="br"></span><span class="lineNumber">57</span><span class="br"></span>in vestibus rugas<a class="footnoteLink" href="#note_LCL394_302_2" id="target_note_LCL394_302_2"><sup>2</sup></a> et sinus invenit. Panaenus quidem frater Phidiae etiam proelium Atheniensium adversus Persas apud Marathona factum pinxit.







</p></section><notes><section class="footnotes"><ul><li class="note" id="note_LCL394_302_1"><a class="footnoteCrossrefLink" href="#target_note_LCL394_302_1" title="Click to highlight in text"><sup class="lineRef">1</sup><span class="italic">V.ll.</span> absolutioni (<span class="italic">B</span>) aut absolutiore: non absolutae <span class="italic">Brotier.</span></a></li><script type="text/javascript">document.getElementById('note_LCL394_302_1').style.display = "none";</script><li class="note" id="note_LCL394_302_2"><a class="footnoteCrossrefLink" href="#target_note_LCL394_302_2" title="Click to highlight in text"><sup class="lineRef">2</sup>vestibus rugas <span class="italic">Traube</span>: veste et rugas <span class="italic">Gelen</span>: veste brugas <span class="italic">B</span><sup>1</sup>: veste rugas <span class="italic">B</span><sup>2</sup>, <span class="italic">cd. Tolet.</span>: verrugas <span class="italic">rell.</span></a></li><script type="text/javascript">document.getElementById('note_LCL394_302_2').style.display = "none";</script></ul></section></notes></section>