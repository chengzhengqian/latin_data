<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

coniugis suae in hoc nomen adoptaverat quodam etiam carmine sucinos appellando, quoniam nullis vitiis desunt pretiosa nomina; ex eo tertius quidam<a class="footnoteLink" href="#note_LCL419_202_1" id="target_note_LCL419_202_1"><sup>1</sup></a> hic colos coepit expeti matronis.</p>
<p>Usus tamen aliquis sucinorum invenitur in medicina,
sed non ob hoc feminis placent.<a class="footnoteLink" href="#note_LCL419_202_2" id="target_note_LCL419_202_2"><sup>2</sup></a> infantibus adalligari
<span class="br"></span><span class="lineNumber">51</span><span class="br"></span>amuleti ratione prodest. Callistratus prodesse etiam cuicumque aetati contra lymphationes tradit et urinae difficultatibus potum adalligatumque. hic et differentiam novam fecit appellando chryselectrum quod sit coloris aurei et matutino gratissimi aspectus, rapacissimum ignium, si iuxta fuerint, celerrime ardescens. hoc collo adalligatum mederi febribus et morbis, tritum vero cum melle ac rosaceo aurium vitiis et, si cum melle Attico teratur, oculorum quoque obscuritati, stomachi etiam vitiis vel per se farina eius sumpta vel cum mastiche pota ex aqua. sucina et gemmis quae sunt tralucidae adulterandis magnum habent locum, maxime amethystis, cum tamen omni, ut diximus, colore tinguantur.</p>
<span class="br"></span><span class="lineNumber">52</span><span class="br"></span><p>XIII. De lyncurio proxime dici cogit auctorum




</p></section><notes><section class="footnotes"><ul><li class="note" id="note_LCL419_202_1"><a class="footnoteCrossrefLink" href="#target_note_LCL419_202_1" title="Click to highlight in text"><sup class="lineRef">1</sup>quidam hic FLa: hic B.</a></li><script type="text/javascript">document.getElementById('note_LCL419_202_1').style.display = "none";</script><li class="note" id="note_LCL419_202_2"><a class="footnoteCrossrefLink" href="#target_note_LCL419_202_2" title="Click to highlight in text"><sup class="lineRef">2</sup>placent dh: placet B.</a></li><script type="text/javascript">document.getElementById('note_LCL419_202_2').style.display = "none";</script></ul></section></notes></section>