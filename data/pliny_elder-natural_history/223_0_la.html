<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

flumina innumera, sed memoratu digna a Locris Sagra et vestigia oppidi Caulonis, Mustiae, Consilinum
castrum, Cocynthum quod esse longissimum Italiae promunturium aliqui existumant, dein sinus et urbs Scolagium, Scylletium Atheniensibus cum conderent dictum; quem locum occurrens Terinaeus sinus peninsulam efficit, et in ea portus qui vocatur Castra Hannibalis, nusquam angustiore Italia: <span class="sc">x͞x͞</span> p. latitudo est. itaque Dionysius maior intercisam
<span class="br"></span><span class="lineNumber">96</span><span class="br"></span>eo loco adicere Siciliae voluit. amnes ibi navigabiles Carcinus, Crotalus, Semirus, Arogas, Thagines, oppidum intus Petilia, mons Clibanus, promunturium
Lacinium, cuius ante oram insula <span class="sc">x͞</span> a terra Dioscoron, altera Calypsus quam Ogygiam appellasse Homerus existimatur, praeterea Tyris, Eranusa, Meloessa. ipsum a Caulone abesse <span class="sc">l͞x͞x͞</span> prodit Agrippa.</p>
<span class="br"></span><span class="lineNumber">97</span><span class="br"></span><p>XI. A Lacinio promunturio secundus Europae sinus incipit magno ambitu flexus et Acroceraunio Epiri finitus promunturio, a quo abest <span class="sc">l͞x͞x͞v͞</span>. oppidum
Croto, amnis Neaethus, oppidum Thurii inter duos amnes Crathim et Sybarim, ubi fuit urbs eodem nomine. similiter est inter Sirim et Acirim Heraclea aliquando Siris vocitata. flumina Acalandrum,
Casuentum, oppidum Metapontum, quo
<span class="br"></span><span class="lineNumber">98</span><span class="br"></span>tertia Italiae regio finitur. mediterranei Bruttiorum







</p></section><notes></notes></section>