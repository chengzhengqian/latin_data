<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

semine ab Tiaris: est autem is locus in quo plurima nascuntur. Asiae nobilissima circa Lampsacum et Alopeconnesum, Graeciae vero circa Elim.</p>
<span class="br"></span><span class="lineNumber">38</span><span class="br"></span><p>XIV. Sunt et in fungorum genere Graecis dicti pezicae, qui sine radice aut pediculo nascuntur.</p>
<p>XV. Ab his proximum dicetur auctoritate clarissimum laserpicium, quod Graeci silphion vocant, in Cyrenaica provincia repertum, cuius sucum laser vocant, magnificum in usu medicamentisque<a class="footnoteLink" href="#note_LCL371_444_1" id="target_note_LCL371_444_1"><sup>1</sup></a> et ad
<span class="br"></span><span class="lineNumber">39</span><span class="br"></span>pondus argentei denarii repensum. multis iam annis in ea terra non invenitur, quoniam publicani qui pascua conducunt maius ita lucrum sentientes depopulantur pecorum pabulo. unus omnino caulis nostra memoria repertus Neroni principi missus est. si quando incidit pecus in spem nascentis,<a class="footnoteLink" href="#note_LCL371_444_2" id="target_note_LCL371_444_2"><sup>2</sup></a> hoc deprehenditur signo: ove cum comederit dormiente
<span class="br"></span><span class="lineNumber">40</span><span class="br"></span>protinus, capra sternuente. diuque iam non aliud ad nos invehitur laser quam quod in Perside aut Media et Armenia nascitur, large sed multo infra Cyrenaicum, id quoque adulteratum cummi aut sacopenio aut faba fracta, quo minus omittendum videtur C. Valerio M. Herennio cos. Cyrenis advecta
Romam publice laserpicii pondo xxx, Caesarem vero dictatorem initio belli civilis inter aurum argentumque protulisse ex aerario laserpicii pondo <span class="sc">md.</span></p>
</section><notes><section class="footnotes"><ul><li class="note" id="note_LCL371_444_1"><a class="footnoteCrossrefLink" href="#target_note_LCL371_444_1" title="Click to highlight in text"><sup class="lineRef">1</sup><span class="italic">an</span> usu vitae <span class="italic">vel</span> usu medico alimentisque? <span class="italic">Mayhoff.</span></a></li><script type="text/javascript">document.getElementById('note_LCL371_444_1').style.display = "none";</script><li class="note" id="note_LCL371_444_2"><a class="footnoteCrossrefLink" href="#target_note_LCL371_444_2" title="Click to highlight in text"><sup class="lineRef">2</sup>in silphium nascens (<span class="italic">vel</span> in s. dum pascitur) <span class="italic">coni. Warmington.
Fortasse</span> in caulem nascentis.</a></li><script type="text/javascript">document.getElementById('note_LCL371_444_2').style.display = "none";</script></ul></section></notes></section>