<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
in umbra, per cribrum dein liquatae per lintea expri muntur ac reponuntur in fictili locis frigidis.</p>
<span class="br"></span><span class="lineNumber">146</span><span class="br"></span><p>XL. Inter omnia autem communia animalium vel praestantissimum effectu fel est. vis eius excalfacere,
mordere, scindere, extrahere, discutere. minorum animalium subtilius intellegitur et ideo ad oculorum medicamenta utilius existimatur. taurino praecipua potentia etiam in aere pelvibusque aureo colore obducendis. omne autem curatur recens praeligato ore lino crasso, demissum in ferventem aquam semihora, mox siccatum sine sole atque in melle conditum. damnatur equinum tantum inter venena. ideo flamini sacrorum equum tangere non licet, cum Romae publicis sacris equus etiam immoletur.</p>
<span class="br"></span><span class="lineNumber">147</span><span class="br"></span><p>XLI. Quin et sanguis eorum<a class="footnoteLink" href="#note_LCL418_102_1" id="target_note_LCL418_102_1"><sup>1</sup></a> septicam vim habet, item equarum, praeterquam virginum; erodit, emarginat
ulcera. taurinus quidem recens inter venena est excepta Aegira. ibi enim sacerdos Terrae vaticinatura
sanguinem tauri bibit prius quam in specus descendat. tantum potest sympathia illa de qua loquimur, ut aliquando religione aut loco fiat.
<span class="br"></span><span class="lineNumber">148</span><span class="br"></span>Drusus tribunus plebei traditur caprinum bibisse, cum pallore et invidia veneni sibi dati insimulare Q. Caepionem inimicum vellet. hircorum sanguini tanta vis est ut ferramentorum subtilitas non aliter acrius





</p></section><notes><section class="footnotes"><ul><li class="note" id="note_LCL418_102_1"><a class="footnoteCrossrefLink" href="#target_note_LCL418_102_1" title="Click to highlight in text"><sup class="lineRef">1</sup>eorum <span class="italic">codd.</span>: equorum <span class="italic">Warmington.</span></a></li><script type="text/javascript">document.getElementById('note_LCL418_102_1').style.display = "none";</script></ul></section></notes></section>