<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

invenitur, nemo apud Graecos qui unus omnia ea tractaverit. magna pars studiorum amoenitates quaerimus, quae vero tractata ab aliis dicuntur inmensae subtilitatis obscuris rerum in tenebris premuntur. ante omnia attingenda quae Graeci τῆς ἐγκυκλίου παιδείας vocant; et tamen ignota aut incerta ingeniis facta, alia vero ita<a class="footnoteLink" href="#note_LCL330_10_1" id="target_note_LCL330_10_1"><sup>1</sup></a> multis prodita
<span class="br"></span><span class="lineNumber">15</span><span class="br"></span>ut in fastidium sint adducta. res ardua vetustis novitatem dare, novis auctoritatem, obsoletis nitorem, obscuris lucem, fastiditis gratiam, dubiis fidem, omnibus vero naturam et naturae sua<a class="footnoteLink" href="#note_LCL330_10_2" id="target_note_LCL330_10_2"><sup>2</sup></a> omnia. itaque nobis etiam non assecutis voluisse abunde pulchrum atque magnificum est.</p>
<span class="br"></span><span class="lineNumber">10</span><span class="br"></span><p>Equidem ita sentio, peculiarem in studiis causam eorum esse qui difficultatibus victis utilitatem iuvandi praetulerunt gratiae placendi; idque iam et in aliis operibus ipse feci, et profiteor mirari T. Livium, auctorem celeberrimum, in historiarum suarum quas repetit ab origine urbis quodam volumine sic orsum: satis iam sibi gloriae quaesitum, et potuisse se desidere,
ni animus inquies<a class="footnoteLink" href="#note_LCL330_10_3" id="target_note_LCL330_10_3"><sup>3</sup></a> pasceretur opere. profecto enim populi gentium victoris et Romani nominis gloriae, non suae, conposuisse illa decuit; maius meritum esset operis amore, non animi causa, perseverasse,







</p></section><notes><section class="footnotes"><ul><li class="note" id="note_LCL330_10_1"><a class="footnoteCrossrefLink" href="#target_note_LCL330_10_1" title="Click to highlight in text"><sup class="lineRef">1</sup>ita a? <span class="italic">Rackham.</span></a></li><script type="text/javascript">document.getElementById('note_LCL330_10_1').style.display = "none";</script><li class="note" id="note_LCL330_10_2"><a class="footnoteCrossrefLink" href="#target_note_LCL330_10_2" title="Click to highlight in text"><sup class="lineRef">2</sup><span class="italic">Durand</span>: suae.</a></li><script type="text/javascript">document.getElementById('note_LCL330_10_2').style.display = "none";</script><li class="note" id="note_LCL330_10_3"><a class="footnoteCrossrefLink" href="#target_note_LCL330_10_3" title="Click to highlight in text"><sup class="lineRef">3</sup><span class="italic">v.l.</span> in quiete.</a></li><script type="text/javascript">document.getElementById('note_LCL330_10_3').style.display = "none";</script></ul></section></notes></section>