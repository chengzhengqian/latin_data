<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Punici suco, quidam ex aceto mulso. nec non aliqui per se pilulas devorant. castoreum in aceti mulsi cyathis tribus ieiunis datur, iis vero, qui saepius corripiantur,
clystere infusum mirifice prodest. castorei drachmae duae esse debebunt, mellis et olei sextarius et aquae tantundem. ad praesens vero correptis olfactu subvenit cum aceto. datur et mustelae marinae iocur, item muris, vel testudinum sanguis.</p>
<span class="br"></span><span class="lineNumber">113</span><span class="br"></span><p>XXXVIII. Febrium circuitus tollit iocur delphini gustatum ante accessiones. hippocampi necantur in rosaceo, ut perunguantur aegri frigidis febribus, et ipsi adalligantur aegris. item ex asello pisce lapilli, qui plena luna inveniuntur in capite, alligantur in linteolo. phagri fluviatilis longissimus dens capillo adalligatus ita, ut quinque diebus eum, qui adalligaverit,
non cernat aeger, ranae in trivio decoctae oleo abiectis carnibus perunctos liberant quartanis.
<span class="br"></span><span class="lineNumber">114</span><span class="br"></span>sunt qui strangulatas in oleo ipsas clam adalligent oleoque eo perunguant. cor earum adalligatum frigora
febrium minuit et oleum, in quo intestina decocta
sint. maxime autem quartanis liberant ablatis unguibus ranae atque<a class="footnoteLink" href="#note_LCL418_532_1" id="target_note_LCL418_532_1"><sup>1</sup></a> adalligatae et rubeta, si iocur eius vel cor adalligetur in panno leucophaeo. cancri fluviatiles triti in oleo et aqua perunctis ante

</p></section><notes><section class="footnotes"><ul><li class="note" id="note_LCL418_532_1"><a class="footnoteCrossrefLink" href="#target_note_LCL418_532_1" title="Click to highlight in text"><sup class="lineRef">1</sup>atque <span class="italic">codd.</span>: aeque <span class="italic">Mayhoff.</span></a></li><script type="text/javascript">document.getElementById('note_LCL418_532_1').style.display = "none";</script></ul></section></notes></section>