<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

putant usu eius quandam ita gratiam his veneremque conciliari. adtribuunt et hilaritatis effectum eidem potae in vino eumque quem habuerit nepenthes illud praedicatum ab Homero, quo tristitia omnis aboleretur.
est autem suci praedulcis. prodest et orthopnoicis radix eius in aqua ieiunis pota. est autem candida intus et dulcis. bibitur et contra serpentium ictus ex vino. mures quoque contrita dicitur necare.</p>
<span class="br"></span><span class="lineNumber">160</span><span class="br"></span><p>XCII. Habrotonum duorum traditur generum, campestre ac montanum. hoc feminam, illud marem intellegi volunt. amaritudo absinthi in utroque. Siculum laudatissimum, dein Galaticum. usus et foliis, sed maior semini ad excalfaciendum, ideo nervis utile, tussi, orthopnoeae, convulsis, ruptis, lumbis, urinae angustiis. datur bibendum manualibus
fasciculis decoctis ad tertias partes; ex his
<span class="br"></span><span class="lineNumber">161</span><span class="br"></span>quaternis cyathis bibitur. datur et semen tusum in aqua drachmae pondere. prodest et vulvae. concoquit
panos cum farina hordeacia et oculorum inflammationi inlinitur cotoneo malo cocto. serpentes
<span class="br"></span><span class="lineNumber">162</span><span class="br"></span>fugat. contra ictus earum bibitur cum vino inliniturque, efficacissimum contra ea quorum veneno tremores et frigus accidunt, ut scorpionum et phalangiorum,
et contra venena alia pota prodest et quoquo modo algentibus et ad extrahenda ea<a class="footnoteLink" href="#note_LCL392_274_1" id="target_note_LCL392_274_1"><sup>1</sup></a> quae




</p></section><notes><section class="footnotes"><ul><li class="note" id="note_LCL392_274_1"><a class="footnoteCrossrefLink" href="#target_note_LCL392_274_1" title="Click to highlight in text"><sup class="lineRef">1</sup>algentibus et ad extrahenda ea <span class="italic">Detlefsen</span>: algentibus. vis ei et extrahendi ea <span class="italic">Mayhoff</span>: est et, est, et, et ad <span class="italic">et</span> extrahendi
<span class="italic">codd</span>.</a></li><script type="text/javascript">document.getElementById('note_LCL392_274_1').style.display = "none";</script></ul></section></notes></section>