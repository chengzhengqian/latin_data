<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

beluae ibi in terram pastaeque radices fruticum remeant; et quaedam equorum, asinorum, taurorum capitibus quae depascuntur sata.</p>
<span class="br"></span><span class="lineNumber">8</span><span class="br"></span><p>III. Maximum animal in Indico mari pristis et ballaena est, in Gallico oceano physeter ingentis columnae modo se attollens altiorque navium velis diluviem quandam eructans, in Gaditano oceano arbor in tantum vastis dispansa ramis ut ex ea causa fretum
numquam intrasse credatur. apparent et rotae appellatae a similitudine, quaternis distinctae hae radiis, modiolos earum oculis duobus utrimque claudentibus.</p>
<span class="br"></span><span class="lineNumber">9</span><span class="br"></span><p>IV. Tiberio principi nuntiavit Olisiponensium legatio ob id missa visum auditumque in quodam specu concha canentem Tritonem qua noscitur forma. et Nereidum falsa non est, squamis modo hispido corpore etiam qua humanam effigiem habent;
namque haec in eodem spectata litore est, cuius morientis etiam cantum tristem accolae audivere longe; et divo Augusto legatus Galliae complures in litore apparere exanimes Nereidas
<span class="br"></span><span class="lineNumber">10</span><span class="br"></span>scripsit. Auctores habeo in equestri ordine splendentes
visum ab his in Gaditano oceano marinum hominem
toto corpore absoluta similitudine; ascendere eum navigia nocturnis temporibus statimque degravari
</p></section><notes></notes></section>