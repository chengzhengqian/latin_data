<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

herbis segetum evenit, in arboribus tamen nimia
<span class="br"></span><span class="lineNumber">99</span><span class="br"></span>germinatio elactescit; sunt aliae naturales quibusdam praeterque vernam, quae suis constant sideribus (quorum ratio aptius reddetur tertio ab hoc volumine)â€”hiberna aquilae exortu, aestiva canis ortu, tertia arcturi. has duas quidam omnibus arboribus communes
putant, sentiri autem maxime in fico, vite, punicis, causam adferentes quoniam in Thessalia Macedoniaque plurima tum ficus exeat; maxime tamen
<span class="br"></span><span class="lineNumber">100</span><span class="br"></span>in Aegypto apparet haec ratio. et reliquae quidem arbores, ut primum coepere, continuant germinationem, robur et abies et larix intermittunt tripertito ac terna germina edunt; ideo et ter squamas corticum spargunt, quod omnibus arboribus in germinatione evenit quoniam praegnatium rumpitur cortex. est autem prima earum incipiente vere circiter <span class="sc">xv</span> diebus, iterum germinant transeunte geminos sole; sic fit ut prima cacumina inpelli
<span class="br"></span><span class="lineNumber">101</span><span class="br"></span>secutis<a class="footnoteLink" href="#note_LCL370_452_1" id="target_note_LCL370_452_1"><sup>1</sup></a> appareat, geniculato incremento. tertia est earundem a solstitio brevissima, nec diutius septenis diebus; clareque et tunc cernitur excrescentium
cacuminum articulatio. vitis sola bis parturit, primum cum emittit uvam, iterum cum

</p></section><notes><section class="footnotes"><ul><li class="note" id="note_LCL370_452_1"><a class="footnoteCrossrefLink" href="#target_note_LCL370_452_1" title="Click to highlight in text"><sup class="lineRef">1</sup>secundis <span class="italic">Urlichs.</span></a></li><script type="text/javascript">document.getElementById('note_LCL370_452_1').style.display = "none";</script></ul></section></notes></section>