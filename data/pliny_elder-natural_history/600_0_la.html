<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

poenis invalidae, solum auxilium novere in altum profugere et se tuto<a class="footnoteLink" href="#note_LCL353_172_1" id="target_note_LCL353_172_1"><sup>1</sup></a> defendere oceano. contra occurrere laborant seseque opponere et caveatas angustiis trucidare, in vada urguere, saxis inlidere. spectantur ea proelia ceu mari ipsi sibi irato, nullis in sinu ventis, fluctibus vero ad anhelitus ictusque
<span class="br"></span><span class="lineNumber">14</span><span class="br"></span>quantos nulli turbines volvant. orca et in portu Ostiensi visa est oppugnata a Claudio principe; venerat tum exaedificante eo portum invitata naufragiis
tergorum advectorum e Gallia, satiansque se per complures dies alveum in vado sulcaverat attumulata
fluctibus
in tantum ut circumagi nullo modo posset et, dum saginam persequitur in litus fluctibus propulsam, emineret dorso multum supra aquas
<span class="br"></span><span class="lineNumber">15</span><span class="br"></span>carinae vice inversae. praetendi iussit Caesar plagas multiplices inter ora portus, profectusque ipse cum praetorianis cohortibus populo Romano spectaculum praebuit lanceas congerente milite e navigiis adsultantibus,
quorum unum mergi vidimus reflatu beluae oppletum unda.</p>
<span class="br"></span><span class="lineNumber">16</span><span class="br"></span><p>VI. Ora ballaenae habent in frontibus, ideoque summa aqua natantes in sublime nimbos efflant. spirant autem confessione omnium et paucissima alia




</p></section><notes><section class="footnotes"><ul><li class="note" id="note_LCL353_172_1"><a class="footnoteCrossrefLink" href="#target_note_LCL353_172_1" title="Click to highlight in text"><sup class="lineRef">1</sup><span class="italic">Mayhoff</span>: tute <span class="italic">aut</span> toto.</a></li><script type="text/javascript">document.getElementById('note_LCL353_172_1').style.display = "none";</script></ul></section></notes></section>