<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

prodiderint—folium his paulo maius herbaceo et angustissimum, ut alibi consumpto incremento—, alterum rotundi caulis, tertium sessile, quod Laconicum vocant. alii colore et tempore satus genera discrevere;
esse enim nigras quarum semen mense Ianuario seratur, albas quarum Martio, rubentes quarum Aprili, et omnium earum plantas post binos menses
<span class="br"></span><span class="lineNumber">126</span><span class="br"></span>differri. diligentiores plura genera faciunt, purpureas,
crispas, Cappadocicas, Graecas, levioris<a class="footnoteLink" href="#note_LCL371_502_1" id="target_note_LCL371_502_1"><sup>1</sup></a> has folii caulisque lati, praeterea longi et angusti, intubis similis; pessimum autem genus cum exprobratione amaritudinis appellavere πικρίδα. est etiamnum alia distinctio albae quae μηκωνὶς vocatur a copia lactis soporiferi, quamquam omnes somnum parere creduntur;
apud antiquos Italiae hoc solum genus earum
<span class="br"></span><span class="lineNumber">127</span><span class="br"></span>fuit, et ideo lactucis nomen a lacte. purpuream maximae radicis Caecilianam vocant, rotundam vero ac minima radice, latis foliis, ἀστυτίδα, quidamque εὐνουχεῖον, quoniam haec maxime refragetur veneri. est quidem natura omnibus refrigeratrix et ideo aestate gratia. stomacho fastidium auferunt cibique
<span class="br"></span><span class="lineNumber">128</span><span class="br"></span>adpetentiam faciunt. divus certe Augustus<a class="footnoteLink" href="#note_LCL371_502_2" id="target_note_LCL371_502_2"><sup>2</sup></a> lactuca




</p></section><notes><section class="footnotes"><ul><li class="note" id="note_LCL371_502_1"><a class="footnoteCrossrefLink" href="#target_note_LCL371_502_1" title="Click to highlight in text"><sup class="lineRef">1</sup>levioris? <span class="italic">e Colum. Mayhoff</span>: longioris.</a></li><script type="text/javascript">document.getElementById('note_LCL371_502_1').style.display = "none";</script><li class="note" id="note_LCL371_502_2"><a class="footnoteCrossrefLink" href="#target_note_LCL371_502_2" title="Click to highlight in text"><sup class="lineRef">2</sup><span class="italic">Edd.</span>: certus <span class="italic">cdd.</span> (certe <span class="italic">cd. Vat. Lat.</span> 3861, <span class="italic">m.</span> 2: certe hac <span class="italic">cd. Par. Lat.</span> 10318.)</a></li><script type="text/javascript">document.getElementById('note_LCL371_502_2').style.display = "none";</script></ul></section></notes></section>