<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

tritae cum testis suis sumantur cum protropo; sic et tussi medentur. vomicas privatim sanat mel in quo
<span class="br"></span><span class="lineNumber">50</span><span class="br"></span>apes sint demortuae. sanguinem reicientibus pulmo vulturinus vitigineis lignis conbustus adiecto flore Punici mali ex parte dimidia, item cotoneorum liliorumque
isdem portionibus potus mane atque vesperi e vino, si febres absint, si minus, ex aqua in qua cotonea decocta sint.</p>
<span class="br"></span><span class="lineNumber">51</span><span class="br"></span><p>XVII. Pecudis lien recens magicis praeceptis super dolentem lienem extenditur dicente eo qui medeatur lieni se remedium facere. post hoc iubent in pariete dormitorii eius tectorio includi et obsignari anulo ter novies eademque<a class="footnoteLink" href="#note_LCL418_310_1" id="target_note_LCL418_310_1"><sup>1</sup></a> dici. caninus si viventi eximatur et in cibo sumatur, liberat eo vitio. quidam
<span class="br"></span><span class="lineNumber">52</span><span class="br"></span>recentem superinligant. alii duum dierum catuli ex aceto scillite dant ignoranti, vel irenacei lienem, item coclearum cinerem cum semine lini et urticae addito melle, donec persanet. liberat et lacerta viridis viva in olla ante cubiculum dormitorium eius cui medeatur suspensa, ut egrediens revertensque attingat manu, cinis e capite bubonis cum unguento, mel in quo apes sint mortuae, araneus, et maxime qui lycos vocatur.</p>
<span class="br"></span><span class="lineNumber">53</span><span class="br"></span><p>XVIII. Upupae cor lateris doloribus laudatur, coclearum cinis in tisana decoctarum—et per se inlinuntur—canis rabiosi calvariae cinis potioni inspergitur. lumborum dolori stelio transmarinus

</p></section><notes><section class="footnotes"><ul><li class="note" id="note_LCL418_310_1"><a class="footnoteCrossrefLink" href="#target_note_LCL418_310_1" title="Click to highlight in text"><sup class="lineRef">1</sup>eademque <span class="italic">Mayhoff</span>: carmenque <span class="italic">Detlefsen</span>: carmen d(?) <span class="italic">vulg.</span>: earumque (—quae E) VRGE: anulo, terque novies eadem dici. <span class="italic">coni. Warmington.</span></a></li><script type="text/javascript">document.getElementById('note_LCL418_310_1').style.display = "none";</script></ul></section></notes></section>