<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">78</span><span class="br"></span>pestiferos, purpuram quoque eo tempore ab his pollui, tanto vim esse maiorem, quocumque autem alio menstruo si nudatae segetem ambiant, urucas et vermiculos scarabaeosque ac noxia alia decidere. Metrodorus Scepsius in Cappadocia inventum prodit ob multitudinem cantharidum; ire ergo per media arva retectis super clunes vestibus. alibi servatur ut nudis pedibus eant capillo cinctuque dissoluto. cavendum ne id oriente sole faciant, sementim enim arescere, item novella<a class="footnoteLink" href="#note_LCL418_56_1" id="target_note_LCL418_56_1"><sup>1</sup></a> tactu in perpetuum laedi, rutam et hederam res medicatissimas ilico mori.
<span class="br"></span><span class="lineNumber">79</span><span class="br"></span>multa diximus de hac violentia, sed praeter illa certum est apes tactis alvariis fugere, lina, cum coquantur, nigrescere, aciem in cultris tonsorum hebetari, aes contactu grave virus odoris accipere et aeruginem, magis si descrescente luna id accidat, equas, si sint gravidae, tactas abortum pati, quin et aspectu omnino, quamvis procul visas, si purgatio illa post virginitatem
<span class="br"></span><span class="lineNumber">80</span><span class="br"></span>prima sit aut in virgine aetatis sponte. nam et<a class="footnoteLink" href="#note_LCL418_56_2" id="target_note_LCL418_56_2"><sup>2</sup></a> bitumen in Iudaea nascens sola hac vi superari filo vestis contactae docuimus. nec igni quidem






</p></section><notes><section class="footnotes"><ul><li class="note" id="note_LCL418_56_1"><a class="footnoteCrossrefLink" href="#target_note_LCL418_56_1" title="Click to highlight in text"><sup class="lineRef">1</sup>novella <span class="italic">multi codd.</span>, <span class="italic">Mayhoff</span>: novella prata <span class="italic">Detlefsen</span>: novella ta V<sup>1</sup>.</a></li><script type="text/javascript">document.getElementById('note_LCL418_56_1').style.display = "none";</script><li class="note" id="note_LCL418_56_2"><a class="footnoteCrossrefLink" href="#target_note_LCL418_56_2" title="Click to highlight in text"><sup class="lineRef">2</sup>nam et <span class="italic">Detlefsen</span>: manet (<span class="italic">cum priore sententia</span>) <span class="italic">Mayhoff</span>: nam ut V: nam V<sup>2</sup> r: ut d T. <span class="italic">Coni. etiam</span> eveniat <span class="italic">Mayhoff.</span></a></li><script type="text/javascript">document.getElementById('note_LCL418_56_2').style.display = "none";</script></ul></section></notes></section>