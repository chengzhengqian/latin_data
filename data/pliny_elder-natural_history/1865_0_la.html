<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">112</span><span class="br"></span><p>LXXXIX. Oxys folia terna habet. datur ad stomachum dissolutum. edunt et qui enterocelen habent.</p>
<p>XC. Polyanthemum, quam quidam batrachion appellant, caustica vi exulcerat cicatrices et ad colorem reducit, eademque vitiligines concorporat.</p>
<span class="br"></span><span class="lineNumber">113</span><span class="br"></span><p>XCI. Polygonum Graeci vocant quam nos sanguinariam.
non attollitur a terra, foliis rutae, similis graminis. sucus eius infusus naribus supprimit
sanguinem et potus cum vino cuiuslibet partis profluvium excreationesque cruentas inhibet. qui plura genera polygoni faciunt hanc marem intellegi volunt appellarique a multitudine seminis aut densitate
fruticis, alii polygonaton a frequentia geniculorum,
alii thalattiada, alii carcinothron, alii clema, multi myrtopetalum. nec non inveniuntur qui hanc feminam esse dicant, marem autem maiorem minusque
nigram et geniculis densiorem, semine sub
<span class="br"></span><span class="lineNumber">114</span><span class="br"></span>omnibus foliis turgescentem.<a class="footnoteLink" href="#note_LCL393_458_1" id="target_note_LCL393_458_1"><sup>1</sup></a> quocumque haec modo se habent, vis earum est spissare ac refrigerare. semine alvum solvunt, largius sumpto urinam cient, rheumatismos cohibent, qui si non fuere, non prosunt. stomachi fervori folia inponuntur, vesicae dolori inlinuntur et ignibus sacris. sucus et auribus purulentis
instillatur et oculorum dolori. per se dabatur






</p></section><notes><section class="footnotes"><ul><li class="note" id="note_LCL393_458_1"><a class="footnoteCrossrefLink" href="#target_note_LCL393_458_1" title="Click to highlight in text"><sup class="lineRef">1</sup>turgescentem <span class="italic">codd,, vulg., Detlefsen</span>: turgescente <span class="italic">Mayhoff Dal. secutus.</span></a></li><script type="text/javascript">document.getElementById('note_LCL393_458_1').style.display = "none";</script></ul></section></notes></section>