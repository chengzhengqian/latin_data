<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

quippe vocis sermonisque regimen primores tenent, concentu quodam excipientes ictum linguae serieque structurae atque magnitudine mutilantes mollientesve
aut hebetantes verba et, cum defuere,
<span class="br"></span><span class="lineNumber">71</span><span class="br"></span>explanationem omnem adimentes. quin et augurium in hac esse creditur parte. triceni bini viris adtribuuntur
excepta Turdulorum gente; quibus plures fuere longiora promitti vitae putant spatia. feminis minor numerus, quibus in dextra parte gemini superne a canibus cognominati fortunae blandimenta pollicentur, sicut in Agrippina Domiti Neronis matre;
<span class="br"></span><span class="lineNumber">72</span><span class="br"></span>contra in laeva.—(Hominem prius quam genito dente cremari mos gentium non est.<a class="footnoteLink" href="#note_LCL352_552_1" id="target_note_LCL352_552_1"><sup>1</sup></a>)—sed mox plura de hoc, cum membratim historia decurret.</p>
<p>Risisse eodem die quo genitus esset unum hominem
accepimus Zoroastren, eidem cerebrum ita palpitasse ut inpositam repelleret manum, futurae praesagio scientiae.</p>
<span class="br"></span><span class="lineNumber">73</span><span class="br"></span><p>In trimatu suae<a class="footnoteLink" href="#note_LCL352_552_2" id="target_note_LCL352_552_2"><sup>2</sup></a> cuique dimidiam esse mensuram futurae staturae<a class="footnoteLink" href="#note_LCL352_552_3" id="target_note_LCL352_552_3"><sup>3</sup></a> certum est. in plenum autem cuncto mortalium generi minorem in dies fieri propemodum
observatur, rarosque patribus proceriores, consumente ubertatem seminum exustione in cuius vices nunc vergat aevom. in Creta terrae motu rupto monte inventum est corpus stans <span class="sc">xlvi</span> cubitorum,
quod alii Orionis alii Oti esse arbitrabantur.






</p></section><notes><section class="footnotes"><ul><li class="note" id="note_LCL352_552_1"><a class="footnoteCrossrefLink" href="#target_note_LCL352_552_1" title="Click to highlight in text"><sup class="lineRef">1</sup>Hominem . . . est <span class="italic">post</span> pituitae § 70 <span class="italic">transferendum Warmington.</span></a></li><script type="text/javascript">document.getElementById('note_LCL352_552_1').style.display = "none";</script><li class="note" id="note_LCL352_552_2"><a class="footnoteCrossrefLink" href="#target_note_LCL352_552_2" title="Click to highlight in text"><sup class="lineRef">2</sup><span class="italic">Rackham:</span> suo.</a></li><script type="text/javascript">document.getElementById('note_LCL352_552_2').style.display = "none";</script><li class="note" id="note_LCL352_552_3"><a class="footnoteCrossrefLink" href="#target_note_LCL352_552_3" title="Click to highlight in text"><sup class="lineRef">3</sup>futurae staturae <span class="italic">Rackham:</span> futuras <span class="italic">aut</span> staturae.</a></li><script type="text/javascript">document.getElementById('note_LCL352_552_3').style.display = "none";</script></ul></section></notes></section>