<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

aurique experimentum ignis est, ut simili colore rubeat ignescatque et ipsum; obrussam vocant.
<span class="br"></span><span class="lineNumber">60</span><span class="br"></span>primum autem bonitatis argumentum quam difficillime accendi. praeterea mirum, prunae<a class="footnoteLink" href="#note_LCL394_48_1" id="target_note_LCL394_48_1"><sup>1</sup></a> violentissimi
ligni indomitum palea citissime ardescere atque, ut purgetur, cum plumbo coqui.</p>
<p>Altera causa pretii maior, quod minimum usus deterit, cum argento, aere, plumbo lineae praeducantur 
<span class="br"></span><span class="lineNumber">61</span><span class="br"></span>manusque sordescant decidua materia. nec aliud laxius dilatatur aut numerosius dividitur, utpote cuius unciae in septingenas quinquagenas pluresque bratteas quaternum utroque digitorum spargantur. crassissimae ex iis Praenestinae vocantur, etiamnum retinentes<a class="footnoteLink" href="#note_LCL394_48_2" id="target_note_LCL394_48_2"><sup>2</sup></a> nomen Fortunae inaurato fidelissime ibi
<span class="br"></span><span class="lineNumber">62</span><span class="br"></span>simulacro. proxima brattea quaestoria appellatur. Hispania strigiles<a class="footnoteLink" href="#note_LCL394_48_3" id="target_note_LCL394_48_3"><sup>3</sup></a> vocat auri parvolas massas. super omnia solum in massa aut ramento capitur. cum cetera in metallis reperta igni perficiantur, hoc statim aurum est consummatamque materiam suam protinus habet, cum ita invenitur. haec enim inventio
eius naturalis est; alia, quam dicemus, coacta. super cetera non robigo ulla, non aerugo, non aliud ex ipso, quod consumat bonitatem minuatve pondus. iam contra salis et aceti sucos, domitores rerum, constantia<a class="footnoteLink" href="#note_LCL394_48_4" id="target_note_LCL394_48_4"><sup>4</sup></a> superat omnia, superque<a class="footnoteLink" href="#note_LCL394_48_5" id="target_note_LCL394_48_5"><sup>5</sup></a> netur ac









</p></section><notes><section class="footnotes"><ul><li class="note" id="note_LCL394_48_1"><a class="footnoteCrossrefLink" href="#target_note_LCL394_48_1" title="Click to highlight in text"><sup class="lineRef">1</sup>pruna <span class="italic">cd. deperd. recte</span>?</a></li><script type="text/javascript">document.getElementById('note_LCL394_48_1').style.display = "none";</script><li class="note" id="note_LCL394_48_2"><a class="footnoteCrossrefLink" href="#target_note_LCL394_48_2" title="Click to highlight in text"><sup class="lineRef">2</sup>retinente <span class="italic">B.</span></a></li><script type="text/javascript">document.getElementById('note_LCL394_48_2').style.display = "none";</script><li class="note" id="note_LCL394_48_3"><a class="footnoteCrossrefLink" href="#target_note_LCL394_48_3" title="Click to highlight in text"><sup class="lineRef">3</sup><span class="italic">V.ll.</span> strigile, striges (<span class="italic">B</span>).</a></li><script type="text/javascript">document.getElementById('note_LCL394_48_3').style.display = "none";</script><li class="note" id="note_LCL394_48_4"><a class="footnoteCrossrefLink" href="#target_note_LCL394_48_4" title="Click to highlight in text"><sup class="lineRef">4</sup>constantiam <span class="italic">B.</span></a></li><script type="text/javascript">document.getElementById('note_LCL394_48_4').style.display = "none";</script><li class="note" id="note_LCL394_48_5"><a class="footnoteCrossrefLink" href="#target_note_LCL394_48_5" title="Click to highlight in text"><sup class="lineRef">5</sup>superat omnia superque <span class="italic">Mayhoff</span>: superque superat omnia <span class="italic">B</span>: superque omnia <span class="italic">rell.</span></a></li><script type="text/javascript">document.getElementById('note_LCL394_48_5').style.display = "none";</script></ul></section></notes></section>