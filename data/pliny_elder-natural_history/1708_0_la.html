<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

primus doctrinarum et antiquitatis parens, multus alias in admiratione Circae, gloriam herbarum Aegypto tribuit, cum etiam tum quae rigatur<a class="footnoteLink" href="#note_LCL393_144_1" id="target_note_LCL393_144_1"><sup>1</sup></a> Aegyptus illa non esset, postea fluminis limo invecta.
<span class="br"></span><span class="lineNumber">12</span><span class="br"></span>herbas certe Aegyptias a regis uxore traditas Helenae suae plurimas narrat ac nobile illud nepenthes oblivionem tristitiae veniamque adferens et ab Helena utique omnibus mortalibus propinandum. primus autem omnium quos memoria novit Orpheus de herbis curiosius aliqua prodidit, post eum Musaeus et Hesiodus polium herbam in quantum mirati sint diximus, Orpheus et Hesiodus suffitiones commendavere. Homerus et alias nominatim herbas celebrat,
<span class="br"></span><span class="lineNumber">13</span><span class="br"></span>quas suis locis dicemus. ab eo Pythagoras clarus sapientia primus volumen de effectu earum composuit, Apollini, Aesculapio et in totum dis immortalibus inventione et origine adsignata; composuit
et Democritus, ambo peragratis Persidis, Arabiae, Aethiopiae, Aegypti Magis, adeoque ad haec attonita antiquitas fuit ut adfirmaverit etiam
<span class="br"></span><span class="lineNumber">14</span><span class="br"></span>incredibilia dictu. Xanthus historiarum auctor in prima earum tradit occisum draconis catulum revocatum
ad vitam a parente herba quam balim nominat, eademque Tylonem quem draco occiderat restitutum saluti. et Iuba in Arabia herba revocatum
ad vitam hominem tradit. dixit Democritus, credidit Theophrastus esse herbam cuius contactu







</p></section><notes><section class="footnotes"><ul><li class="note" id="note_LCL393_144_1"><a class="footnoteCrossrefLink" href="#target_note_LCL393_144_1" title="Click to highlight in text"><sup class="lineRef">1</sup>tum quae rigatur <span class="italic">codd. et Mayhoff</span>: nunc quae dicatur <span class="italic">coni. Detlefsen.</span></a></li><script type="text/javascript">document.getElementById('note_LCL393_144_1').style.display = "none";</script></ul></section></notes></section>