<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">97</span><span class="br"></span><p>XXXI. Diximus et mellis venenati genera; contra utuntur melle in quo apes sint mortuae. idem potum in vino remedium est vitiorum quae e cibo piscium gignuntur.</p>
<span class="br"></span><span class="lineNumber">98</span><span class="br"></span><p>XXXII. In canis rabidi morsu tuetur a pavore aquae canini capitis cinis inlitus vulneri, oportet autem comburi omnia eodem modo, ut semel dicamus,
in vase fictili novo argilla circumlito atque ita in furnum indito. idem et in potione proficit. quidam ob id edendum dederunt. aliqui et vermem e cadavere
canino adalligavere menstruave canis in panno subdidere calici aut intus<a class="footnoteLink" href="#note_LCL418_246_1" id="target_note_LCL418_246_1"><sup>1</sup></a> ipsius caudae pilos combustos
<span class="br"></span><span class="lineNumber">99</span><span class="br"></span>inseruere vulneri. cor caninum habentem fugiunt canes, non latrant vero lingua canina in calciamento
subdita pollici aut caudam mustelae quae abscissa ea dimissa sit habentes. est limus salivae sub lingua rabiosi canis qui datus in potu hydrophobos fieri non patitur, multo tamen utilissime iocur eius qui in rabie momorderit datur, si fieri possit, crudum mandendum, sin minus, quoquo modo coctum, aut
<span class="br"></span><span class="lineNumber">100</span><span class="br"></span>ius coctis carnibus. est vermiculus in lingua canum qui vocatur a Graecis lytta, quo exempto infantibus catulis nec rabidi fiunt nec fastidium sentiunt. idem ter igni circumlatus datur morsis a rabioso ne rabidi




</p></section><notes><section class="footnotes"><ul><li class="note" id="note_LCL418_246_1"><a class="footnoteCrossrefLink" href="#target_note_LCL418_246_1" title="Click to highlight in text"><sup class="lineRef">1</sup>intus] “<span class="italic">an</span> imos (<span class="italic">vel potius</span> calciamentis <span class="italic">pro</span> caliciautintus)?”
<span class="italic">Mayhoff.</span></a></li><script type="text/javascript">document.getElementById('note_LCL418_246_1').style.display = "none";</script></ul></section></notes></section>