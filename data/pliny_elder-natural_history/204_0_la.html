<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

congregaret imperia ritusque molliret et tot populorum
discordes ferasque linguas sermonis commercio
contraheret ad colloquia et humanitatem homini daret, breviterque una cunctarum gentium
<span class="br"></span><span class="lineNumber">40</span><span class="br"></span>in toto orbe patria fieret. sed quid agam? tanta nobilitas omnium locorum,—quos quis attigerit?—tanta rerum singularum populorumque claritas tenet. urbs Roma vel sola in ea . . .<a class="footnoteLink" href="#note_LCL352_32_1" id="target_note_LCL352_32_1"><sup>1</sup></a> et digna iam tam festa cervice facies, quo tandem narrari debet opere! qualiter Campaniae ora per se felixque illa ac beata amoenitas, ut palam sit uno in loco gaudentis opus
<span class="br"></span><span class="lineNumber">41</span><span class="br"></span>esse naturae! iam vero tanta ea vitalis ac perennis salubritas, talis caeli temperies, tam fertiles campi, tam aprici colles, tam innoxii saltus, tam opaca nemora, tam munifica silvarum genera, tot montium adflatus, tanta frugum vitiumque et olearum fertilitas, tam nobilia pecudi vellera, tam opima tauris colla, tot lacus, tot amnium fontiumque ubertas totam eam perfundens, tot maria, portus, gremiumque terrarum commercio patens undique et tamquam iuvandos ad mortales ipsa avide in maria procurrens.
<span class="br"></span><span class="lineNumber">42</span><span class="br"></span>neque ingenia ritusque ac viros et lingua manuque superatas commemoro gentes. ipsi de ea iudicavere Grai, genus in gloriam suam effusissimum, quotam partem ex ea appellando Graeciam Magnam!

</p></section><notes><section class="footnotes"><ul><li class="note" id="note_LCL352_32_1"><a class="footnoteCrossrefLink" href="#target_note_LCL352_32_1" title="Click to highlight in text"><sup class="lineRef">1</sup><span class="italic">Lacunam Mayhoff.</span></a></li><script type="text/javascript">document.getElementById('note_LCL352_32_1').style.display = "none";</script></ul></section></notes></section>