<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

boum iugis modi quini. Martio mense satum noxium esse bobus aiunt, item autumno gravedinosum, innoxium autem fieri primo vere satum.</p>
<span class="br"></span><span class="lineNumber">140</span><span class="br"></span><p>XXXIX. Et silicia, hoc est fenum Graecum, scariphatione seritur, non altiore quattuor digitorum sulco, quantoque peius tractatur tanto provenit meliusâ€”rarum dictu esse aliquid cui prosit neglegentia; id autem quod secale ac farrago appellatur occari tantum desiderat.</p>
<span class="br"></span><span class="lineNumber">141</span><span class="br"></span><p>XL. Secale Taurini sub Alpibus asiam vocant, deterrimum et<a class="footnoteLink" href="#note_LCL371_278_1" id="target_note_LCL371_278_1"><sup>1</sup></a> tantum ad arcendam famem, fecunda sed gracili stipula, nigritia triste, pondere praecipuum. admiscetur huic far ut mitiget amaritudinem eius, et tamen sic quoque ingratissimum ventri est. nascitur qualicumque solo cum centesimo grano, ipsumque pro laetamine est.</p>
<span class="br"></span><span class="lineNumber">142</span><span class="br"></span><p>XLI. Farrago ex recrementis farris praedensa seritur, admixta aliquando et vicia. eadem in Africa fit ex hordeo. omnia haec pabularia, degeneransque ex leguminibus quae vocatur cracca, in tantum columbis grata ut pastas ea negent fugitivas illius loci fieri.</p>
<span class="br"></span><span class="lineNumber">143</span><span class="br"></span><p>XLII. Apud antiquos erat pabuli genus quod Cato ocinum vocat, quo sistebant alvom bubus. id erat e pabuli segete viride desectum antequam generaret.<a class="footnoteLink" href="#note_LCL371_278_2" id="target_note_LCL371_278_2"><sup>2</sup></a> Sura Mamilius aliter id interpretatur et tradit fabae modios <span class="sc">x</span>, viciae <span class="sc">n</span>, tantundem erviliae in iugero


</p></section><notes><section class="footnotes"><ul><li class="note" id="note_LCL371_278_1"><a class="footnoteCrossrefLink" href="#target_note_LCL371_278_1" title="Click to highlight in text"><sup class="lineRef">1</sup><span class="italic">Mayhoff</span>: sed.</a></li><script type="text/javascript">document.getElementById('note_LCL371_278_1').style.display = "none";</script><li class="note" id="note_LCL371_278_2"><a class="footnoteCrossrefLink" href="#target_note_LCL371_278_2" title="Click to highlight in text"><sup class="lineRef">2</sup><span class="italic">Strack</span>: gelaret (genicularet <span class="italic">vel</span> siliquaret <span class="italic">Ursinus</span>).</a></li><script type="text/javascript">document.getElementById('note_LCL371_278_2').style.display = "none";</script></ul></section></notes></section>