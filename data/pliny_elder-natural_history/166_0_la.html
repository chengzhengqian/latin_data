<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

tantum invectu (sicut Echinades insulae ab Acheloo amne congestae maiorque pars Aegypti a Nilo in quam a Pharo insula noctis et diei cursum fuisse Homero credimus) nec recessu maris, sicut idem Circeis, quod accidisse et in Ambraciae portu decem milium passuum intervallo et Atheniensium quinque milium ad Piraeeum memoratur, et Ephesi ubi quondam aedem Dianae adluebat. Herodoto quidem si credimus, mare fuit supra Memphim usque ad Aethiopum montes itemque a planis Arabiae, mare circa Ilium et tota Teuthranie quaque campos intulerit Maeander.</p>
<span class="br"></span><span class="lineNumber">202</span><span class="br"></span><p>LXXXVIII. Nascuntur et alio modo terrae ac repente in alio<a class="footnoteLink" href="#note_LCL330_332_1" id="target_note_LCL330_332_1"><sup>1</sup></a> mari emergunt velut paria secum faciente natura quaeque hauserit hiatus alio loco reddente.</p>
<p>LXXXIX. Clarae iam pridem insulae Delos et Rhodos memoriae produntur enatae, postea minores, ultra Melon Anaphe, inter Lemnum et Hellespontum Neae, inter Lebedum et Teon Halone, inter Cycladas Olympiadis CXLV anno quarto Thera et Therasia, inter easdem post annos CXXX Hiera, eademquae Automate, et ab ea duobus stadiis post annos CX in nostro aevo M. Iunio Silano L. Balbo coss. a. d. VIII Idus Iulias Thia.</p>
</section><notes><section class="footnotes"><ul><li class="note" id="note_LCL330_332_1"><a class="footnoteCrossrefLink" href="#target_note_LCL330_332_1" title="Click to highlight in text"><sup class="lineRef">1</sup><span class="italic">v.l.</span> aliquo.</a></li><script type="text/javascript">document.getElementById('note_LCL330_332_1').style.display = "none";</script></ul></section></notes></section>