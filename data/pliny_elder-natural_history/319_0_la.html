<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

polum reverso sorberi et ob id parcius fluere. sed Timaeo si quis extrahi posse credat, umbrarum defectus his diebus et locis sine fine adest.</p>
<span class="br"></span><span class="lineNumber">57</span><span class="br"></span><p>Incipit crescere luna nova quaecumque post solstitium est, sensim modiceque cancrum sole transeunte, abundantissime autem leonem, et residit in virgine iisdem quibus adcrevit modis. in totum autem revocatur intra ripas in libra, ut tradit Herodotus,
centesimo die. cum crescit, reges aut praefectos
navigare eo nefas iudicatum est. auctus per
<span class="br"></span><span class="lineNumber">58</span><span class="br"></span>puteos mensurae notis deprehenduntur. iustum incrementum est cubitorum <span class="sc">xvi.</span> minores aquae non omnia rigant, ampliores detinent tardius recedendo;
hae serendi tempora absumunt solo madente, illae non dant sitiente. utrumque reputat provincia; in <span class="sc">xii</span> cubitis famem sentit, in <span class="sc">xiii</span> etiamnum
esurit, <span class="sc">xiv</span> cubita hilaritatem adferunt, <span class="sc">xv</span> securitatem, <span class="sc">xvi</span> delicias. maximum incrementum ad hoc aevi fuit cubitorum <span class="sc">xviii</span> Claudio principe, minimum <span class="sc">v</span> Pharsalico bello, veluti necem Magni prodigio quodam flumine aversante. cum stetere aquae, apertis molibus admittuntur; ut quaeque




</p></section><notes></notes></section>