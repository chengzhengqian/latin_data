<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

ventos et odorem captantes protendentesque rostra ad cubilia.</p>
<span class="br"></span><span class="lineNumber">148</span><span class="br"></span><p>E tigribus eos Indi volunt concipi, et ob id in silvis coitus tempore alligant feminas. primo et secundo fetu nimis feroces putant gigni, tertio demum educant.
hoc idem e lupis Galli, quorum greges suum quisque ductorem e canibus<a class="footnoteLink" href="#note_LCL353_104_1" id="target_note_LCL353_104_1"><sup>1</sup></a> et ducem habent: illum in venatu comitantur, illi parent; namque inter se exercent etiam magisteria. certum est iuxta Nilum amnem currentes lambere, ne crocodilorum
<span class="br"></span><span class="lineNumber">149</span><span class="br"></span>aviditati occasionem praebeant. Indiam petenti Alexandro Magno rex Albaniae dono dederat inusitatae magnitudinis unum, cuius specie delectatus
iussit ursos, mox apros et deinde damas emitti, contemptu inmobili iacente eo; qua segnitia tanti corporis offensus imperator generosi spiritus interimi eum iussit. nuntiavit hoc fama regi; itaque alterum mittens addidit mandata ne in parvis experiri vellet sed in leone elephantove; duos sibi fuisse, hoc
<span class="br"></span><span class="lineNumber">150</span><span class="br"></span>interempto praeterea nullum fore. nec distulit Alexander, leonemque fractum protinus vidit. postea elephantum iussit induci, haud alio magis spectaculo laetatus: horrentibus quippe villis per totum corpus ingenti primum latratu intonuit, mox ingruit<a class="footnoteLink" href="#note_LCL353_104_2" id="target_note_LCL353_104_2"><sup>2</sup></a>
</p></section><notes><section class="footnotes"><ul><li class="note" id="note_LCL353_104_1"><a class="footnoteCrossrefLink" href="#target_note_LCL353_104_1" title="Click to highlight in text"><sup class="lineRef">1</sup>[e canibus]? <span class="italic">Rackham.</span></a></li><script type="text/javascript">document.getElementById('note_LCL353_104_1').style.display = "none";</script><li class="note" id="note_LCL353_104_2"><a class="footnoteCrossrefLink" href="#target_note_LCL353_104_2" title="Click to highlight in text"><sup class="lineRef">2</sup><span class="italic">Gronovius</span>: increvit <span class="italic">aut</span> in cervicem.</a></li><script type="text/javascript">document.getElementById('note_LCL353_104_2').style.display = "none";</script></ul></section></notes></section>