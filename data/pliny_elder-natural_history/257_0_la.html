<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Daphnus, introrsus autem Larisa Elatea et in ripa Cephisi, ut diximus, Lilaea, Delphosque versae Cnemis et Hyampolis. rursus Loerorum ora, in qua Larumna, Thronium, iuxta quod Boagrius amnis defertur in mare, oppida Narycum, Alope, Scarphia. postea Maliacus sinus ab incolis dictus, in quo oppida Halcyone, Aeconia, Phalara.</p>
<span class="br"></span><span class="lineNumber">28</span><span class="br"></span><p>Doris deinde, in qua Sperchios, Erineon, Boion, Pindus, Cytinum. Doridis a tergo mons Oeta est.</p>
<p>Sequitur mutatis saepe nominibus Haemonia, eadem Pelasgis et Pelasgicon Argos, Hellas, eadem Thessalia et Dryopis, semper a regibus cognominata: ibi genitus rex nomine Graecus a quo Graecia, ibi Hellen a quo Hellenes. hos eosdem Homerus tribus nominibus appellavit Myrmidonas et Hellenas et Achaeos. ex his Phthiotae nominantur Dorida accolentes; eorum oppida Echinus, in faucibus Sperchii fluminis Thermopylarum angustiae, quo argumento <span class="sc">i͞v͞</span> inde Heraclea Trechin dicta est. mons ibi Callidromus, oppida celebrata Hellas, Halos, Lamia, Phthia, Arne.</p>
<span class="br"></span><span class="lineNumber">29</span><span class="br"></span><p>VIII. In Thessalia autem Orchomenus Minyius antea dictus et oppidum Alimon, ab aliis Holmon, Atrax, Palamna, fons Hyperia, oppida Pherae, quarum a tergo Pieria ad Macedoniam protenditur,




</p></section><notes></notes></section>