<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

agricola, pauca attigit vitium genera, quarundam ex
<span class="br"></span><span class="lineNumber">45</span><span class="br"></span>his iam etiam nominibus abolitis. separatim toto tractatu sententia eius indicanda est, ut in omni genere noscamus quae fuerint celeberrima anno <span class="sc">dc</span> urbis, circa captas Carthaginem ac Corinthum, cum supremum is diem obiit, et quantum postea <span class="sc">ccxxx</span> annis vita profecerit. ergo de vitibus uvisque ita
<span class="br"></span><span class="lineNumber">46</span><span class="br"></span>prodidit: ‘Qui locus vino optimus dicitur<a class="footnoteLink" href="#note_LCL370_216_1" id="target_note_LCL370_216_1"><sup>1</sup></a> esse et ostentus solibus, Aminium minusculum et geminum eugenium, helvium minusculum conserito. qui locus crassior aut nebulosior, Aminium maius aut Murgentinum, Apicium Lucanum serito. ceterae vites miscellae maxime in quemvis agrum conveniunt. in olla cum<a class="footnoteLink" href="#note_LCL370_216_2" id="target_note_LCL370_216_2"><sup>2</sup></a> vinaceis conduntur Aminium minusculum
et maius et Apicium; eadem in sapa et musto, in lora recte conduntur. quas suspendas duracinas Aminias maiores, vel ad fabrum ferrarium pro passis
<span class="br"></span><span class="lineNumber">47</span><span class="br"></span>hae recte servantur.’ Nec sunt vetustiora de illa re Latinae linguae praecepta: tam prope ab origine rerum sumus. Aminiam proxime dictam Varro Scantianam vocat.</p>
<p>In nostra aetate pauca exempla consummatae huius artis fuere, verum eo minus omittenda, ut noscantur etiam praemia, quae in omni re maxime
<span class="br"></span><span class="lineNumber">48</span><span class="br"></span>spectantur. summam ergo adeptus est gloriam Acilius


</p></section><notes><section class="footnotes"><ul><li class="note" id="note_LCL370_216_1"><a class="footnoteCrossrefLink" href="#target_note_LCL370_216_1" title="Click to highlight in text"><sup class="lineRef">1</sup><span class="italic">V.l.</span> dicetur.</a></li><script type="text/javascript">document.getElementById('note_LCL370_216_1').style.display = "none";</script><li class="note" id="note_LCL370_216_2"><a class="footnoteCrossrefLink" href="#target_note_LCL370_216_2" title="Click to highlight in text"><sup class="lineRef">2</sup>cum <span class="italic">add. Rackham</span> (in vinaceis <span class="italic">Cato</span>).</a></li><script type="text/javascript">document.getElementById('note_LCL370_216_2').style.display = "none";</script></ul></section></notes></section>