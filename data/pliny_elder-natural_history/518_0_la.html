<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

petantur, sed et fere<a class="footnoteLink" href="#note_LCL353_8_1" id="target_note_LCL353_8_1"><sup>1</sup></a> cuncta quid caveant. elephans homine obvio forte in solitudine et simpliciter oberrante clemens placidusque etiam demonstrare viam traditur, idem vestigio hominis animadverso prius quam homine intremescere insidiarum metu, subsistere olfactu,<a class="footnoteLink" href="#note_LCL353_8_2" id="target_note_LCL353_8_2"><sup>2</sup></a> circumspectare, iras proflare, nec calcare sed erutum proxumo tradere, illum sequenti, simili nuntio usque ad extremum, tunc agmen circumagi et reverti aciemque dirigi: adeo omnium odori durare virus illud, maiore ex parte ne
<span class="br"></span><span class="lineNumber">10</span><span class="br"></span>nudorum quidem pedum. sic et tigris, etiam feris ceteris truculenta atque ipsa elephanti quoque spernens vestigia, hominis viso transferre dicitur protinus
catulosâ€”quonam modo agnito, ubi ante conspecto
illo quem timet? etenim tales silvas minime frequentari certum est. sane mirentur ipsam vestigii raritatem; sed unde sciunt timendum esse? immo vero cur vel ipsius conspectum paveant tanto viribus, magnitudine, velocitate praestantiores? nimirum
haec est natura rerum, haec potentia eius, saevissimas ferarum maximasque numquam vidisse quod debeant timere et statim intellegere cum sit timendum.</p>
</section><notes><section class="footnotes"><ul><li class="note" id="note_LCL353_8_1"><a class="footnoteCrossrefLink" href="#target_note_LCL353_8_1" title="Click to highlight in text"><sup class="lineRef">1</sup><span class="italic">Salm.</span>: et per.</a></li><script type="text/javascript">document.getElementById('note_LCL353_8_1').style.display = "none";</script><li class="note" id="note_LCL353_8_2"><a class="footnoteCrossrefLink" href="#target_note_LCL353_8_2" title="Click to highlight in text"><sup class="lineRef">2</sup><span class="italic">v.l.</span> ab olfactu.</a></li><script type="text/javascript">document.getElementById('note_LCL353_8_2').style.display = "none";</script></ul></section></notes></section>