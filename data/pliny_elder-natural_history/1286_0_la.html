<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

inopia est,<a class="footnoteLink" href="#note_LCL371_376_1" id="target_note_LCL371_376_1"><sup>1</sup></a> stramento paleam quaerunt. panici culmo non tegunt, milii culmum fere inurunt, hordei stipulam bubus gratissimam servant. panicum et milium singillatim pectine manuali legunt Galliae.</p>
<span class="br"></span><span class="lineNumber">298</span><span class="br"></span><p>Messa spica<a class="footnoteLink" href="#note_LCL371_376_2" id="target_note_LCL371_376_2"><sup>2</sup></a> ipsa alibi tribulis in area, alibi equarum gressibus exteritur, alibi perticis flagellatur. triticum quo serius metitur hoc copiosius invenitur, quo celerius vero hoc speciosius ac robustius. lex apertissima, ‘antequam granum indurescat et cum iam traxerit colorem,’ oraculum vero ‘biduo celerius messem facere potius quam biduo serius.’ siliginis et tritici eadem<a class="footnoteLink" href="#note_LCL371_376_3" id="target_note_LCL371_376_3"><sup>3</sup></a> ratio in area horreoque. far, quia difficulter excutitur, convenit cum palea sua condi, et
<span class="br"></span><span class="lineNumber">299</span><span class="br"></span>stipula tantum et aristis liberatur. palea plures gentium pro feno utuntur; melior ea quo tenuior minutiorque et pulveri propior, ideo optima e milio, proxima ex hordeo, pessima ex tritico, praeterquam iumentis opere laborantibus. culmum saxosis locis cum inaruit baculo frangunt, substraturi<a class="footnoteLink" href="#note_LCL371_376_4" id="target_note_LCL371_376_4"><sup>4</sup></a> animalibus;
<span class="br"></span><span class="lineNumber">300</span><span class="br"></span>si palea defecit, et culmus teritur. ratio haec: maturius desectus, muria dura sparsus, dein siccatus in manipulos convolvitur atque ita pro feno bubus datur. sunt qui accendant in arvo et stipulas, magno Vergilii praeconio; summa autem eius ratio ut herbarum






</p></section><notes><section class="footnotes"><ul><li class="note" id="note_LCL371_376_1"><a class="footnoteCrossrefLink" href="#target_note_LCL371_376_1" title="Click to highlight in text"><sup class="lineRef">1</sup>inopia est <span class="italic">edd.</span>: inopiae <span class="italic">aut</span> inopia.</a></li><script type="text/javascript">document.getElementById('note_LCL371_376_1').style.display = "none";</script><li class="note" id="note_LCL371_376_2"><a class="footnoteCrossrefLink" href="#target_note_LCL371_376_2" title="Click to highlight in text"><sup class="lineRef">2</sup>Messa spica? <span class="italic">Mayhoff</span>: Messis.</a></li><script type="text/javascript">document.getElementById('note_LCL371_376_2').style.display = "none";</script><li class="note" id="note_LCL371_376_3"><a class="footnoteCrossrefLink" href="#target_note_LCL371_376_3" title="Click to highlight in text"><sup class="lineRef">3</sup><span class="italic">Pintianus</span>: etiam.</a></li><script type="text/javascript">document.getElementById('note_LCL371_376_3').style.display = "none";</script><li class="note" id="note_LCL371_376_4"><a class="footnoteCrossrefLink" href="#target_note_LCL371_376_4" title="Click to highlight in text"><sup class="lineRef">4</sup><span class="italic">Mayhoff</span>: substracta <span class="italic">aut</span> subtracta.</a></li><script type="text/javascript">document.getElementById('note_LCL371_376_4').style.display = "none";</script></ul></section></notes></section>