<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

fluit. est tamen et nunc Scamandria civitas parva, ac <span class="sc">mm d</span> p. remotum a portu Ilium immune, unde
<span class="br"></span><span class="lineNumber">125</span><span class="br"></span>omnis rerum claritas. extra sinum sunt Rhoetea litora Rhoeteo et Dardanio et Arisbe oppidis habitata. fuit et Achilleon oppidum iuxta tumulum Achillis conditum a Mytilenaeis et mox Atheniensibus ubi classis eius steterat in Sigeo; fuit et Aeantion a Rhodiis conditum in altero cornu, Aiace ibi sepulto, <span class="sc">xxx</span> stadiorum intervallo a Sigeo et ipsa statione classis suae. supra Aeolida et partem Troadis in mediterraneo est quae vocatur Teuthrania, quam Mysi antiquitus tenuere: ibi Caicus amnis iam dictus oritur; gens ampla per se, etiam cum totum Mysia
<span class="br"></span><span class="lineNumber">126</span><span class="br"></span>appellaretur. in ea Pioniae, Andera, Idale, Stabulum,
Conisium, Teium, Balce, Tiare, Teuthranie, Sarnaca, Haliserne, Lycide, Parthenium, Cambre, Oxyopum, Lygdamum, Apollonia, longeque clarissimum
Asiae Pergamum, quod intermeat Selinus, praefluit Cetius profusus Pindaso monte. abest haut procul Elaea, quam in litore diximus. Pergamena
vocatur eius tractus iurisdictio; ad eam conveniunt
Thyatireni, Mossyni, Mygdones, Bregmeni, Hierocometae, Perpereni, Tiareni, Hierolophienses, Hermocapelitae, Attalenses, Panteenses, Apollonidienses
<span class="br"></span><span class="lineNumber">127</span><span class="br"></span>aliaeque inhonorae civitates. a Rhoeteo Dardanium oppidum parvum abest stadia <span class="sc">lxx.</span>
</p></section><notes></notes></section>