<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

draconum adipem venenata fugiunt, item, si uratur, ichneumonum, fugiunt et urticis tritis in aceto perunctos.</p>
<span class="br"></span><span class="lineNumber">69</span><span class="br"></span><p>XXI. Viperae caput inpositum, vel alterius quam quae percusserit, sine fine<a class="footnoteLink" href="#note_LCL418_228_1" id="target_note_LCL418_228_1"><sup>1</sup></a> prodest, item si quis ipsam eam in vapore baculo sustineat, aiunt enim recanere,<a class="footnoteLink" href="#note_LCL418_228_2" id="target_note_LCL418_228_2"><sup>2</sup></a> item si quis exustae eiusdem cinere inlinat. reverti autem ad percussum serpentem necessitate naturae Nigidius auctor est. caput quidam<a class="footnoteLink" href="#note_LCL418_228_3" id="target_note_LCL418_228_3"><sup>3</sup></a> dissecant scite<a class="footnoteLink" href="#note_LCL418_228_4" id="target_note_LCL418_228_4"><sup>4</sup></a> inter aures ad eximendum lapillum quem aiunt ab ea devorari territa. alii ipso toto capite
<span class="br"></span><span class="lineNumber">70</span><span class="br"></span>utuntur. fiunt ex vipera pastilli qui theriaci vocantur a Graecis, ternis digitis mensura utrimque amputatis
exemptisque interaneis et livore spinae adhaerente,
reliquo corpore in patina ex aqua et aneto discocto spinisque exemptis et addita similagine atque ita in umbra siccatis pastillis quibus ad multa medicamenta utuntur. significandum videtur e vipera tantum hoc fieri. quidam purgatae ut supra dictum est adipem cum olei sextario decocunt ad dimidias. ex eo, cum opus sit, ternis stillis additis in oleum perunguntur ut omnes bestiae fugiant eos.</p>
<span class="br"></span><span class="lineNumber">71</span><span class="br"></span><p>XXII. Praeterea constat contra omnium ictus quamvis insanabiles ipsarum serpentium exta inposita auxiliari, eosque qui aliquando viperae iecur coctum hauserint numquam postea feriri a serpente. neque anguis venenatus est nisi per mensem<a class="footnoteLink" href="#note_LCL418_228_5" id="target_note_LCL418_228_5"><sup>5</sup></a> luna instigatus,







</p></section><notes><section class="footnotes"><ul><li class="note" id="note_LCL418_228_1"><a class="footnoteCrossrefLink" href="#target_note_LCL418_228_1" title="Click to highlight in text"><sup class="lineRef">1</sup><span class="italic">Warmington</span> percusserit, sane prodest <span class="italic">coni</span></a></li><script type="text/javascript">document.getElementById('note_LCL418_228_1').style.display = "none";</script><li class="note" id="note_LCL418_228_2"><a class="footnoteCrossrefLink" href="#target_note_LCL418_228_2" title="Click to highlight in text"><sup class="lineRef">2</sup>recanere <span class="italic">Sillig</span> (cf. XXVIII. 19): praecanere <span class="italic">codd.</span></a></li><script type="text/javascript">document.getElementById('note_LCL418_228_2').style.display = "none";</script><li class="note" id="note_LCL418_228_3"><a class="footnoteCrossrefLink" href="#target_note_LCL418_228_3" title="Click to highlight in text"><sup class="lineRef">3</sup>quidam VTE: quidem <span class="italic">aliquot codd.</span></a></li><script type="text/javascript">document.getElementById('note_LCL418_228_3').style.display = "none";</script><li class="note" id="note_LCL418_228_4"><a class="footnoteCrossrefLink" href="#target_note_LCL418_228_4" title="Click to highlight in text"><sup class="lineRef">4</sup>scite VTE: Scythae <span class="italic">aliquot codd.</span></a></li><script type="text/javascript">document.getElementById('note_LCL418_228_4').style.display = "none";</script><li class="note" id="note_LCL418_228_5"><a class="footnoteCrossrefLink" href="#target_note_LCL418_228_5" title="Click to highlight in text"><sup class="lineRef">5</sup>per mensem R <span class="italic">vulg. Mayhoff, qui</span> primo mense <span class="italic">coni.</span></a></li><script type="text/javascript">document.getElementById('note_LCL418_228_5').style.display = "none";</script></ul></section></notes></section>