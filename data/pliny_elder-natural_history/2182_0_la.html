<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">20</span><span class="br"></span>aliud pro nostro habemus quam delicias. non deseram Catonem tam ambitiosae artis invidiae a me obiectum aut senatum illum qui ita censebat, idque non criminibus artis arreptis, ut aliquis exspectaverit. quid enim venenorum fertilius aut unde plures testamentorum
insidiae? iam vero et adulteria etiam in principum domibus, ut Eudemi in Livia Drusi Caesaris, item Valentis in qua dictum est regina.
<span class="br"></span><span class="lineNumber">21</span><span class="br"></span>non sint artis ista sed hominum; non magis haec urbi timuit Cato, ut equidem credo, quam reginas. ne avaritiam quidem arguam rapacesque nundinas pendentibus
fatis et dolorum indicaturam ac mortis arram aut arcana praecepta, squamam in oculis emovendam potius quam extrahendam, per quae effectum est ut nihil magis pro re videretur quam multitudo grassantium;
neque enim pudor sed aemuli pretia summittunt.
<span class="br"></span><span class="lineNumber">22</span><span class="br"></span>notum est ab eodem Charmide unum aegrum ex provincialibus H͞S͞ <span class="sc">cc</span><a class="footnoteLink" href="#note_LCL418_196_1" id="target_note_LCL418_196_1"><sup>1</sup></a> reconductum Alconti vulnerum
medico, H͞S͞ <span class="sc">x͞</span><a class="footnoteLink" href="#note_LCL418_196_2" id="target_note_LCL418_196_2"><sup>2</sup></a> damnato ademisse Claudium principem, eidemque in Gallia exulanti et deinde restituto adquisitum non minus intra paucos annos.
<span class="br"></span><span class="lineNumber">23</span><span class="br"></span>et haec personis inputentur. ne faecem quidem aut inscitiam eius turbae<a class="footnoteLink" href="#note_LCL418_196_3" id="target_note_LCL418_196_3"><sup>3</sup></a> arguamus, ipsorum intemperantiam,







</p></section><notes><section class="footnotes"><ul><li class="note" id="note_LCL418_196_1"><a class="footnoteCrossrefLink" href="#target_note_LCL418_196_1" title="Click to highlight in text"><sup class="lineRef">1</sup><span class="sc">cc</span> <span class="italic">Warmington</span>: <span class="sc">c͞c͞</span> <span class="italic">codd.</span></a></li><script type="text/javascript">document.getElementById('note_LCL418_196_1').style.display = "none";</script><li class="note" id="note_LCL418_196_2"><a class="footnoteCrossrefLink" href="#target_note_LCL418_196_2" title="Click to highlight in text"><sup class="lineRef">2</sup><span class="sc">x͞</span> <span class="italic">Warmington</span>: <span class="sc">c͞</span> <span class="italic">codd.</span></a></li><script type="text/javascript">document.getElementById('note_LCL418_196_2').style.display = "none";</script><li class="note" id="note_LCL418_196_3"><a class="footnoteCrossrefLink" href="#target_note_LCL418_196_3" title="Click to highlight in text"><sup class="lineRef">3</sup>turbae d <span class="italic">vulg.</span>: turpem <span class="italic">Mayhoff</span>: turbam <span class="italic">plerique codd. Post</span> ipsorum <span class="italic">add.</span> procerum <span class="italic">Mayhoff.</span></a></li><script type="text/javascript">document.getElementById('note_LCL418_196_3').style.display = "none";</script></ul></section></notes></section>