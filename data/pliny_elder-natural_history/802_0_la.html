<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

hirundines in mari, siccis inter tecta vespertiliones; horum<a class="footnoteLink" href="#note_LCL353_576_1" id="target_note_LCL353_576_1"><sup>1</sup></a> alae quoque articulos habent.</p>
<span class="br"></span><span class="lineNumber">229</span><span class="br"></span><p>Pili e cute exeunt crassa hirti, feminis tenuiores; quis in iuba largi, in armis leoni, dasypodi et in buccis intus et sub pedibus; quae utraque Trogus et in lepore tradidit, hoc exemplo libidinosiores esse<a class="footnoteLink" href="#note_LCL353_576_2" id="target_note_LCL353_576_2"><sup>2</sup></a> hominum quoque hirtos colligens: villosissimus
<span class="br"></span><span class="lineNumber">230</span><span class="br"></span>animalium lepus. pubescit homo solus, quod nisi contigit, sterilis in gignendo est, seu masculus seu femina. pili in homine partim simul partim postea gignuntur; hi castratis non nascuntur, congeniti autem non desinunt; sicut nec feminis magno opere, inventae tamen quaedam defluvio capitis invalidae, ut et lanugine oris, cum menstrui cursus stetere. quibusdam post geniti<a class="footnoteLink" href="#note_LCL353_576_3" id="target_note_LCL353_576_3"><sup>3</sup></a> viris sponte non gignuntur. quadripedibus pilum cadere atque subnasci
<span class="br"></span><span class="lineNumber">231</span><span class="br"></span>annuum est. viris crescunt maxime in capillo, mox in barba. recisi non ut herbae ac cetera ab incisura augentur, sed ab radice exeunt. crescunt et in quibusdam morbis, maxime phthisi, et in senecta, defunctis quoque corporibus. libidinosis congeniti maturius defluunt, agnati celerius crescunt. quadripedibus senectute crassescunt lanaeque rarescunt. quadripedum dorsa pilosa, ventres glabri.</p>
</section><notes><section class="footnotes"><ul><li class="note" id="note_LCL353_576_1"><a class="footnoteCrossrefLink" href="#target_note_LCL353_576_1" title="Click to highlight in text"><sup class="lineRef">1</sup><span class="italic">Rackham</span>: vespertilio horum <span class="italic">aut</span> vespertilionum.</a></li><script type="text/javascript">document.getElementById('note_LCL353_576_1').style.display = "none";</script><li class="note" id="note_LCL353_576_2"><a class="footnoteCrossrefLink" href="#target_note_LCL353_576_2" title="Click to highlight in text"><sup class="lineRef">2</sup>esse <span class="italic">add. Rackham.</span></a></li><script type="text/javascript">document.getElementById('note_LCL353_576_2').style.display = "none";</script><li class="note" id="note_LCL353_576_3"><a class="footnoteCrossrefLink" href="#target_note_LCL353_576_3" title="Click to highlight in text"><sup class="lineRef">3</sup><span class="italic">Barb</span>.: genitis (post genituri sponte <span class="italic">Mayhoff</span>).</a></li><script type="text/javascript">document.getElementById('note_LCL353_576_3').style.display = "none";</script></ul></section></notes></section>