<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

radicis in aceto ad crassitudinem mellis, quo leprae inlinuntur et caput inunguitur<a class="footnoteLink" href="#note_LCL393_310_1" id="target_note_LCL393_310_1"><sup>1</sup></a> in dolore cum oleo.</p>
<span class="br"></span><span class="lineNumber">62</span><span class="br"></span><p>XXXIX. Tithymallum nostri herbam lactariam vocant, alii lactucam caprinam, narrantque lacte eius inscripto corpore, cum inaruerit, si cinis inspargatur, apparere litteras, et ita quidam adulteras adloqui maluere quam codicillis. genera eius multa: primus cognominatur characias, qui et masculus existimatur,
ramis digitali crassitudine, rubris, sucosis, quinque aut sex, cubitali longitudine, a radice foliis
<span class="br"></span><span class="lineNumber">63</span><span class="br"></span>paene oleae, in cacuminibus coma iunci. nascitur in asperis maritimis, legitur semen autumno cum coma, siccatum sole tunditur et reponitur. sucus vero incipiente pomorum lanugine defractis ramulis excipitur
farina ervi aut ficis ut cum iis arescat. quinas autem guttas singulis excipi satis est, traduntque etiam totiens purgari hydropicos fico sumpta quot
<span class="br"></span><span class="lineNumber">64</span><span class="br"></span>guttas ea lactis exceperit. sucus cum colligitur, ne attingat oculos cavendum est. fit et e foliis tunsis priore minus efficax. fit et decoctum e ramis. est et semen in usu cum melle decoctum ad catapotia solvendae alvi gratia. semen et dentium cavis cera includitur. coluuntur et radicis decocto e vino aut




</p></section><notes><section class="footnotes"><ul><li class="note" id="note_LCL393_310_1"><a class="footnoteCrossrefLink" href="#target_note_LCL393_310_1" title="Click to highlight in text"><sup class="lineRef">1</sup>inunguitur d, <span class="italic">Mayhoff</span>: unguitur <span class="italic">plerique codd., Detlefsen.</span></a></li><script type="text/javascript">document.getElementById('note_LCL393_310_1').style.display = "none";</script></ul></section></notes></section>