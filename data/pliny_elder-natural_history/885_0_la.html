<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Iudaea atque Cyrenaica Africa, non item in Aegypto, Cypro, Syria, Seleucia Assyriae, quamobrem sues et
<span class="br"></span><span class="lineNumber">50</span><span class="br"></span>reliqua animalia iis<a class="footnoteLink" href="#note_LCL370_128_1" id="target_note_LCL370_128_1"><sup>1</sup></a> saginantur. vitiati aut vetusti eius pomi signum est decidisse candidam verrucam qua racemo adhaeserint. Alexandri milites palmis viridibus strangulati sunt; in Gedrosis id factum est pomi genere, alibi copia evenit, est enim tanta suavitas musteis ut finis mandendi non nisi periculo fiat.</p>
<span class="br"></span><span class="lineNumber">51</span><span class="br"></span><p>X. Syria praeter hanc peculiares habet arbores: in nucum genere pistacia nota—prodesse adversus serpentium morsus traduntur et potu et cibo—in ficorum autem Caricas et minores eiusdem generis quas cottana vocant, item pruna in Damasco monte nata et myxas, utramque iam familiarem Italiae. e myxis in Aegypto et vina fiunt.</p>
<span class="br"></span><span class="lineNumber">52</span><span class="br"></span><p>XI. Iunipiri similem habet Phoenice cedrum minorem.
duo eius genera, Lycia et Phoenicia, differunt folio; nam quae durum, spinosum, acutum habet oxycedros vocatur, ramosa et nodis infesta altera, odore praestans. fructum ferunt myrti magnitudine, dulcem
<span class="br"></span><span class="lineNumber">53</span><span class="br"></span>sapore. et maioris cedri duo genera; quae floret fructum non fert, fructifera non floret, et in ea antecedentem fructum occupat novus. semen eius cupresso simile. quidam cedrelaten vocant. ex hac




</p></section><notes><section class="footnotes"><ul><li class="note" id="note_LCL370_128_1"><a class="footnoteCrossrefLink" href="#target_note_LCL370_128_1" title="Click to highlight in text"><sup class="lineRef">1</sup>iis? <span class="italic">Mayhoff</span>: ex iis.</a></li><script type="text/javascript">document.getElementById('note_LCL370_128_1').style.display = "none";</script></ul></section></notes></section>