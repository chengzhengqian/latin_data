<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

cinis autem usti ad serpentia ulcera aut sordida, eademque quae chartis<a class="footnoteLink" href="#note_LCL394_250_1" id="target_note_LCL394_250_1"><sup>1</sup></a> ratio profectus. uritur autem in patinis per lamnas minutas cum sulpure, versatum rudibus ferreis aut ferulaceis, donec liquor mutetur in cinerem; dein refrigeratum teritur in farinam. alii elimatam scobem in fictili crudo cocunt in caminis, donec percoquatur figlinum. aliqui cerussam admiscent pari mensura aut hordeum teruntque ut in crudo<a class="footnoteLink" href="#note_LCL394_250_2" id="target_note_LCL394_250_2"><sup>2</sup></a> dictum est, et praeferunt sic plumbum spodio Cyprio.</p>
<span class="br"></span><span class="lineNumber">171</span><span class="br"></span><p>LI. Scoria quoque plumbi in usu est. optima quae maxime ad luteum colorem accedit, sine plumbi reliquiis aut sulpuris, specie terrae<a class="footnoteLink" href="#note_LCL394_250_3" id="target_note_LCL394_250_3"><sup>3</sup></a> carens. lavatur haec in mortariis minutim fracta, donec aqua luteum colorem trahat, et transfunditur in vas purum, idque saepius, usque dum subsidat quod utilissimum est. effectus habet eosdem quos plumbum, sed acriores. mirarique succurrit experientiam<a class="footnoteLink" href="#note_LCL394_250_4" id="target_note_LCL394_250_4"><sup>4</sup></a> vitae, ne faece quidem rerum excrementorumque foeditate intemptata tot modis.</p>
<span class="br"></span><span class="lineNumber">172</span><span class="br"></span><p>LII. Fit et spodium ex plumbo eodem modo quo ex Cyprio aere; lavatur in linteis raris aqua caelesti separaturque terrenum transfusione; cribratum teritur. quidam pulverem eum pinnis digerere malunt ac terere in vino odorato.</p>
</section><notes><section class="footnotes"><ul><li class="note" id="note_LCL394_250_1"><a class="footnoteCrossrefLink" href="#target_note_LCL394_250_1" title="Click to highlight in text"><sup class="lineRef">1</sup>chalcitidis <span class="italic">coni. Mayhoff.</span></a></li><script type="text/javascript">document.getElementById('note_LCL394_250_1').style.display = "none";</script><li class="note" id="note_LCL394_250_2"><a class="footnoteCrossrefLink" href="#target_note_LCL394_250_2" title="Click to highlight in text"><sup class="lineRef">2</sup>in crudo <span class="italic">cdd.</span>: supra <span class="italic">coni. K. C. Bailey.</span></a></li><script type="text/javascript">document.getElementById('note_LCL394_250_2').style.display = "none";</script><li class="note" id="note_LCL394_250_3"><a class="footnoteCrossrefLink" href="#target_note_LCL394_250_3" title="Click to highlight in text"><sup class="lineRef">3</sup>specie terrae <span class="italic">B</span>: et terra <span class="italic">rell.</span></a></li><script type="text/javascript">document.getElementById('note_LCL394_250_3').style.display = "none";</script><li class="note" id="note_LCL394_250_4"><a class="footnoteCrossrefLink" href="#target_note_LCL394_250_4" title="Click to highlight in text"><sup class="lineRef">4</sup>experientia <span class="italic">B.</span></a></li><script type="text/javascript">document.getElementById('note_LCL394_250_4').style.display = "none";</script></ul></section></notes></section>