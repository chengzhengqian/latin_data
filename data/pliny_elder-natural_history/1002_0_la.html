<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

vitium est. magnum his omnibus in odore momentum et magna cognatio, qui et ipse nullus est aquis aut, si sentitur omnino, vitium est. mirum tria naturae praecipua elementa sine sapore esse, sine odore, sine suco, aquas aera ignes.</p>
<span class="br"></span><span class="lineNumber">109</span><span class="br"></span><p>XXXIII. Ergo sucorum vinosi piro, moro, myrto, minimeque, quod miremur, uvis; pingues olivae, lauro, nuci iuglandi, amygdalis, dulces uvis, ficis, palmis, aquosi prunis. magna differentia et in colore suci: sanguineus moris, cerasis, cornis, uvis nigris, idem albis candidus, lacteus in capite ficis, in corpore non item, spumeus malis, nullus Persicis, cum praesertim
duracina suco abundent, sed quis eius ullum dixerit colorem?</p>
<span class="br"></span><span class="lineNumber">110</span><span class="br"></span><p>Sua et in odore miracula. malis acutus, Persicis dilutus, dulcibus nullus; nam et vinum tale sine odore, tenue odoratius, multoque celerius talia ad usum veniunt quam pinguia. quae odorata non eadem<a class="footnoteLink" href="#note_LCL370_362_1" id="target_note_LCL370_362_1"><sup>1</sup></a> gustu tenera, quia non sunt pariter odor et sapor; quamobrem citreis odor acerrimus, sapor asperrimus, quadamtenus et cotoneis; nullusque odor ficis.</p>
</section><notes><section class="footnotes"><ul><li class="note" id="note_LCL370_362_1"><a class="footnoteCrossrefLink" href="#target_note_LCL370_362_1" title="Click to highlight in text"><sup class="lineRef">1</sup>eadem in <span class="italic">codd.</span>: <span class="italic">an</span> eadem <span class="italic">delendum</span>? <span class="italic">Mayhoff.</span></a></li><script type="text/javascript">document.getElementById('note_LCL370_362_1').style.display = "none";</script></ul></section></notes></section>