<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

tussi daucum, item Scythica herba; eadem<a class="footnoteLink" href="#note_LCL393_286_1" id="target_note_LCL393_286_1"><sup>1</sup></a> omnibus pectoris vitiis. tussi et purulenta excreantibus obolis tribus in passi totidem, verbascum cuius est
<span class="br"></span><span class="lineNumber">29</span><span class="br"></span>flos aureus. huic tanta vis ut iumentis etiam non tussientibus modo sed ilia quoque trahentibus auxilietur potu, quod et de gentiana reperio. radix caccaliae commanducata et in vino madefacta non tussi tantum sed et faucibus prodest. hysopi quinque
rami cum duobus rutae et ficis tribus decocti thoracem purgant, tussim sedant.</p>
<span class="br"></span><span class="lineNumber">30</span><span class="br"></span><p>XVI. Bechion tussilago dicitur. duo eius genera: silvestris ubi nascitur subesse aquas credunt, et hoc habent signum aquileges. folia sunt maiuscula quam hederae quinque aut septem, subalbida a terra, superne pallida, sine caule, sine flore, sine semine, radice tenui. quidam eandem esse arcion et alio nomine chamaeleucen putant. huius aridae cum radice fumus per harundinem haustus et devoratus veterem sanare dicitur tussim, sed in singulos haustus passum gustandum est.</p>
<span class="br"></span><span class="lineNumber">31</span><span class="br"></span><p>XVII. Altera a quibusdam salvia appellatur, similis verbasco. conteritur et colata calfit atque ita ad tussim laterisque dolores bibitur, contra scorpiones





</p></section><notes><section class="footnotes"><ul><li class="note" id="note_LCL393_286_1"><a class="footnoteCrossrefLink" href="#target_note_LCL393_286_1" title="Click to highlight in text"><sup class="lineRef">1</sup>eadem <span class="italic">Sillig, Mayhoff</span>: ea demum <span class="italic">aliquot codd.</span>: ex V<sup>1</sup>R: ea demum ex <span class="italic">V</span><sup>2</sup>.</a></li><script type="text/javascript">document.getElementById('note_LCL393_286_1').style.display = "none";</script></ul></section></notes></section>