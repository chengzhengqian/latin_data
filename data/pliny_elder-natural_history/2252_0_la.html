<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
que et iocur eius, testiculi volvaeque aut ventriculus inveteratus cum coriandro, ut diximus, item cinis, silvestris vero tota in cibo sumpta. eadem omnia praedicantur ex viverra. lacerta viridis cum condimentis
quae fastidium abstergeant, ablatis pedibus et capite, coclearum cinis addito semine lini et
<span class="br"></span><span class="lineNumber">91</span><span class="br"></span>urticae cum melle unctu sanant. Magis placet draconis cauda in pelle dorcadis adalligata cervinis nervis vel lapilli e ventre hirundinum pullorum sinistro lacerto adnexi. dicuntur enim excluso pullo lapillum dare. quod si pullus is detur in cibo, quem primum pepererit, cum quis primum temptatus sit, liberatur eo malo. postea medetur hirundinum sanguis cum ture vel cor recens devoratum. quin et e nido earum lapillus inpositus recreare dicitur
<span class="br"></span><span class="lineNumber">92</span><span class="br"></span>confestim et adalligatus in perpetuum tueri. praedicatur
et iocur milvi devoratum et senectus serpentium,
iocur vulturis tritum cum suo sanguine ter septenis diebus potum, cor pulli vulturini adalligatum.
sed et ipsum vulturem in cibo dari iubent et quidem satiatum humano cadavere. quidam pectus eius bibendum censent in cerrino calice, aut testes gallinacei ex aqua et lacte, antecedente quinque dierum abstinentia vini, ob id inveteratos.<a class="footnoteLink" href="#note_LCL418_336_1" id="target_note_LCL418_336_1"><sup>1</sup></a> fuere et qui viginti unam muscas rufas, et quidem a mortuo,<a class="footnoteLink" href="#note_LCL418_336_2" id="target_note_LCL418_336_2"><sup>2</sup></a> in potu darent, infirmioribus pauciores.</p>
</section><notes><section class="footnotes"><ul><li class="note" id="note_LCL418_336_1"><a class="footnoteCrossrefLink" href="#target_note_LCL418_336_1" title="Click to highlight in text"><sup class="lineRef">1</sup>inveteratos <span class="italic">vulg.</span>: inveterant <span class="italic">Mayhoff</span>: inveterate <span class="italic">aut</span> inveteratae <span class="italic">codd.</span></a></li><script type="text/javascript">document.getElementById('note_LCL418_336_1').style.display = "none";</script><li class="note" id="note_LCL418_336_2"><a class="footnoteCrossrefLink" href="#target_note_LCL418_336_2" title="Click to highlight in text"><sup class="lineRef">2</sup>a mortuo Er <span class="italic">Detlefsen, Mayhoff</span>: mortuas <span class="italic">Sillig.</span></a></li><script type="text/javascript">document.getElementById('note_LCL418_336_2').style.display = "none";</script></ul></section></notes></section>