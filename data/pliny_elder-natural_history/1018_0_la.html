<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

certum est, uni gentium huic plura sunt genera quam cunctis.</p>
<span class="br"></span><span class="lineNumber">11</span><span class="br"></span><p>V. Romulus frondea coronavit Hostum Hostilium, quod Fidenam primus inrupisset: avus hic Tulli Hostilii regis fuit. P. Decium patrem tribunum militum frondea donavit exercitus ab eo servatus imperatore Cornelio Cosso cos. Samnitium bello. civica iligna primo fuit, postea magis placuit ex aesculo Iovi sacra, variatumque et cum quercu est ac data ubique quae fuerat custodito tantum honore
<span class="br"></span><span class="lineNumber">12</span><span class="br"></span>glandis. additae leges artae et ideo superbae quasque conferre libeat cum illa Graecorum summa quae sub ipso Iove datur cuique muros patria gaudens rumpit: civem servare, hostem occidere, ut ne eum<a class="footnoteLink" href="#note_LCL370_394_1" id="target_note_LCL370_394_1"><sup>1</sup></a> locum in quo sit actum hostis optineat eo die, ut servatus fateatur—alias testes nihil prosunt—ut
<span class="br"></span><span class="lineNumber">13</span><span class="br"></span>civis fuerit: auxilia quamvis rege servato decus non dant. nec crescit honos idem imperatore conservato,
quoniam conditores in quocumque cive<a class="footnoteLink" href="#note_LCL370_394_2" id="target_note_LCL370_394_2"><sup>2</sup></a> summum esse voluere. accepta licet uti perpetuo;





</p></section><notes><section class="footnotes"><ul><li class="note" id="note_LCL370_394_1"><a class="footnoteCrossrefLink" href="#target_note_LCL370_394_1" title="Click to highlight in text"><sup class="lineRef">1</sup><span class="italic">Ian</span>: ut eum.</a></li><script type="text/javascript">document.getElementById('note_LCL370_394_1').style.display = "none";</script><li class="note" id="note_LCL370_394_2"><a class="footnoteCrossrefLink" href="#target_note_LCL370_394_2" title="Click to highlight in text"><sup class="lineRef">2</sup><span class="italic">V.l.</span> civem.</a></li><script type="text/javascript">document.getElementById('note_LCL370_394_2').style.display = "none";</script></ul></section></notes></section>