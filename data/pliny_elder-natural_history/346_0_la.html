<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

inde <span class="sc">x͞v͞i͞i͞i͞</span> promunturium Trapeza, unde primum concitat se Hellespontus. ex Asia interisse gentes tradit Eratosthenes Solymorum, Lelegum, Bebrycum,
Colycantiorum, Tripsedorum; Isidorus Arieneos et Capreatas ubi sit Apamea condita a Seleuco rege, inter Ciliciam, Cappadociam, Cataoniam,
Armeniam et, quoniam ferocissimas gentes domuisset, initio Damea vocata.<a class="footnoteLink" href="#note_LCL352_316_1" id="target_note_LCL352_316_1"><sup>1</sup></a></p>
<span class="br"></span><span class="lineNumber">128</span><span class="br"></span><p>XXXIV. Insularum ante Asiam prima est in Canopico ostio Nili, a Canopo Menelai gubernatore, ut ferunt, dicta. altera iuncta ponte Alexandriae, colonia Caesaris dictatoris, Pharos, quondam diei navigatione distans ab Aegypto, nunc a turri nocturnis ignibus cursum navium regens; namque fallacibus vadis Alexandria tribus omnino aditur alveis maris, Stegano, Posideo, Tauro. in Phoenicio deinde mari est ante Iopen Paria, tota oppidum, in qua obiectam beluae Andromedam ferunt, et iam dicta Arados, inter quam et continentem <span class="sc">l</span> cubita alto mari, ut auctor est Mucianus, e fonte dulcis aqua tubo coriis facta usque a vado trahitur.</p>
<span class="br"></span><span class="lineNumber">129</span><span class="br"></span><p>XXXV. Pamphylium mare ignobilis insulas habet, Cilicium ex quinque maximis Cyprum ad ortum occasumque Ciliciae ac Syriae obiectam, quondam novem regnorum sedem. huius circuitum Timosthenes
<span class="sc">c͞c͞c͞c͞x͞x͞v͞i͞i͞</span> <span class="sc">d</span> p. prodidit, Isidorus <span class="sc">c͞c͞c͞l͞x͞x͞v͞</span>.




</p></section><notes><section class="footnotes"><ul><li class="note" id="note_LCL352_316_1"><a class="footnoteCrossrefLink" href="#target_note_LCL352_316_1" title="Click to highlight in text"><sup class="lineRef">1</sup><span class="italic">Rackham</span>: Dameam vocatam.</a></li><script type="text/javascript">document.getElementById('note_LCL352_316_1').style.display = "none";</script></ul></section></notes></section>