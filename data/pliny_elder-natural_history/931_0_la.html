<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

potentia quae postremo nimia ruit super ipsum, minime utique miratore inanium, tanto praedii huius amore capto ut non puderet inviso alias et ostentaturo tradere palmam eam, emptis quadriplicato vineis
<span class="br"></span><span class="lineNumber">52</span><span class="br"></span>illis intra decimum fere curae annum. digna opera quae in Caecubis Setinisque agris proficeret, quando et postea saepenumero septenos culleos singula iugera, hoc est amphoras centenas quadragenas, musti dedere. ac ne quis victam in hoc antiquitatem arbitretur,
idem Cato denos culleos redire ex iugeribus scripsit, efficacibus exemplis non maria plus temerata conferre mercatori, non in Rubrum litus Indicumve merces petitas quam sedulum ruris larem.</p>
<span class="br"></span><span class="lineNumber">53</span><span class="br"></span><p>VI. Vino antiquissima claritas Maroneo in Thraciae maritimae parte genito, ut auctor est Homerus. neque enim fabulosa aut de origine eius varie prodita consectemur,<a class="footnoteLink" href="#note_LCL370_220_1" id="target_note_LCL370_220_1"><sup>1</sup></a> praeterquam Aristaeum primum omnium in eadem gente mel miscuisse vino, suavitate praecipua utriusque naturae sponte provenientis. Maroneum vicies tanto addito aquae miscendum
<span class="br"></span><span class="lineNumber">54</span><span class="br"></span>Homerus prodidit. durat etiamnum vis in eadem

</p></section><notes><section class="footnotes"><ul><li class="note" id="note_LCL370_220_1"><a class="footnoteCrossrefLink" href="#target_note_LCL370_220_1" title="Click to highlight in text"><sup class="lineRef">1</sup><span class="italic">Warmington</span>: consectamur.</a></li><script type="text/javascript">document.getElementById('note_LCL370_220_1').style.display = "none";</script></ul></section></notes></section>