<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

agros, ac velut terris exempta a rerum natura, privata sorte inter duo imperia summa Romanorum Parthorumque,
et<a class="footnoteLink" href="#note_LCL352_288_1" id="target_note_LCL352_288_1"><sup>1</sup></a> prima in discordia semper utrimque cura. abest ab Seleucia Parthorum quae vocatur ad Tigrim <span class="sc">c͞c͞c͞x͞x͞x͞v͞i͞i͞</span> p., a proximo vero Syriae litore <span class="sc">c͞c͞i͞i͞i͞</span> et a Damasco <span class="sc">xxvii</span> propius.</p>
<span class="br"></span><span class="lineNumber">89</span><span class="br"></span><p>Infra Palmyrae solitudines Stelendena regio est dictaeque iam Hierapolis ac Beroea et Chalcis. ultra Palmyram quoque ex solitudinibus his aliquid obtinet Hemesa, item Elatium, dimidio propior Petrae quam Damascus. a Sura autem proxime est Philiscum oppidum Parthorum ad Euphraten; ab eo Seleuciam dierum decem navigatio, totidemque fere Babylonem.
<span class="br"></span><span class="lineNumber">90</span><span class="br"></span>scinditur Euphrates a Zeugmate <span class="sc">d͞l͞x͞x͞x͞x͞i͞</span> p. circa vicum Massicen, et parte laeva in Mesopotamiam vadit per ipsam Seleuciam, circa eam praefluenti infusus Tigri; dexteriore autem alveo Babylonem quondam Chaldaeae caput petit, mediamque permeans,
item quam Mothrim vocant, distrahitur in paludes. increscit autem et ipse Nili modo statis diebus paulum differens ac Mesopotamiam inundat sole optinente <span class="sc">xx</span> partem cancri; minui incipit in virginem e leone transgresso, in totum vero remeat in <span class="sc">xxix</span> parte virginis.</p>
<span class="br"></span><span class="lineNumber">91</span><span class="br"></span><p>XXII. Sed redeamus ad oram Syriae, cui proxima est Cilicia. flumen Diaphanes, mons Crocodilus.

</p></section><notes><section class="footnotes"><ul><li class="note" id="note_LCL352_288_1"><a class="footnoteCrossrefLink" href="#target_note_LCL352_288_1" title="Click to highlight in text"><sup class="lineRef">1</sup>est <span class="italic">Mayhoff.</span></a></li><script type="text/javascript">document.getElementById('note_LCL352_288_1').style.display = "none";</script></ul></section></notes></section>