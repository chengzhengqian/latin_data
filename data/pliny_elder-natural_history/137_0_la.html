<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

quae a septentrione descendunt ad teporem, qualis est urbis et Campaniae tractus, iuxta hieme et aestate fulgurat, quod non in<a class="footnoteLink" href="#note_LCL330_274_1" id="target_note_LCL330_274_1"><sup>1</sup></a> alio situ evenit.<a class="footnoteLink" href="#note_LCL330_274_2" id="target_note_LCL330_274_2"><sup>2</sup></a></p>
<span class="br"></span><span class="lineNumber">137</span><span class="br"></span><p>LII. Fulminum ipsorum plura genera traduntur. quae sicca veniunt non adurunt sed dissipant, quae fumida<a class="footnoteLink" href="#note_LCL330_274_3" id="target_note_LCL330_274_3"><sup>3</sup></a> non urunt sed infuscant. tertium est quod clarum vocant, mirificae maxime naturae, quo dolia exhauriuntur intactis operimentis nulloque alio vestigio relicto, aurum et aes et argentum liquatur intus, sacculis ipsis nullo modo ambustis ac ne confuso quidem signo cerae. Marcia femina<a class="footnoteLink" href="#note_LCL330_274_4" id="target_note_LCL330_274_4"><sup>4</sup></a> princeps Romanarum icta gravida partu exanimato ipsa citra ullum aliud incommodum vixit. in Catilinariis prodigiis Pompeiano ex municipio M. Herennius decurio sereno die fulmine ictus est.</p>
<span class="br"></span><span class="lineNumber">138</span><span class="br"></span><p>LIII. Tuscorum litterae novem deos emittere fulmina existimant, eaque esse undecim generum, Iovem enim trina iaculari. Romani duo tantum ex iis servavere, diurna attribuentes Iovi, nocturna Summano, rariora sane eadem de causa frigidioris caeli. Etruria erumpere terra quoque arbitratur, quae infera appellat, brumali tempore facta saeva maxime et exsecrabilia, cum sint omnia quae terrena existimant non illa generalia nec a sideribus venientia




</p></section><notes><section class="footnotes"><ul><li class="note" id="note_LCL330_274_1"><a class="footnoteCrossrefLink" href="#target_note_LCL330_274_1" title="Click to highlight in text"><sup class="lineRef">1</sup>in&lt;ullo&gt;alio? <span class="italic">Rackham.</span></a></li><script type="text/javascript">document.getElementById('note_LCL330_274_1').style.display = "none";</script><li class="note" id="note_LCL330_274_2"><a class="footnoteCrossrefLink" href="#target_note_LCL330_274_2" title="Click to highlight in text"><sup class="lineRef">2</sup>evenit <span class="italic">om. codd. plurimi.</span></a></li><script type="text/javascript">document.getElementById('note_LCL330_274_2').style.display = "none";</script><li class="note" id="note_LCL330_274_3"><a class="footnoteCrossrefLink" href="#target_note_LCL330_274_3" title="Click to highlight in text"><sup class="lineRef">3</sup>fumida (ψολόεντα <span class="italic">Aristotle Meteorol.</span> 371 a 21) <span class="italic">Brotier</span>: umida.</a></li><script type="text/javascript">document.getElementById('note_LCL330_274_3').style.display = "none";</script><li class="note" id="note_LCL330_274_4"><a class="footnoteCrossrefLink" href="#target_note_LCL330_274_4" title="Click to highlight in text"><sup class="lineRef">4</sup>femina <span class="italic">add. Mayhoff.</span></a></li><script type="text/javascript">document.getElementById('note_LCL330_274_4').style.display = "none";</script></ul></section></notes></section>