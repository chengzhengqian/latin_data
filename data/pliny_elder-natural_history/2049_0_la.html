<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

arte paucis postferendus: proposito nescio an distinxerit<a class="footnoteLink" href="#note_LCL394_344_1" id="target_note_LCL394_344_1"><sup>1</sup></a>
se, quoniam humilia quidem secutus humilitatis tamen summam adeptus est gloriam. tonstrinas sutrinasque pinxit et asellos et obsonia ac similia, ob haec cognominatus rhyparographos, in iis consummatae voluptatis, quippe eae pluris
<span class="br"></span><span class="lineNumber">113</span><span class="br"></span>veniere quam maximae multorum. e diverso Maeniana, inquit Varro, omnia operiebat Serapionis tabula sub Veteribus. hic scaenas optime pinxit, sed hominem pingere non potuit. contra Dionysius nihil aliud quam homines pinxit, ob id anthropographos
<span class="br"></span><span class="lineNumber">114</span><span class="br"></span>cognominatus. parva et Callicles fecit, item Calates comicis tabellis, utraque Antiphilus. namque et Hesionam nobilem pinxit et Alexandrum ac Philippum cum Minerva, qui sunt in schola in Octaviae porticibus, et in Philippi Liberum patrem, Alexandrum puerum, Hippolytum tauro emisso expavescentem, in Pompeia vero Cadmum et Europen. idem iocoso<a class="footnoteLink" href="#note_LCL394_344_2" id="target_note_LCL394_344_2"><sup>2</sup></a> nomine Gryllum deridiculi habitus pinxit, unde id genus picturae grylli vocantur.
ipse in Aegypto natus didicit a Ctesidemo.</p>
</section><notes><section class="footnotes"><ul><li class="note" id="note_LCL394_344_1"><a class="footnoteCrossrefLink" href="#target_note_LCL394_344_1" title="Click to highlight in text"><sup class="lineRef">1</sup>distinxerit <span class="italic">Mayhoff</span>: distrinxerit <span class="italic">Fr√∂hner:</span> distruxerit <span class="italic">aut</span> destruxerit.</a></li><script type="text/javascript">document.getElementById('note_LCL394_344_1').style.display = "none";</script><li class="note" id="note_LCL394_344_2"><a class="footnoteCrossrefLink" href="#target_note_LCL394_344_2" title="Click to highlight in text"><sup class="lineRef">2</sup>iocoso <span class="italic">edd. vett.</span>: iocosis <span class="italic">aut</span> locosis.</a></li><script type="text/javascript">document.getElementById('note_LCL394_344_2').style.display = "none";</script></ul></section></notes></section>