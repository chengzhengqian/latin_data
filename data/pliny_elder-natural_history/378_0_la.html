<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

montes adsurgunt, Indorumque gens incipit, non Eoo tantum mari adiacens verum et meridiano quod Indicum appellavimus. quae pars orienti est adversa, recto praetenditur spatio ad flexum et initio Indici maris <span class="sc">|x͞v͞i͞i͞i͞| l͞x͞x͞v͞</span> colligit, deinde quae se flexit<a class="footnoteLink" href="#note_LCL352_380_1" id="target_note_LCL352_380_1"><sup>1</sup></a> in meridiem, <span class="sc">|x͞x͞i͞v͞| l͞x͞x͞v͞</span>, ut Eratosthenes tradit, usque ad Indum amnem qui est ab occidente finis Indiae.
<span class="br"></span><span class="lineNumber">57</span><span class="br"></span>conplures autem totam eius longitudinem <span class="sc">xl</span> dierum noctiumque velifico navium cursu determinavere, et a septentrione ad meridiem <span class="sc">|x͞x͞v͞i͞i͞i͞| l͞</span>. Agrippa longitudinis
<span class="sc">|x͞x͞x͞i͞i͞i͞|</span>, latitudinis <span class="sc">|x͞x͞i͞i͞i͞|</span> prodidit. Posidonius
ab aestivo solis ortu ad hibernum exortum metatus est eam, adversam Galliae statuens, quam ab occidente aestivo ad occidentem hibernum metabatur,
totam a favonio; itaque adverso<a class="footnoteLink" href="#note_LCL352_380_2" id="target_note_LCL352_380_2"><sup>2</sup></a> eius venti adflatu iuvari Indiam salubremque fieri haut dubia
<span class="br"></span><span class="lineNumber">58</span><span class="br"></span>ratione docuit. alia illi caeli facies, alii siderum ortus, binae aestates in anno, binae messes media inter illas hieme etesiarum flatu, nostra vero bruma lenes ibi aurae, mare navigabile. gentes ei urbesque innumerae, si quis omnes persequi velit. etenim patefacta est non modo Alexandri Magni armis regumque qui successere ei, circumvectis etiam in Hyrcanium mare et Caspium Seleuco et Antiocho praefectoque classis eorum Patrocle, verum et aliis


</p></section><notes><section class="footnotes"><ul><li class="note" id="note_LCL352_380_1"><a class="footnoteCrossrefLink" href="#target_note_LCL352_380_1" title="Click to highlight in text"><sup class="lineRef">1</sup><span class="italic">Mayhoff</span>: deinde qua (<span class="italic">aut</span> se) flexit.</a></li><script type="text/javascript">document.getElementById('note_LCL352_380_1').style.display = "none";</script><li class="note" id="note_LCL352_380_2"><a class="footnoteCrossrefLink" href="#target_note_LCL352_380_2" title="Click to highlight in text"><sup class="lineRef">2</sup><span class="italic">V.l.</span> adversum (-sam <span class="italic">Hardouin</span>).</a></li><script type="text/javascript">document.getElementById('note_LCL352_380_2').style.display = "none";</script></ul></section></notes></section>