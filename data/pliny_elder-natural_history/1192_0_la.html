<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<h2><span class="ac">Liber XVIII</span></h2>
<span class="br"></span><span class="lineNumber">1</span><span class="br"></span><p>I. <span class="sc">Sequitur</span> natura frugum hortorumque ac florum quaeque alia praeter arbores aut frutices benigna tellure proveniunt, vel per se tantum herbarum inmensa contemplatione, si quis aestimet varietatem, numerum, flores, odores coloresque et sucos ac vires earum quas salutis aut voluptatis hominum gratia gignit. qua in parte primum omnium patrocinari terrae et adesse cunctorum parenti iuvat, quamquam
<span class="br"></span><span class="lineNumber">2</span><span class="br"></span>inter initia operis defensae. quoniam tamen ipsa materia accedimus<a class="footnoteLink" href="#note_LCL371_188_1" id="target_note_LCL371_188_1"><sup>1</sup></a> ad reputationem eiusdem parientis et noxia, nostris eam criminibus urguemus nostramque culpam illi inputamus. genuit venena, set quis invenit illa praeter hominem? cavere ac refugere alitibus ferisque satis est. atque cum arbore exacuant limentque cornua elephanti et uri, saxo rhinocerotes, utroque apri dentium sicas, sciantque ad nocendum praeparare se animalia, quod tamen eorum excepto homine et tela sua venenis
<span class="br"></span><span class="lineNumber">3</span><span class="br"></span>tinguit? nos et sagittas unguimus ac ferro ipsi nocentius

</p></section><notes><section class="footnotes"><ul><li class="note" id="note_LCL371_188_1"><a class="footnoteCrossrefLink" href="#target_note_LCL371_188_1" title="Click to highlight in text"><sup class="lineRef">1</sup><span class="italic">Mayhoff</span> (inducti accedimus? <span class="italic">Rackham</span>): accedit intus.</a></li><script type="text/javascript">document.getElementById('note_LCL371_188_1').style.display = "none";</script></ul></section></notes></section>