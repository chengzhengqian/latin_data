<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

defendit, item Caelium senatorem aegrum Placentiae ab armatis oppressum, nec prius ille vulneratus est
<span class="br"></span><span class="lineNumber">145</span><span class="br"></span>quam cane interempto. sed super omnia in nostro aevo actis p. R. testatum Appio Iunio et P. Silio coss., cum animadverteretur ex causa Neronis Germanici fili in Titium Sabinum et servitia eius, unius ex his canem nec in carcere abigi potuisse nec a corpore recessisse abiecti in gradibus gemitoriis maestos edentem ululatus magnae p. R. coronae,<a class="footnoteLink" href="#note_LCL353_102_1" id="target_note_LCL353_102_1"><sup>1</sup></a> ex qua cum quidam ei cibum obiecisset, ad os defuncti
tulisse; innatavit idem cadaver<a class="footnoteLink" href="#note_LCL353_102_2" id="target_note_LCL353_102_2"><sup>2</sup></a> in Tiberim abiecti<a class="footnoteLink" href="#note_LCL353_102_3" id="target_note_LCL353_102_3"><sup>3</sup></a> sustentare conatus, effusa multitudine ad spectandam animalis fidem.</p>
<span class="br"></span><span class="lineNumber">146</span><span class="br"></span><p>Soli dominum novere, et ignotum quoque si repente veniat intellegunt; soli nomina sua, soli vocem domesticam agnoscunt; itinera quamvis longa meminere, nec ulli praeter hominem memoria maior. impetus eorum et saevitia mitigatur ab
<span class="br"></span><span class="lineNumber">147</span><span class="br"></span>homine considente humi. plurima alia in his cotidie vita invenit, sed in venatu sollertia et sagacitas praecipua est. scrutatur vestigia atque persequitur, comitantem ad feram inquisitorem loro trahens, qua visa quam silens et occulta set quam significans demonstratio
est cauda primum, deinde rostro. ergo etiam senecta fessos caecosque ac debiles sinu ferunt





</p></section><notes><section class="footnotes"><ul><li class="note" id="note_LCL353_102_1"><a class="footnoteCrossrefLink" href="#target_note_LCL353_102_1" title="Click to highlight in text"><sup class="lineRef">1</sup><span class="italic">Rackham</span>: magna p. R. corona.</a></li><script type="text/javascript">document.getElementById('note_LCL353_102_1').style.display = "none";</script><li class="note" id="note_LCL353_102_2"><a class="footnoteCrossrefLink" href="#target_note_LCL353_102_2" title="Click to highlight in text"><sup class="lineRef">2</sup><span class="italic">v.l.</span> cadavere: cadaveri? <span class="italic">Mayhoff.</span></a></li><script type="text/javascript">document.getElementById('note_LCL353_102_2').style.display = "none";</script><li class="note" id="note_LCL353_102_3"><a class="footnoteCrossrefLink" href="#target_note_LCL353_102_3" title="Click to highlight in text"><sup class="lineRef">3</sup><span class="italic">Brotier</span>: abiecto.</a></li><script type="text/javascript">document.getElementById('note_LCL353_102_3').style.display = "none";</script></ul></section></notes></section>