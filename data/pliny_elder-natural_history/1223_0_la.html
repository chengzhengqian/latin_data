<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Asia Graeciaque erysimum, idemque erat nisi pinguius esset quod apud nos vocant irionem, medicaminibus adnumerandum potius quam frugibus. eiusdem naturae et horminum Graecis dictum, sed cumino simile, seritur cum sesama; hac et irione nullum animal vescitur virentibus.</p>
<span class="br"></span><span class="lineNumber">97</span><span class="br"></span><p>XXIII. Pistura non omnium facilis, quippe Etruria spicam farris tosti pisente pilo praeferrato, fistula serrata et stella intus denticulata, ut, si intenti pisant, concidantur grana ferrumque frangatur. maior pars Italiae nudo utitur pilo, rotis etiam quas aqua verset obiter et mola.<a class="footnoteLink" href="#note_LCL371_250_1" id="target_note_LCL371_250_1"><sup>1</sup></a> de ipsa ratione pisendi Magonis
<span class="br"></span><span class="lineNumber">98</span><span class="br"></span>proponemus sententiam: triticum ante perfundi aqua multa iubet, postea evalli, dein sole siccatum in<a class="footnoteLink" href="#note_LCL371_250_2" id="target_note_LCL371_250_2"><sup>2</sup></a> pila repeti, simili modo hordeum; huius sextarios <span class="sc">xx</span> spargi duobus sextariis aquae. lentem torreri prius, dein cum furfuribus leviter pisi aut addito in sextarios <span class="sc">xx</span> lateris crudi frusto et harenae semodio. erviliam iisdem modis quibus lentem. sesimam in calida maceratam exporrigi, dein confricari et frigida mergi ut paleae fluctuentur, iterumque exporrigi in sole super lintea, quod nisi festinato peragatur, lurido
<span class="br"></span><span class="lineNumber">99</span><span class="br"></span>colore mucescere. et ipsa autem quae evalluntur





</p></section><notes><section class="footnotes"><ul><li class="note" id="note_LCL371_250_1"><a class="footnoteCrossrefLink" href="#target_note_LCL371_250_1" title="Click to highlight in text"><sup class="lineRef">1</sup><span class="italic">Ian</span>: molat.</a></li><script type="text/javascript">document.getElementById('note_LCL371_250_1').style.display = "none";</script><li class="note" id="note_LCL371_250_2"><a class="footnoteCrossrefLink" href="#target_note_LCL371_250_2" title="Click to highlight in text"><sup class="lineRef">2</sup>in <span class="italic">coll.</span> <span class="sc">xxxiii</span> 87 <span class="italic">add. Mueller.</span></a></li><script type="text/javascript">document.getElementById('note_LCL371_250_2').style.display = "none";</script></ul></section></notes></section>