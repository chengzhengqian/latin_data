<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

statim intellegitur. dictamnum enim minima
potione accendit os. qui legere eas in ferula aut harundine condunt praeligantque ne potentia evanescat.
sunt qui dicant utramque nasci multifariam, sed deteriores in agris pinguibus, veram quidem dictamnum<a class="footnoteLink" href="#note_LCL393_204_1" id="target_note_LCL393_204_1"><sup>1</sup></a>
<span class="br"></span><span class="lineNumber">94</span><span class="br"></span>non nisi in asperis. est et tertium genus dictamnum vocatum, sed neque facie neque effectu simile, folio sisymbri, ramis maioribus, praecedente persuasione illa quicquid in Creta nascatur infinito praestare ceteris eiusdem generis alibi genitis, proxime quod in Parnaso. alioqui herbiferum esse et Pelium montem in Thessalia et Telethrium in Euboea et totam Arcadiam ac Laconicam tradunt, Arcades quidem non medicaminibus uti sed lacte circa ver, quoniam tum maxime sucis herbae turgeant medicenturque ubera pascuis. bibunt autem vaccinum,
quoniam boves omnivori fere sunt in herbis. potentia earum per quadripedes etiamnum duobus claris exemplis manifesta fit. circa Abderam et limitem qui Diomedis vocatur equi pasti inflammantur
rabie, circa Potnias vero et asini.</p>
<span class="br"></span><span class="lineNumber">95</span><span class="br"></span><p>LIV. Inter nobilissimas aristolochiae nomen dedisse gravidae videntur, quoniam esset ἀρίστη λεχούσαις. nostri malum terrae vocant et quattuor genera eius



</p></section><notes><section class="footnotes"><ul><li class="note" id="note_LCL393_204_1"><a class="footnoteCrossrefLink" href="#target_note_LCL393_204_1" title="Click to highlight in text"><sup class="lineRef">1</sup>dictamnum <span class="italic">glossema esse putat Mayhoff.</span></a></li><script type="text/javascript">document.getElementById('note_LCL393_204_1').style.display = "none";</script></ul></section></notes></section>