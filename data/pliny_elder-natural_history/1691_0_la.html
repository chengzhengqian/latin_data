<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

facie aut capite sucus eius in aqua triduo maceratae sanat.</p>
<span class="br"></span><span class="lineNumber">155</span><span class="br"></span><p>XCVIII. Oenobreches folia lentis habet, longiora paulo, florem rubentem, radicem exiguam et gracilem.
nascitur circa fontes. siccata in farinae modum et inspersa vino albo strangurias finit, alvum sistit. sucus eius perunctis cum oleo sudores movet.</p>
<span class="br"></span><span class="lineNumber">156</span><span class="br"></span><p>XCIX. In promisso herbarum mirabilium occurrit aliqua dicere et de magicis. quae enim mirabiliores? primi eas in nostro orbe celebravere Pythagoras atque Democritus, consectati Magos. coracesia et calicia Pythagoras aquam glaciari tradit, quarum mentionem apud alios non reperio, nec apud eum alia de his.</p>
<span class="br"></span><span class="lineNumber">157</span><span class="br"></span><p>C. Idem minyada appellat et nomine alio corinthiam,
cuius decocto in aqua suco protinus sanari ictus serpentium, si foveantur, dicit. eundem effusum<a class="footnoteLink" href="#note_LCL393_110_1" id="target_note_LCL393_110_1"><sup>1</sup></a> in herbam qui vestigio contigerint aut forte respersos insanabili leto perire, monstrifica prorsus natura veneni praeterquam contra venena.</p>
<span class="br"></span><span class="lineNumber">158</span><span class="br"></span><p>CI. Ab eodem Pythagora aproxis appellatur herba cuius radix e longinquo concipiat ignes ut naphtha, de qua in terrae miraculis diximus. idem tradit, qui




</p></section><notes><section class="footnotes"><ul><li class="note" id="note_LCL393_110_1"><a class="footnoteCrossrefLink" href="#target_note_LCL393_110_1" title="Click to highlight in text"><sup class="lineRef">1</sup>eundem effusum <span class="italic">vulg., Mayhoff</span>: eandem effusam <span class="italic">codd., Detlefsen. Difficilior haec lectio non potior.</span></a></li><script type="text/javascript">document.getElementById('note_LCL393_110_1').style.display = "none";</script></ul></section></notes></section>