<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

incrementa. fauces<a class="footnoteLink" href="#note_LCL392_468_1" id="target_note_LCL392_468_1"><sup>1</sup></a> exasperat et venena omnia hebetat, praecipue psimithi et gypsi, in aqua mulsa aut ficorum siccarum decocto potum contra meconium, ex aqua contra cantharidas, buprestim, salamandram, pityocampas, per se potum redditumque
vomitionibus contra omnia supra dicta.
<span class="br"></span><span class="lineNumber">81</span><span class="br"></span>lassitudinum et perfrictionum refectio est. tormina calidum potum cyathis sex magisque ruta simul decocta pellit, item ventris animalia. solvit alvum heminae mensura cum vino et calida aqua potum aut tisanae suco, vulnerariis emplastris utile faciem purgat. bubus infusum per nares, donec ructent,
<span class="br"></span><span class="lineNumber">82</span><span class="br"></span>inflationem sedat. vetus autem magis excalfacit corpora magisque discutit sudores, duritias magis diffundit, lethargicis auxiliare et inclinato morbo. oculorum claritati confert aliquid cum pari portione<a class="footnoteLink" href="#note_LCL392_468_2" id="target_note_LCL392_468_2"><sup>2</sup></a> mellis acapni. capitis doloribus remedium est, item ardoribus in febri cum aqua. si vetusti non sit occasio, decoquitur ut vetustatem repraesentet.</p>
<span class="br"></span><span class="lineNumber">83</span><span class="br"></span><p>XLI. Oleum cicinum bibitur ad purgationes ventris cum pari caldae mensura. privatim dicitur purgare praecordia. prodest et articulorum morbis, duritiis omnibus, vulvis, auribus, ambustis, cum cinere vero muricum sedis inflammationibus, item psorae. colorem cutis commendat capillumque fertili natura evocat. semen ex quo fit nulla animans attingit.





</p></section><notes><section class="footnotes"><ul><li class="note" id="note_LCL392_468_1"><a class="footnoteCrossrefLink" href="#target_note_LCL392_468_1" title="Click to highlight in text"><sup class="lineRef">1</sup><span class="italic">Sententiam</span> fauces . . . dicta <span class="italic">ita dist. Mayhoff.</span></a></li><script type="text/javascript">document.getElementById('note_LCL392_468_1').style.display = "none";</script><li class="note" id="note_LCL392_468_2"><a class="footnoteCrossrefLink" href="#target_note_LCL392_468_2" title="Click to highlight in text"><sup class="lineRef">2</sup>pari portione <span class="italic">vulg., Sillig, Mayhoff</span>: portione E <span class="italic">Hard., Ianus, Detlefsen</span>: parti partionem V.</a></li><script type="text/javascript">document.getElementById('note_LCL392_468_2').style.display = "none";</script></ul></section></notes></section>