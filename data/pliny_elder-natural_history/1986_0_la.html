<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

ut xvi drachmae in hemina aceti coquantur addito melle, donec lentescat. sic ad supra dicta utile est. quotiens opus sit molliri vim eius, mel adspergitur. erodit et callum fistularum ex aceto foventium et collyriis additur, sistit et sanguinem ulceraque quae serpant quaeve putrescant, absumit et excrescentes carnes. peculiariter virilitatis vitiis utile et feminarum
profluvium sistit.</p>
<span class="br"></span><span class="lineNumber">123</span><span class="br"></span><p>XXXII. Graeci cognationem aeris nomine fecerunt et atramento sutorio; appellant enim chalcanthon. nec ullius aeque mira natura est. fit in Hispaniae puteis stagnisve id genus aquae habentibus. decoquitur
ea admixta dulci pari mensura et in piscinas ligneas funditur. immobilibus<a class="footnoteLink" href="#note_LCL394_218_1" id="target_note_LCL394_218_1"><sup>1</sup></a> super has transtris dependent restes lapillis extentae, quibus adhaerescens
limus vitreis acinis imaginem quandam uvae reddit. exemptum ita siccatur diebus <span class="sc">xxx.</span> color est caeruleus perquam spectabili nitore, vitrumque
<span class="br"></span><span class="lineNumber">124</span><span class="br"></span>esse creditur; diluendo fit atramentum tinguendis coriis. fit et pluribus modis: genere terrae eo in scrobes cavato, quorum e lateribus destillantes hiberno gelu stirias stalagmian vocant, neque est purius aliud. sed ex eo, candidum colorem sentiente
<span class="br"></span><span class="lineNumber">125</span><span class="br"></span>viola, lonchoton<a class="footnoteLink" href="#note_LCL394_218_2" id="target_note_LCL394_218_2"><sup>2</sup></a> appellant. fit et in saxorum






</p></section><notes><section class="footnotes"><ul><li class="note" id="note_LCL394_218_1"><a class="footnoteCrossrefLink" href="#target_note_LCL394_218_1" title="Click to highlight in text"><sup class="lineRef">1</sup>immobilibus <span class="italic">edd. vett.</span>: immobilis.</a></li><script type="text/javascript">document.getElementById('note_LCL394_218_1').style.display = "none";</script><li class="note" id="note_LCL394_218_2"><a class="footnoteCrossrefLink" href="#target_note_LCL394_218_2" title="Click to highlight in text"><sup class="lineRef">2</sup><span class="italic">V.l.</span> locoton: leuco√Øon <span class="italic">Hermolaus Barbarus</span>: leucanthon <span class="italic">edd. vett.</span></a></li><script type="text/javascript">document.getElementById('note_LCL394_218_2').style.display = "none";</script></ul></section></notes></section>