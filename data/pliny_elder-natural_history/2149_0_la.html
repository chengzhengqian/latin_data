<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Galliarum<a class="footnoteLink" href="#note_LCL418_130_1" id="target_note_LCL418_130_1"><sup>1</sup></a> hoc inventum rutilandis capillis. fit ex sebo et cinere, optimus fagino et caprino,<a class="footnoteLink" href="#note_LCL418_130_2" id="target_note_LCL418_130_2"><sup>2</sup></a> duobus modis, spissus ac liquidus, uterque apud Germanos maiore in usu viris quam feminis.</p>
<span class="br"></span><span class="lineNumber">192</span><span class="br"></span><p>LII. Cervicium dolores butyro aut adipe ursino perfricentur, rigores bubulo sebo, quod strumis prodest
cum oleo. dolorem inflexibilem—opisthotonum vocant—levat urina caprae auribus infusa aut fimum cum bulbis inlitum, ungues contusos fel cuiuscumque animalis circumligatum, pterygia digitorum fel tauri aridum aqua calida dissolutum. quidam adiciunt sulpur et alumen pari pondere omnium.</p>
<span class="br"></span><span class="lineNumber">193</span><span class="br"></span><p>LIII. Tussim iocur lupi ex vino tepido sanat, ursinum
fel admixto melle aut ex cornus bubuli summis partibus cinis, vel saliva equi triduo pota—ecum mori tradunt—pulmo cervinus cum gula sua arefactus in fumo, dein tusus ex melle cottidiano eligmate; efficacior est ad id subulo cervorum generis. sanguinem
<span class="br"></span><span class="lineNumber">194</span><span class="br"></span>expuentes cervini cornus cinis, coagulum leporis tertia parte denarii cum terra Samia et vino myrteo potum sanat, eiusdem fimi cinis in vino vesperi potus nocturnas tusses, pili quoque leporis suffiti extrahunt
pulmonibus difficiles excreationes. purulentas autem exulcerationes pectoris pulmonisque et a pulmone
graveolentiam halitus butyrum efficacissime iuvat cum pari modo mellis Attici decoctum donec





</p></section><notes><section class="footnotes"><ul><li class="note" id="note_LCL418_130_1"><a class="footnoteCrossrefLink" href="#target_note_LCL418_130_1" title="Click to highlight in text"><sup class="lineRef">1</sup>Galliarum dT <span class="italic">Mayhoff</span>: Gallarum RE: Gallorum V, <span class="italic">vulg.</span>, <span class="italic">Detlefsen.</span></a></li><script type="text/javascript">document.getElementById('note_LCL418_130_1').style.display = "none";</script><li class="note" id="note_LCL418_130_2"><a class="footnoteCrossrefLink" href="#target_note_LCL418_130_2" title="Click to highlight in text"><sup class="lineRef">2</sup>caprino <span class="italic">codd.</span>, <span class="italic">Mayhoff</span>: carpineo <span class="italic">Sillig</span>, <span class="italic">Detlefsen.</span></a></li><script type="text/javascript">document.getElementById('note_LCL418_130_2').style.display = "none";</script></ul></section></notes></section>