<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">91</span><span class="br"></span>totum nullis<a class="footnoteLink" href="#note_LCL353_488_1" id="target_note_LCL353_488_1"><sup>1</sup></a> nocere quibus non sit sanguis. quidam et ab ipsis fetum devorari arbitrantur; unum modo relinqui sollertissimum et qui se ipsius matris clunibus inponendo tutus et a cauda et a morsu loco fiat: hunc esse reliquorum ultorem, qui postremo genitorem<a class="footnoteLink" href="#note_LCL353_488_2" id="target_note_LCL353_488_2"><sup>2</sup></a> superne conficiat. pariuntur autem undeni.</p>
<p>XXXI. Chamaeleonum stelliones hi quodammodo naturam habent, rore tantum viventes praeterque araneis.</p>
<span class="br"></span><span class="lineNumber">92</span><span class="br"></span><p>XXXII. Similis cicadis vita, quarum duo genera: minores quae primae proveniunt et novissimae pereuntâ€”sunt autem mutae; sequens est volatura earum<a class="footnoteLink" href="#note_LCL353_488_3" id="target_note_LCL353_488_3"><sup>3</sup></a> quae canunt: vocantur achetae et, quae minores ex his sunt, tettigonia, sed illae magis canorae. mares canunt in utroque genere, feminae silent. gentes vescuntur his ad orientem, etiam Parthi opibus abundantibus; ante coitum mares praeferunt, a coitu feminas, ovis earum corrupti,
<span class="br"></span><span class="lineNumber">93</span><span class="br"></span>quae sunt candida. coitus supinis. asperitas praeacuta
in dorso, qua excavant feturae locum in terra. fit primo vermiculus, deinde ex eo quae vocatur tettigometra,
cuius cortice rupto circa solstitia evolant, noctu semper, primo nigrae atque durae. unum hoc ex iis quae vivunt et sine ore est; pro eo quiddam aculeatorum linguis simile, et hoc in pectore, quo rorem lambunt. pectus ipsum fistulosum; hoc





</p></section><notes><section class="footnotes"><ul><li class="note" id="note_LCL353_488_1"><a class="footnoteCrossrefLink" href="#target_note_LCL353_488_1" title="Click to highlight in text"><sup class="lineRef">1</sup><span class="italic">Dalec.</span>: nulli.</a></li><script type="text/javascript">document.getElementById('note_LCL353_488_1').style.display = "none";</script><li class="note" id="note_LCL353_488_2"><a class="footnoteCrossrefLink" href="#target_note_LCL353_488_2" title="Click to highlight in text"><sup class="lineRef">2</sup><span class="italic">Rackham</span>: genitores.</a></li><script type="text/javascript">document.getElementById('note_LCL353_488_2').style.display = "none";</script><li class="note" id="note_LCL353_488_3"><a class="footnoteCrossrefLink" href="#target_note_LCL353_488_3" title="Click to highlight in text"><sup class="lineRef">3</sup>earum <span class="italic">add. Mayhoff.</span></a></li><script type="text/javascript">document.getElementById('note_LCL353_488_3').style.display = "none";</script></ul></section></notes></section>