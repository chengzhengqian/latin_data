<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

ludis ineunti semper adsurgi etiam ab senatu in more est, sedendi ius in proximo senatui; vacatio munerum omnium ipsi patrique et avo paterno.
<span class="br"></span><span class="lineNumber">14</span><span class="br"></span><span class="sc">xiv</span> eas accepit Siccius Dentatus, ut retulimus suo loco, <span class="sc">vi</span> Capitolinus, is quidem et de duce Servilio. Africanus de patre accipere noluit apud Trebiam. o mores aeternos qui tanta opera honore solo donaverint
et, cum reliquas coronas auro commendarent, salutem civis in pretio esse noluerint, clare professi ne servari quidem hominem fas esse lucri causa!</p>
<span class="br"></span><span class="lineNumber">15</span><span class="br"></span><p>VI. Glande opes nunc quoque multarum gentium etiam pace gaudentium constant. nec non et inopia frugum arefactis emolitur farina spissaturque in panis usum; quin et hodieque per Hispanias secundis mensis glans inseritur. dulcior eadem in cinere tosta. cautum est praeterea lege <span class="sc">xii</span> tabularum
ut glandem in alienum fundum procidentem
<span class="br"></span><span class="lineNumber">16</span><span class="br"></span>liceret colligere. genera earum multa; distant fructu, situ, sexu, sapore; namque alia fageae glandi figura, quernae alia et ilignae, atque inter se quoque generum singulorum differentiae. praeterea sunt aliquae silvestres, aliae placidiores quae culta


</p></section><notes></notes></section>