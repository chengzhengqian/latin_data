<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">19</span><span class="br"></span><p>Tot sinus Peloponnesi oram lancinant, tot maria adlatrant, siquidem a septentrione Ionium inrumpit, ab occidente Siculo pulsatur, a meridie Cretico urguetur, ab oriente brumali Aegaeo, ab oriente solstitiali Myrtoo quod a Megarico incipiens sinu totam Atticen adluit.</p>
<span class="br"></span><span class="lineNumber">20</span><span class="br"></span><p>VI. Mediterranea eius Arcadia maxime tenet undique a mari remota, initio Drymodes, mox Pelasgis appellata. oppida eius Psophis, Mantinea, Stymphalum, Tegea, Antigonea, Orchomenum, Pheneum,
Pallantium unde Palatium Romae, Megale Polis, Gortyna, Bucolium, Carnion, Parrhasie, Thelpusa,
Melaenae, Heraea, Pylae, Pallene, Agrae, Epium, Cynaethae, Lepreon Arcadiae, Parthenium, Alea, Methydrium, Enispe, Macistum, Lampia, Clitorium, Cleonae. inter quae duo oppida regio
<span class="br"></span><span class="lineNumber">21</span><span class="br"></span>Nemea est Bembinadia vocitata. montes in Arcadia Pholoe cum oppido, item Cyllene, Lycaeus in quo Lycaei Iovis delubrum, Maenalus, Artemisius, Parthenius,
Lampeus, Nonacris, praeterque ignobiles <span class="sc">viii.</span> amnes Ladon e paludibus Phenei, Erymanthus e monte eiusdem nominis in Alpheum defluens.
<span class="br"></span><span class="lineNumber">22</span><span class="br"></span>reliquae civitates in Achaia dicendae Alipheraei, Abeatae, Pyrgenses, Paroreatae, Paragenitae, Tortuni,
Typanei, Thriusi, Tritienses. universae Achaiae






</p></section><notes></notes></section>