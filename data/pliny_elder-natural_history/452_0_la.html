<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

praeterquam in Aegypto, ubi fetifer potu Nilus amnis. proxime supremis divi Augusti Fausta quaedam e plebe Ostiae duos mares totidemque feminas enixa famem quae consecuta est portendit haud dubie. reperitur et in Peloponneso quinos<a class="footnoteLink" href="#note_LCL352_528_1" id="target_note_LCL352_528_1"><sup>1</sup></a> quater enixa, maioremque partem ex omni eius vixisse partu. et in Aegypto septenos uno utero simul gigni auctor est Trogus.</p>
<span class="br"></span><span class="lineNumber">34</span><span class="br"></span><p>Gignuntur et utriusque sexus quos Hermaphroditos vocamus, olim androgynos vocatos et in prodigiis habitos, nunc vero in deliciis. Pompeius Magnus in ornamentis theatri mirabiles fama posuit effigies ob id diligentius magnorum artificum ingeniis elaboratas, inter quas legitur Eutychis a viginti liberis rogo inlata Trallibus enixa <span class="sc">xxx</span> partus, Alcippe elephantum, quamquam id inter ostenta est, namque et serpentem peperit inter initia Marsici
<span class="br"></span><span class="lineNumber">35</span><span class="br"></span>belli ancilla et multiformes pluribus modis inter monstra partus eduntur. Claudius Caesar scribit hippocentaurum in Thessalia natum eodem die interisse, et nos principatu eius allatum illi ex Aegypto in melle vidimus. est inter exempla in uterum protinus reversus infans Sagunti quo anno urbs<a class="footnoteLink" href="#note_LCL352_528_2" id="target_note_LCL352_528_2"><sup>2</sup></a> deleta ab Hannibale est.</p>
</section><notes><section class="footnotes"><ul><li class="note" id="note_LCL352_528_1"><a class="footnoteCrossrefLink" href="#target_note_LCL352_528_1" title="Click to highlight in text"><sup class="lineRef">1</sup>quinos] <span class="italic">Sabellius coll. Arist. h. an.</span> 7, 5, 1: binos.</a></li><script type="text/javascript">document.getElementById('note_LCL352_528_1').style.display = "none";</script><li class="note" id="note_LCL352_528_2"><a class="footnoteCrossrefLink" href="#target_note_LCL352_528_2" title="Click to highlight in text"><sup class="lineRef">2</sup>urbs <span class="sc">add</span>. <span class="italic">Rackham.</span></a></li><script type="text/javascript">document.getElementById('note_LCL352_528_2').style.display = "none";</script></ul></section></notes></section>