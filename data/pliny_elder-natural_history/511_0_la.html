<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Corinthium, quadriremem Aristoteles Carthaginiensis,
<span class="br"></span><span class="lineNumber">208</span><span class="br"></span>quinqueremem Mnesigiton Salaminios, sex ordinum Xenagoras Syracusios, ab ea ad decemremem Mnesigiton Alexandrum Magnum, ad duodecim ordines Philostephanus Ptolomaeum Soterem, ad quindecim Demetrium Antigoni, ad triginta Ptolomaeum
Philadelphum, ad <span class="sc">xl</span> Ptolomaeum Philopatorem
qui Tryphon cognominatus est. onerariam
Hippus Tyrius invenit, lembum Cyrenenses, cumbam Phoenices, celetem Rhodii, cercyrum Cyprii;
<span class="br"></span><span class="lineNumber">209</span><span class="br"></span>siderum observationem in navigando Phoenices, remum Copae, latitudinem eius Plataeae, vela Icarus, malum et antennam Daedalus, hippegum Samii aut Pericles Atheniensis, tectas longas Thasiiâ€”antea
ex prora tantum et puppi pugnabatur. rostra addidit Pisaeus Tyrreni, ancoram Eupalamus, eandem bidentem Anarcharsis, harpagones et manus Pericles Atheniensis, adminicula gubernandi Tiphys. classe princeps depugnavit Minos.</p>
<p>Animal occidit primus Hyperbius Martis filius, Prometheus bovem.</p>
<span class="br"></span><span class="lineNumber">210</span><span class="br"></span><p>LVII. Gentium consensus tacitus primus omnium conspiravit ut Ionum litteris uterentur.</p>
<p>LVIII. veteres Graecas fuisse easdem paene quae nunc sunt<a class="footnoteLink" href="#note_LCL352_646_1" id="target_note_LCL352_646_1"><sup>1</sup></a> Latinae indicio erit Delphica antiqui aeris (quae est hodie in Palatio dono principum) Minervae dicata

</p></section><notes><section class="footnotes"><ul><li class="note" id="note_LCL352_646_1"><a class="footnoteCrossrefLink" href="#target_note_LCL352_646_1" title="Click to highlight in text"><sup class="lineRef">1</sup><span class="italic">Gelenius:</span> sint.</a></li><script type="text/javascript">document.getElementById('note_LCL352_646_1').style.display = "none";</script></ul></section></notes></section>