<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

fico, ferula et cummim ferentibus, non item<a class="footnoteLink" href="#note_LCL392_362_1" id="target_note_LCL392_362_1"><sup>1</sup></a> taxo, robore, cupresso, ut diximus. sed ista quis spondet in venalibus? omnium colos lividus. hic habebit veneni argumentum quo similior fuerit arborum cortici.<a class="footnoteLink" href="#note_LCL392_362_2" id="target_note_LCL392_362_2"><sup>2</sup></a> adversus haec diximus remedia dicemusque.
<span class="br"></span><span class="lineNumber">98</span><span class="br"></span>interim sunt aliqua et in iis.<a class="footnoteLink" href="#note_LCL392_362_3" id="target_note_LCL392_362_3"><sup>3</sup></a> Glaucias stomacho utiles putat boletos. siccantur pendentes suilli, iunco transfixi quales e Bithynia veniunt. hi fluctionibus
alvi quas rheumatismos vocant medentur excrescentibusque in sede carnibus, minuunt enim eas et tempore absumunt, item lentiginem et mulierum
in facie vitia. lavantur etiam ut plumbum in oculorum medicamenta. sordidis ulceribus et capitis eruptionibus, canum morsibus ex aqua inlinuntur.
<span class="br"></span><span class="lineNumber">99</span><span class="br"></span>libet et coquendi dare aliquas communes in omni eo genere observationes, quando ipsae suis manibus deliciae praeparant hunc cibum solum et cogitatione ante pascuntur sucinis novaculis aut argenteo







</p></section><notes><section class="footnotes"><ul><li class="note" id="note_LCL392_362_1"><a class="footnoteCrossrefLink" href="#target_note_LCL392_362_1" title="Click to highlight in text"><sup class="lineRef">1</sup>noxios autem <span class="italic">coni. Mayhoff.</span></a></li><script type="text/javascript">document.getElementById('note_LCL392_362_1').style.display = "none";</script><li class="note" id="note_LCL392_362_2"><a class="footnoteCrossrefLink" href="#target_note_LCL392_362_2" title="Click to highlight in text"><sup class="lineRef">2</sup>arborum cortici <span class="italic">Mayhoff</span>: arborum. piri <span class="italic">Detlefsen</span>: arborum fici <span class="italic">aut</span> ficis <span class="italic">codd.</span></a></li><script type="text/javascript">document.getElementById('note_LCL392_362_2').style.display = "none";</script><li class="note" id="note_LCL392_362_3"><a class="footnoteCrossrefLink" href="#target_note_LCL392_362_3" title="Click to highlight in text"><sup class="lineRef">3</sup>iis R: his <span class="italic">fere omnes codd.</span></a></li><script type="text/javascript">document.getElementById('note_LCL392_362_3').style.display = "none";</script></ul></section></notes></section>