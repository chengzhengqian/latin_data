<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Eous, a meridie Indicus vocatur; varieque per sinus et accolas in conplura nomina dividitur. verum Asiae quoque magna portio apposita septentrioni
<span class="br"></span><span class="lineNumber">34</span><span class="br"></span>iniuria sideris rigens vastas solitudines habet. ab extremo aquilone ad initium orientis aestivi Scythae sunt; extra eos ultraque aquilonis initia Hyperboreos aliqui posuere, pluribus in Europa dictos. primum inde noscitur promunturium Celticae Lytharmis, fluvius Carambucis, ubi lassata cum siderum vi Ripaeorum montium deficiunt iuga, ibique Arimphaeos
quosdam accepimus, haut dissimilem Hyperboreis
<span class="br"></span><span class="lineNumber">35</span><span class="br"></span>boreis gentem. sedes illis
nemora, alimenta bacae, capillus iuxta feminis virisque in probro existimatur, ritus clementes. itaque sacros haberi narrant inviolatosque
esse etiam feris accolarum populis, nec ipsos modo sed illos quoque qui ad eos profugerint. ultra eos plane iam Scythae, Cimmerii, Cissi, Anthi, Georgi et Amazonum gens, haec usque ad Caspium et Hyrcanium mare.</p>
<span class="br"></span><span class="lineNumber">36</span><span class="br"></span><p>XV. Nam et inrumpit e Scythico oceano in aversa Asiae, pluribus nominibus accolarum appellatum, celeberrimum<a class="footnoteLink" href="#note_LCL352_362_1" id="target_note_LCL352_362_1"><sup>1</sup></a> duobus Caspium et Hyrcanium. non minus hoc esse quam Pontum Euxinum Clitarchus putat, Eratosthenes ponit et mensuram ab exortu




</p></section><notes><section class="footnotes"><ul><li class="note" id="note_LCL352_362_1"><a class="footnoteCrossrefLink" href="#target_note_LCL352_362_1" title="Click to highlight in text"><sup class="lineRef">1</sup><span class="italic">Rackham</span>: celeberrimis <span class="italic">aut</span> Celtiberium et.</a></li><script type="text/javascript">document.getElementById('note_LCL352_362_1').style.display = "none";</script></ul></section></notes></section>