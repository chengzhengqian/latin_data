<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
qui caulem educens tempore ipso fastigatur<a class="footnoteLink" href="#note_LCL371_516_1" id="target_note_LCL371_516_1"><sup>1</sup></a>
<span class="br"></span><span class="lineNumber">147</span><span class="br"></span>in toros striatos.<a class="footnoteLink" href="#note_LCL371_516_2" id="target_note_LCL371_516_2"><sup>2</sup></a> potest et semine seri. nihil diligentius comprehendit Cato, novissimumque libri est, ut appareat rem<a class="footnoteLink" href="#note_LCL371_516_3" id="target_note_LCL371_516_3"><sup>3</sup></a> irrepentem<a class="footnoteLink" href="#note_LCL371_516_4" id="target_note_LCL371_516_4"><sup>4</sup></a> ac noviciam fuisse. locum subigi iubet umidum aut crassum, semipedali undique intervallo seri, ne calcetur, praeterea ad lineam grana bina aut terna paxillo demitti—videlicet
<span class="br"></span><span class="lineNumber">148</span><span class="br"></span>semine tum tantum serebantur—, id fieri secundum aequinoctium vernum, stercore satiari, crebro purgari, caveri ne cum herbis evellatur asparagus, primo anno stramento ab hieme protegi, vere aperiri, sariri, runcari, tertio incendi verno. quo maturius incensus est hoc melius provenit; itaque harundinetis maxime convenit quae festinant incendi. sariri iubet idem non antequam asparagus natus fuerit, ne in sariendo
<span class="br"></span><span class="lineNumber">149</span><span class="br"></span>radices vexentur; ex eo velli asparagum ab radice, nam si defringatur, stirpescere et intermori; velli donec in semen eat (id autem maturescere ad ver) incendique, ac rursus, cum apparuerit asparagus, sariri ac stercorari. ac post annos <span class="sc">ix</span>, cum iam vetus sit, digeri subacto stercoratoque, tum spongeis seri singulorum pedum intervallo. quin et ovillo fimo
<span class="br"></span><span class="lineNumber">150</span><span class="br"></span>nominatim uti, quoniam aliud herbas creet. nec




</p></section><notes><section class="footnotes"><ul><li class="note" id="note_LCL371_516_1"><a class="footnoteCrossrefLink" href="#target_note_LCL371_516_1" title="Click to highlight in text"><sup class="lineRef">1</sup><span class="italic">Mayhoff</span>: fastigatus est.</a></li><script type="text/javascript">document.getElementById('note_LCL371_516_1').style.display = "none";</script><li class="note" id="note_LCL371_516_2"><a class="footnoteCrossrefLink" href="#target_note_LCL371_516_2" title="Click to highlight in text"><sup class="lineRef">2</sup><span class="italic">Mayhoff</span>: striatur <span class="italic">aut</span> striatus.</a></li><script type="text/javascript">document.getElementById('note_LCL371_516_2').style.display = "none";</script><li class="note" id="note_LCL371_516_3"><a class="footnoteCrossrefLink" href="#target_note_LCL371_516_3" title="Click to highlight in text"><sup class="lineRef">3</sup>rem <span class="italic">add. Mayhoff.</span></a></li><script type="text/javascript">document.getElementById('note_LCL371_516_3').style.display = "none";</script><li class="note" id="note_LCL371_516_4"><a class="footnoteCrossrefLink" href="#target_note_LCL371_516_4" title="Click to highlight in text"><sup class="lineRef">4</sup><span class="italic">Rackham</span>: repentem.</a></li><script type="text/javascript">document.getElementById('note_LCL371_516_4').style.display = "none";</script></ul></section></notes></section>