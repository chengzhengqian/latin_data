<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

ad terram recidi eam novosque elici utilissimum. in pampinatione non hos detrahere pampinos qui cum uva sint, id enim et uvas supplantat praeterquam in novella vinea. inutiles iudicantur in latere nati, non ab oculo, quippe etiam uva quae nascatur e duro
<span class="br"></span><span class="lineNumber">194</span><span class="br"></span>rigescente ut nisi ferro detrahi non possit. pedamentum quidam inter duas vites utilius putant statui, et facilius ablaqueantur ita, meliusque est uniiugae vineae, si tamen et ipsi iugo sint vires nec flatu infesta regio. in quadripertita quam proximum oneri adminiculum esse debet, ne tamen inpedimentum sentiat ablaqueatio, cubito abesse non amplius; ablaqueari autem prius quam putari iubent.</p>
<span class="br"></span><span class="lineNumber">195</span><span class="br"></span><p>Cato de omni cultura vitium ita praecipit: â€˜Quam altissimam vineam facito alligatoque recte, dum ne nimium constringas. hoc modo eam curato: capita vitium per sementem ablaqueato; vineam<a class="footnoteLink" href="#note_LCL371_134_1" id="target_note_LCL371_134_1"><sup>1</sup></a> putatam circumfodito, arare incipito; ultro citroque sulcos perpetuos ducito; vites teneras quam primum propagato, sic occato.<a class="footnoteLink" href="#note_LCL371_134_2" id="target_note_LCL371_134_2"><sup>2</sup></a> veteres quam minimum castrato; potius, si opus erit, deicito biennioque post praecidito. vitem novellam resecari tum erit tempus
<span class="br"></span><span class="lineNumber">196</span><span class="br"></span>ubi valebit. si vinea ab vite calvata erit, sulcos




</p></section><notes><section class="footnotes"><ul><li class="note" id="note_LCL371_134_1"><a class="footnoteCrossrefLink" href="#target_note_LCL371_134_1" title="Click to highlight in text"><sup class="lineRef">1</sup>per . . . vineam <span class="italic">add. e Cat. Pintianus.</span></a></li><script type="text/javascript">document.getElementById('note_LCL371_134_1').style.display = "none";</script><li class="note" id="note_LCL371_134_2"><a class="footnoteCrossrefLink" href="#target_note_LCL371_134_2" title="Click to highlight in text"><sup class="lineRef">2</sup>sic occato <span class="italic">e Cat. Sillig</span>: cato.</a></li><script type="text/javascript">document.getElementById('note_LCL371_134_2').style.display = "none";</script></ul></section></notes></section>