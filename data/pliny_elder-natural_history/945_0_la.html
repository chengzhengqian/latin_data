<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

in tantum dissimilis istis qui etiam convivis alia quam sibimet ipsis ministrant aut procedente mensa subiciunt.</p>
<span class="br"></span><span class="lineNumber">92</span><span class="br"></span><p>XV. Lautissima apud priscos vina erant myrrhae odore condita, ut apparet in Plauti fabulis, quamquam in ea quae Persa inscribitur<a class="footnoteLink" href="#note_LCL370_248_1" id="target_note_LCL370_248_1"><sup>1</sup></a> et calamum addi iubet. ideo quidam aromatite delectatos maxime credunt; sed Fabius Dossennus his versibus decernit:</p>
<blockquote><p><span class="line">Mittebam vinum pulchrum, murrinam,</span><span class="linebreak"></span></p></blockquote>
<p class="noindent">et in Acharistione:</p>
<blockquote><p><span class="line">Panem et polentam, vinum murrinam.</span><span class="linebreak"></span></p></blockquote>
<span class="br"></span><span class="lineNumber">93</span><span class="br"></span><p class="noindent">Scaevolam quoque et L. Aelium et Ateium Capitonem
in eadem sententia fuisse video, quoniam in Pseudolo sit:</p>
<blockquote><p><span class="line">Quod si opus est ut dulce promat indidem, ecquid</span><span class="linebreak"></span>
<span class="line indent10">habet?—Rogas?</span><span class="linebreak"></span>
<span class="line">Murrinam, passum, defrutum, mella—</span><span class="linebreak"></span></p></blockquote>
<p class="noindent">quibus apparet non inter vina modo murrinam, sed inter dulcia quoque nominatum.</p>
<span class="br"></span><span class="lineNumber">94</span><span class="br"></span><p>XVI. Apothecas fuisse et diffundi solita vina anno <span class="sc">dcxxxiii</span> urbis apparet indubitato Opimiani vini argumento, iam intellegente suum bonum Italia. nondum tamen ista genera in claitate erant; itaque omnia tunc genita unum habent consulis
<span class="br"></span><span class="lineNumber">95</span><span class="br"></span>nomen. sic quoque postea diu transmarina in





</p></section><notes><section class="footnotes"><ul><li class="note" id="note_LCL370_248_1"><a class="footnoteCrossrefLink" href="#target_note_LCL370_248_1" title="Click to highlight in text"><sup class="lineRef">1</sup><span class="italic">Schöll</span>: Plauti fabula quae Persa inscribitur quamquam in ea.</a></li><script type="text/javascript">document.getElementById('note_LCL370_248_1').style.display = "none";</script></ul></section></notes></section>