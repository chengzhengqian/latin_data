<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

arbitratur; ceteri fere Lepontios relictos ex comitatu
Herculis interpretatione Graeci nominis credunt praeustis in transitu Alpium nive membris; eiusdem exercitus et Graios fuisse Graiarum Alpium incolas praestantesque genere Euganeos, inde tracto nomine;
<span class="br"></span><span class="lineNumber">135</span><span class="br"></span>caput eorum Stoenos. Raetorum Vennonenses
Sarunetesque ortus Rheni amnis accolunt, Lepontiorum qui Uberi vocantur fontem Rhodani eodem Alpium tractu. sunt praeterea Latio donati incolae, ut Octodurenses et finitimi Centrones, Cottianae civitates et Turi Liguribus orti, Vagienni Ligures et qui Montani vocantur, Capillatorumque plura genera ad confinium Ligustici maris.</p>
<span class="br"></span><span class="lineNumber">136</span><span class="br"></span><p>Non alienum videtur hoc loco subicere
inscriptionem
e tropaeo Alpium, quae talis est:</p>
<p><span class="italic">Imp. Caesari divi filio Aug. pont. max., imp.</span> <span class="sc">xiv</span>,
<span class="italic">tr. pot.</span> <span class="sc">xvii,</span> <span class="italic">S. P. Q. R., quod eius ductu auspiciisque
gentes Alpinae omnes quae a mari supero ad inferum
pertinebant sub imperium p. R. sunt redactae. Gentes
Alpinae devictae Triumpilini, Camunni, Venostes,</span>
</p></section><notes></notes></section>