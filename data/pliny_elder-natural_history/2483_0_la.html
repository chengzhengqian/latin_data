<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

candido pingui, nec sine quadam spe purpurae candore in minium transeunte. has Indis non habitas in honore Zenothemis scribit, tantae alias
<span class="br"></span><span class="lineNumber">88</span><span class="br"></span>magnitudinis ut inde capulos factitarent—etenim constat ibi torrentibus detegi—placuisse in nostro orbe initio, quoniam solae prope gemmarum scalptae ceram non auferrent.<a class="footnoteLink" href="#note_LCL419_234_1" id="target_note_LCL419_234_1"><sup>1</sup></a> persuasimus deinde Indis ut ipsi quoque iis gauderent. utitur perforatis vulgus in collo; et hoc nunc est Indicarum argumentum.
Arabicae excellunt candore, circulo praelucido
atque non gracili neque in recessu gemmae aut in deiectu renidente,<a class="footnoteLink" href="#note_LCL419_234_2" id="target_note_LCL419_234_2"><sup>2</sup></a> sed in ipsis umbonibus nitente,
<span class="br"></span><span class="lineNumber">89</span><span class="br"></span>praeterea substrato nigerrimi coloris. hoc in Indicis caeruleum aut corneum invenitur. item<a class="footnoteLink" href="#note_LCL419_234_3" id="target_note_LCL419_234_3"><sup>3</sup></a> circuli albi quaedam in iis caelestis arcus anhelatio est, superficies
vero locustarum maris, crustis rubentibus. nam melleae aut faeculentae—hoc enim nomen est vitio—inprobantur, aut si zona alba fundat se, non colligat, simili modo si ex alio colore admittat in se aliquid enormiter. nihil in sua sede interpellari alieno placet. sunt et Armeniae, cetera probandae, sed pallida zona.</p>
</section><notes><section class="footnotes"><ul><li class="note" id="note_LCL419_234_1"><a class="footnoteCrossrefLink" href="#target_note_LCL419_234_1" title="Click to highlight in text"><sup class="lineRef">1</sup>auferrent dh: auferunt B.</a></li><script type="text/javascript">document.getElementById('note_LCL419_234_1').style.display = "none";</script><li class="note" id="note_LCL419_234_2"><a class="footnoteCrossrefLink" href="#target_note_LCL419_234_2" title="Click to highlight in text"><sup class="lineRef">2</sup>renidente B<sup>1</sup>L: renitente B<sup>2</sup> <span class="italic">edd. vett.</span></a></li><script type="text/javascript">document.getElementById('note_LCL419_234_2').style.display = "none";</script><li class="note" id="note_LCL419_234_3"><a class="footnoteCrossrefLink" href="#target_note_LCL419_234_3" title="Click to highlight in text"><sup class="lineRef">3</sup>item <span class="italic">cod.</span> a: iam dh.</a></li><script type="text/javascript">document.getElementById('note_LCL419_234_3').style.display = "none";</script></ul></section></notes></section>