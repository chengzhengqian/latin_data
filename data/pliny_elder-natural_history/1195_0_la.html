<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
circo videmus—tertiam ex his nominare sub tecto religio est—ac ne degustabant quidem novas fruges aut vina antequam sacerdotes primitias libassent.</p>
<span class="br"></span><span class="lineNumber">9</span><span class="br"></span><p>III. Iugerum<a class="footnoteLink" href="#note_LCL371_194_1" id="target_note_LCL371_194_1"><sup>1</sup></a> vocabatur quod uno iugo boum in die exarari posset, actus in quo boves agerentur cum aratro uno impetu iusto; hic erat <span class="sc">cxx</span> pedum, duplicatusque in longitudinem iugerum faciebat. dona amplissima imperatorum ac fortium civium quantum quis uno die plurimum circumaravisset, item quartarii farris aut heminae, conferente populo.
<span class="br"></span><span class="lineNumber">10</span><span class="br"></span>cognomina etiam prima inde: Pilumni qui pilum pistrinis invenerat, Pisonis a pisendo, iam Fabiorum, Lentulorum, Ciceronum, ut quisque aliquod optime genus sereret. Iuniorum e<a class="footnoteLink" href="#note_LCL371_194_2" id="target_note_LCL371_194_2"><sup>2</sup></a> familia Bubulcum nominarunt quia bubus optime utebatur. quin et in sacris nihil religiosius confarreationis vinculo erat,
<span class="br"></span><span class="lineNumber">11</span><span class="br"></span>novaeque nuptae farreum praeferebant. agrum male colere censorium probrum iudicabatur, atque, ut refert Cato, cum virum<a class="footnoteLink" href="#note_LCL371_194_3" id="target_note_LCL371_194_3"><sup>3</sup></a> laudantes bonum agricolam bonumque colonum dixissent, amplissime laudasse








</p></section><notes><section class="footnotes"><ul><li class="note" id="note_LCL371_194_1"><a class="footnoteCrossrefLink" href="#target_note_LCL371_194_1" title="Click to highlight in text"><sup class="lineRef">1</sup>Iugum <span class="italic">e Varronis R.R.</span> 1. 10 <span class="italic">Ursinus.</span></a></li><script type="text/javascript">document.getElementById('note_LCL371_194_1').style.display = "none";</script><li class="note" id="note_LCL371_194_2"><a class="footnoteCrossrefLink" href="#target_note_LCL371_194_2" title="Click to highlight in text"><sup class="lineRef">2</sup>e (<span class="italic">aut</span> in?) <span class="italic">add. Mayhoff.</span></a></li><script type="text/javascript">document.getElementById('note_LCL371_194_2').style.display = "none";</script><li class="note" id="note_LCL371_194_3"><a class="footnoteCrossrefLink" href="#target_note_LCL371_194_3" title="Click to highlight in text"><sup class="lineRef">3</sup>virum &lt;bonum&gt; <span class="italic">e Catone Mayhoff.</span></a></li><script type="text/javascript">document.getElementById('note_LCL371_194_3').style.display = "none";</script></ul></section></notes></section>