<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<h2><span class="ac">Liber XXXVII</span></h2>
<span class="br"></span><span class="lineNumber">1</span><span class="br"></span><p>I. Ut nihil instituto operi desit, gemmae supersunt
et in artum coacta rerum naturae maiestas, multis nulla<a class="footnoteLink" href="#note_LCL419_164_1" id="target_note_LCL419_164_1"><sup>1</sup></a> parte mirabilior. tantum tribuunt varietati, coloribus, materiae, decori, violare etiam signis, quae causa gemmarum est, quasdam nefas ducentes, aliquas vero extra pretia ulla taxationemque
humanarum opum arbitrantes, ut plerisque ad summam absolutamque naturae rerum contemplationem
satis sit una aliqua gemma.</p>
<span class="br"></span><span class="lineNumber">2</span><span class="br"></span><p>Quae fuerit origo et a quibus initiis in tantum admiratio haec exarserit, diximus quadamtenus in mentione auri anulorumque. fabulae primordium a rupe Caucasi tradunt, Promethei vinculorum interpretatione
fatali, primumque saxi eius fragmentum inclusum ferro ac digito circumdatum: hoc fuisse
<span class="br"></span><span class="lineNumber">3</span><span class="br"></span>anulum et hoc gemmam.</p>
<p>II. His initiis coepit auctoritas in tantum amorem elata ut Polycrati Samio, insularum ac litorum tyranno, felicitatis suae,




</p></section><notes><section class="footnotes"><ul><li class="note" id="note_LCL419_164_1"><a class="footnoteCrossrefLink" href="#target_note_LCL419_164_1" title="Click to highlight in text"><sup class="lineRef">1</sup>nulla BFa: nulla sui dh <span class="italic">edd. vett.</span></a></li><script type="text/javascript">document.getElementById('note_LCL419_164_1').style.display = "none";</script></ul></section></notes></section>