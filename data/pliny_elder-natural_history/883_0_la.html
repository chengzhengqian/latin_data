<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">43</span><span class="br"></span>fertilis. pomum ipsum grande, durum, horridumet
a ceteris generibus distans sapore quodam ferinae in apris evidentissimo, quae causa nominis. quarta auctoritas sandalidum a similitudine appellatarum; iam in Aethiopiae fine quinque harum qui plurimas arbores tradunt, non raritate magis quam
<span class="br"></span><span class="lineNumber">44</span><span class="br"></span>suavitate mirabiles. ab his caryotae maxime celebrantur, et cibo quidem sed et suco uberrimae, ex quibus praecipua vina orienti, inimica<a class="footnoteLink" href="#note_LCL370_124_1" id="target_note_LCL370_124_1"><sup>1</sup></a> capiti, unde pomo nomen. sed ut copia ibi atque fertilitas, ita nobilitas in Iudaea, nec in tota sed Hiericunte maxime quamquam laudata et Archelaide et Phaselide atque Liviade, gentis eiusdem convallibus. dos iis praecipua
suco pingui lactentibus quodamque vini
<span class="br"></span><span class="lineNumber">45</span><span class="br"></span>sapore ut<a class="footnoteLink" href="#note_LCL370_124_2" id="target_note_LCL370_124_2"><sup>2</sup></a> in melle praedulci. sicciores ex hoc genere nicolai, sed amplitudinis praecipuae, quaterni cubitorum longitudinem efficiunt. minus speciosae sed sapore caryotarum sorores et ob hoc adelphides dictae proximam suavitatem habent, non tamen eandem. tertium ex his genus, patetae, nimio liquore abundat rumpitque se pomi ipsius etiam in sua matre ebrietas, calcatis similis.</p>
<span class="br"></span><span class="lineNumber">46</span><span class="br"></span><p>uum genus e sicciore turba dactylis,
praelonga






</p></section><notes><section class="footnotes"><ul><li class="note" id="note_LCL370_124_1"><a class="footnoteCrossrefLink" href="#target_note_LCL370_124_1" title="Click to highlight in text"><sup class="lineRef">1</sup><span class="italic">Mueller</span>: iniqua.</a></li><script type="text/javascript">document.getElementById('note_LCL370_124_1').style.display = "none";</script><li class="note" id="note_LCL370_124_2"><a class="footnoteCrossrefLink" href="#target_note_LCL370_124_2" title="Click to highlight in text"><sup class="lineRef">2</sup>ut <span class="italic">add. Rackham.</span></a></li><script type="text/javascript">document.getElementById('note_LCL370_124_2').style.display = "none";</script></ul></section></notes></section>