<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">73</span><span class="br"></span><p>XXXVII. Arabia etiam nunc et ladano gloriatur. forte casuque hoc et iniuria odorum fieri plures tradidere,
caprasque, maleficum alias frondibus animal, odoratorum vero fruticum adpetentius, tamquam intellegat<a class="footnoteLink" href="#note_LCL370_54_1" id="target_note_LCL370_54_1"><sup>1</sup></a> pretia, carpere germinum caules praedulci liquore turgentes destillantemque ab iis casus mixtura sucum inprobo barbarum villo abstergere; hunc glomerari pulvere, incoqui sole; et ideo in ladano caprarum pilos esse; sed hoc non alibi fieri quam in Nabataeis qui sunt ex Arabia contermini Syriae.
<span class="br"></span><span class="lineNumber">74</span><span class="br"></span>recentiores ex auctoribus storbon hoc vocant, traduntque silvas Arabum pastu caprarum infringi, atque ita sucum villis inhaerescere, verum autem ladanum Cypri insulae esseâ€”ut obiter quaeque genera odorum dicantur quamvis non terrarum ordine. similiter hoc et ibi fieri tradunt et esse oesypum hircorum barbis genibusque villosis inhaerens,
sed hederae flore deroso pastibus matutinis, cum est rorulenta Cypros; dein nebula sole discussa pulverem madentibus villis adhaerescere atque ita ladanum depecti.</p>
<span class="br"></span><span class="lineNumber">75</span><span class="br"></span><p>Sunt qui herbam in Cypro ex qua id fiat ledam appellent, etenim illi ledanum vocant; huius<a class="footnoteLink" href="#note_LCL370_54_2" id="target_note_LCL370_54_2"><sup>2</sup></a>
</p></section><notes><section class="footnotes"><ul><li class="note" id="note_LCL370_54_1"><a class="footnoteCrossrefLink" href="#target_note_LCL370_54_1" title="Click to highlight in text"><sup class="lineRef">1</sup><span class="italic">V.l.</span> intellegant. </a></li><script type="text/javascript">document.getElementById('note_LCL370_54_1').style.display = "none";</script><li class="note" id="note_LCL370_54_2"><a class="footnoteCrossrefLink" href="#target_note_LCL370_54_2" title="Click to highlight in text"><sup class="lineRef">2</sup>huius foliis? <span class="italic">Mayhoff.</span></a></li><script type="text/javascript">document.getElementById('note_LCL370_54_2').style.display = "none";</script></ul></section></notes></section>