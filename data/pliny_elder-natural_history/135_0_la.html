<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">131</span><span class="br"></span><p>XLIX. Nunc de repentinis flatibus, qui exhalante terra, ut dictum est, coorti rursusque deiecti in terram<a class="footnoteLink" href="#note_LCL330_270_1" id="target_note_LCL330_270_1"><sup>1</sup></a> obducta nubium cute, multiformes exsistunt. vagi quippe et ruentes torrentium modo (ut aliquis placere ostendimus) tonitrua et fulgura edunt. maiore vero inlati pondere incursuque si late siccam rupere nubem, procellam gignunt quae vocatur a Graecis ecnephias, sin vero depresso sinu artius rotati effregerunt, sine igne, hoc est sine fulmine, verticem faciunt qui typhon vocatur, id est vibratus
<span class="br"></span><span class="lineNumber">132</span><span class="br"></span>ecnephias. defert hic secum aliquid abreptum e nube calidi<a class="footnoteLink" href="#note_LCL330_270_2" id="target_note_LCL330_270_2"><sup>2</sup></a> convolvens versansque et ruinam suam illo pondere adgravans ac locum ex loco mutans rapida vertigine, praecipua navigantium pestis, non antemnas modo verum ipsa navigia contorta frangens, tenui remedio aceti in advenientem effusi, cui frigidissima
est natura. idem inlisu ipso repercussus correpta
secum in caelum refert sorbetque in excelsum.</p>
<span class="br"></span><span class="lineNumber">133</span><span class="br"></span><p>L. Quod si maiore depressae nubis eruperit specu sed minus lato quam procella, nec sine fragore, turbinem vocant proxima quaeque prosternentem. idem ardentior accensusque dum furit, prester vocatur
amburens contacta pariter et proterens. Non






</p></section><notes><section class="footnotes"><ul><li class="note" id="note_LCL330_270_1"><a class="footnoteCrossrefLink" href="#target_note_LCL330_270_1" title="Click to highlight in text"><sup class="lineRef">1</sup><span class="italic">Caesarius</span>: interim.</a></li><script type="text/javascript">document.getElementById('note_LCL330_270_1').style.display = "none";</script><li class="note" id="note_LCL330_270_2"><a class="footnoteCrossrefLink" href="#target_note_LCL330_270_2" title="Click to highlight in text"><sup class="lineRef">2</sup><span class="italic">Detlefsen</span>: gelidi <span class="italic">aut</span> gelida.</a></li><script type="text/javascript">document.getElementById('note_LCL330_270_2').style.display = "none";</script></ul></section></notes></section>