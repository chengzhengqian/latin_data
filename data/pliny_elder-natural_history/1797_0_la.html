<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">78</span><span class="br"></span><p>XLIX. Vesicae malis contraque calculos, gravissimis
cruciatibus, ut diximus, auxilio est polemonia ex vino pota, item agaricum, plantago foliis vel radice potis ex passo, vettonica ut in iocinere diximus, item ramiti pota atque inlita, eadem ad strangurias efficacissima. quidam ad calculos vettonicam et verbenacam et millefolium aequis portionibus ex aqua
<span class="br"></span><span class="lineNumber">79</span><span class="br"></span>pro singulari remedio bibere suadent. strangurias discuti et dictamno certum est, item quinquefolio decocto ad tertias in vino. hoc et enterocelicis dari atque inlini utilissimum est. xiphi quoque radix superior urinam ciet. infantibus enterocelicis<a class="footnoteLink" href="#note_LCL393_322_1" id="target_note_LCL393_322_1"><sup>1</sup></a> datur ex aqua et inlinitur; vesicae vitiis peucedani sueus, infantium ramiti et umbilicis eminentibus psyllion
<span class="br"></span><span class="lineNumber">80</span><span class="br"></span>inlinitur. urinam cient anagallides, acori radicis decoctum vel ipsa trita potaque, et omnia vesicae vitia,<a class="footnoteLink" href="#note_LCL393_322_2" id="target_note_LCL393_322_2"><sup>2</sup></a> calculos et herba et radix cotyledonis itemque genitalium inflammationem omnem pari pondere et
<span class="br"></span><span class="lineNumber">81</span><span class="br"></span>caulis et seminis et murrae. ebulum teneris cum foliis tritum ex vino potum calculos pellit, inpositum testes sanat. erigeron quoque cum farina turis et vino dulci testium inflammationes sanat. symphyti radix inlita enterocelas cohibet, genitalium nomas hypocisthis






</p></section><notes><section class="footnotes"><ul><li class="note" id="note_LCL393_322_1"><a class="footnoteCrossrefLink" href="#target_note_LCL393_322_1" title="Click to highlight in text"><sup class="lineRef">1</sup>infantibus enterocelicis] <span class="italic">Sic dist. Mayhoff e Dioscoride</span> IV 20: ἐντεροκηλικοῖς τε παιδίοις τὴν ἐπάνω ῥίζαν (<span class="italic">sc.</span> τοῦ ξιφίου) ἐν ποτῷ σὺν ὕδατι.</a></li><script type="text/javascript">document.getElementById('note_LCL393_322_1').style.display = "none";</script><li class="note" id="note_LCL393_322_2"><a class="footnoteCrossrefLink" href="#target_note_LCL393_322_2" title="Click to highlight in text"><sup class="lineRef">2</sup><span class="italic">Ante</span> calculos <span class="italic">addunt</span> de r a: depellit <span class="italic">in textu Mayhoff</span>: demit <span class="italic">coni. Brakman.</span></a></li><script type="text/javascript">document.getElementById('note_LCL393_322_2').style.display = "none";</script></ul></section></notes></section>