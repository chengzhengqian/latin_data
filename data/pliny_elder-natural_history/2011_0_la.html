<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

etiam<a class="footnoteLink" href="#note_LCL394_268_1" id="target_note_LCL394_268_1"><sup>1</sup></a> septingentorum inlustrium aliquo modo imaginibus, non passus intercidere figuras aut vetustatem aevi contra homines valere, inventor muneris etiam dis invidiosi, quando immortalitatem non solum dedit, verum etiam in omnes terras misit, ut praesentes esse ubique ceu<a class="footnoteLink" href="#note_LCL394_268_2" id="target_note_LCL394_268_2"><sup>2</sup></a> di possent. et hoc quidem alienis ille praestitit.</p>
<span class="br"></span><span class="lineNumber">12</span><span class="br"></span><p>III. Verum clupeos in sacro vel publico dicare privatim primus instituit, ut reperio, Appius Claudius qui consul cum P. Servilio fuit anno urbis <span class="sc">cclviiii</span>. posuit enim in Bellonae aede maiores suos, placuitque in excelso spectari et<a class="footnoteLink" href="#note_LCL394_268_3" id="target_note_LCL394_268_3"><sup>3</sup></a> titulos honorum legi, decora res, utique si liberum turba parvulis imaginibus ceu nidum aliquem subolis pariter ostendat, quales clupeos nemo non gaudens favensque aspicit.</p>
<p>IV. post eum M. Aemilius collega in consulatu Quinti Lutatii non in basilica modo Aemilia, verum et domi suae posuit, id quoque Martio exemplo. scutis enim, qualibus apud Troiam pugnatum est, continebantur imagines, unde et nomen habuere clupeorum, non, ut perversa grammaticorum suptilitas voluit, a cluendo. origo plena virtutis,





</p></section><notes><section class="footnotes"><ul><li class="note" id="note_LCL394_268_1"><a class="footnoteCrossrefLink" href="#target_note_LCL394_268_1" title="Click to highlight in text"><sup class="lineRef">1</sup>fecunditati etiam <span class="italic">Mayhoff</span>: f. hominum <span class="italic">Detlefsen</span>: fecunditatium <span class="italic">B</span><sup>1</sup>, <span class="italic">cd. Leid. Voss., cd. Flor. Ricc.</span>: fecunditati <span class="italic">B</span><sup>3</sup>: fecunditantium non nominibus tantum <span class="italic">cd. Par. Lat.</span> 6797.</a></li><script type="text/javascript">document.getElementById('note_LCL394_268_1').style.display = "none";</script><li class="note" id="note_LCL394_268_2"><a class="footnoteCrossrefLink" href="#target_note_LCL394_268_2" title="Click to highlight in text"><sup class="lineRef">2</sup>ceu di <span class="italic">M. Hertz, Urlichs</span>: cludi.</a></li><script type="text/javascript">document.getElementById('note_LCL394_268_2').style.display = "none";</script><li class="note" id="note_LCL394_268_3"><a class="footnoteCrossrefLink" href="#target_note_LCL394_268_3" title="Click to highlight in text"><sup class="lineRef">3</sup>et <span class="italic">coni. Warmington</span>: in (<span class="italic">recte?</span>).</a></li><script type="text/javascript">document.getElementById('note_LCL394_268_3').style.display = "none";</script></ul></section></notes></section>