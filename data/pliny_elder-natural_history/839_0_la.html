<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">50</span><span class="br"></span><p>XXIX. Simile his et nomine et frutice cardamomum,
semine oblongo. metitur eodem modo in Arabia. quattuor eius genera: viridissimum ac pingue, acutis angulis contumax frianti‚Äîhoc maxume laudatur, proximum e rufo candicans, tertium brevius atque nigrius, peius tamen varium et facile tritu odorisque parvi, qui in vero<a class="footnoteLink" href="#note_LCL370_36_1" id="target_note_LCL370_36_1"><sup>1</sup></a> costo vicinus esse debet. hoc et apud Medos nascitur. pretium optumi in libras êÜñ <span class="sc">iii.</span></p>
<span class="br"></span><span class="lineNumber">51</span><span class="br"></span><p>XXX. Cinnamomo proxima gentilitas erat, ni prius Arabiae divitias indicari conveniret causasque quae cognomen illi felicis ac beatae dedere. principalia ergo in illa tus atque murra; haec et cum Trogodytis communis, tura praeter Arabiam nullis, ac ne
<span class="br"></span><span class="lineNumber">52</span><span class="br"></span>Arabiae quidem universae. in medio eius fere sunt Astramitae, pagus Sabaeorum, capite regni Sabota in monte excelso, a quo octo mansionibus distat regio eorum turifera Sariba appellata‚Äîhoc significare Graeci mysterium dicunt. spectat ortus solis aestivi, undique rupibus invia et a dextera mari scopulis
<span class="br"></span><span class="lineNumber">53</span><span class="br"></span>inaccesso. id solum e rubro lacteum traditur. silvarum longitudo est schoeni <span class="sc">xx</span>, latitudo dimidium





</p></section><notes><section class="footnotes"><ul><li class="note" id="note_LCL370_36_1"><a class="footnoteCrossrefLink" href="#target_note_LCL370_36_1" title="Click to highlight in text"><sup class="lineRef">1</sup>in vero? <span class="italic">Mayhoff</span>: vero <span class="italic">aut</span> verus.</a></li><script type="text/javascript">document.getElementById('note_LCL370_36_1').style.display = "none";</script></ul></section></notes></section>