<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">107</span><span class="br"></span><p>XXVIII. Proxime fabulosus est crocodilus ingenio<a class="footnoteLink" href="#note_LCL418_76_1" id="target_note_LCL418_76_1"><sup>1</sup></a> quoque, ille cui vita in aqua terraque communis. duo enim genera eorum. illius e dextra maxilla dentes adalligati dextro lacerto coitus, si credimus, stimulant, canini dentes febres statas arcent ture repleti—sunt enim cavi—ita ne diebus quinque ab aegro cernatur qui adalligaverit. idem pollere et ventre exemptos lapillos adversus febrium horrores
<span class="br"></span><span class="lineNumber">108</span><span class="br"></span>venientes tradunt. eadem de causa Aegypti perungunt
adipe aegros suos. alter illi similis, multum infra magnitudine, in terra tantum odoratissimisque floribus vivit. ob id intestina eius diligenter exquiruntur
iucundo nidore referta; crocodileam vocant, oculorum vitiis utilissimam cum porri suco
<span class="br"></span><span class="lineNumber">109</span><span class="br"></span>inunctis et contra suffusiones vel caligines. inlita quoque ex oleo cyprino molestias in facie nascentes tollit, ex aqua vero morbos omnes quorum natura serpit in facie, nitoremque reddit. lentigines tollit ac varos maculasque omnes, et contra comitiales morbos bibitur ex aceto mulso binis obolis. adposita menses ciet. optima quae candidissima et friabilis minimeque ponderosa, cum teratur inter digitos,
<span class="br"></span><span class="lineNumber">110</span><span class="br"></span>fermentescens. lavatur ut cerussa. adulterant amylo aut Cimolia, sed maxime &lt;sturnorum fimo quos&gt;<a class="footnoteLink" href="#note_LCL418_76_2" id="target_note_LCL418_76_2"><sup>2</sup></a> captos oryza tantum pascunt. felle inunctis oculis ex melle contra suffusiones nihil utilius praedicant.






</p></section><notes><section class="footnotes"><ul><li class="note" id="note_LCL418_76_1"><a class="footnoteCrossrefLink" href="#target_note_LCL418_76_1" title="Click to highlight in text"><sup class="lineRef">1</sup>ingenio (ingento V) <span class="italic">codd.</span>: ingens <span class="italic">Harduinus. Post</span> magnitudine (<span class="italic">l.</span> 11) ingenio quoque <span class="italic">transferre velit Warmington</span>, <span class="italic">fortasse recte.</span></a></li><script type="text/javascript">document.getElementById('note_LCL418_76_1').style.display = "none";</script><li class="note" id="note_LCL418_76_2"><a class="footnoteCrossrefLink" href="#target_note_LCL418_76_2" title="Click to highlight in text"><sup class="lineRef">2</sup>sturnorum fimo quos <span class="italic">Ianus</span>, <span class="italic">Detlefsen, ex Dioscoride</span> (<span class="italic">II</span> 80), <span class="italic">sed</span> qui r <span class="italic">Gelenius</span>, <span class="italic">Mayhoff</span>: sui VRd <span class="italic">vulg.</span></a></li><script type="text/javascript">document.getElementById('note_LCL418_76_2').style.display = "none";</script></ul></section></notes></section>