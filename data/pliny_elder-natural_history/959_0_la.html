<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

defruta ac sapa cum sit caelum sine luna, hoc est in sideris eius coitu, neque alio die coqui debent;
praeterea
plumbeis vasis, non aereis, nucibusque iuglandibus
additis: eas enim fumum excipere. Campaniae nobilissima exposita sub diu in cadis verberari sole, luna, imbre, ventis aptissimum videtur.</p>
<span class="br"></span><span class="lineNumber">137</span><span class="br"></span><p>XXVIII. Ac si quis diligentius reputet, in nulla parte operosior vita est—ceu non saluberrimum ad potus aquae liquorem natura dederit, quo cetera omnia animantia utuntur, at nos vinum bibere et iumenta cogimus—tantoque opere, tanto labore et inpendio constat<a class="footnoteLink" href="#note_LCL370_276_1" id="target_note_LCL370_276_1"><sup>1</sup></a> quod hominis mentem mutet ac furorem gignat, milibus scelerum ob id editis, tanta dulcedine ut magna pars non aliud vitae praemium
<span class="br"></span><span class="lineNumber">138</span><span class="br"></span>intellegat. quin immo, ut plus capiamus, sacco frangimus vires, et alia inritamenta excogitantur ac bibendi causa etiam venena concipiuntur, aliis cicutam praesumentibus ut bibere mors cogat, aliis pumicis farinam et quae referendo pudet docere.
<span class="br"></span><span class="lineNumber">139</span><span class="br"></span>cautissimos ex iis in balineis coqui videmus exanimesque
efferri, iam vero alios lectum expectare non posse, immo vero nec tunicam, nudosque ibi protinus



</p></section><notes><section class="footnotes"><ul><li class="note" id="note_LCL370_276_1"><a class="footnoteCrossrefLink" href="#target_note_LCL370_276_1" title="Click to highlight in text"><sup class="lineRef">1</sup><span class="italic">V.l.</span> praestat.</a></li><script type="text/javascript">document.getElementById('note_LCL370_276_1').style.display = "none";</script></ul></section></notes></section>