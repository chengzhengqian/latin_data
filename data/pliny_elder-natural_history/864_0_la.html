<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

aqua gutta sidens ad ima vasa, adulterata olei modo innatat et, si metopio vitiata est, circulo candido cingitur. summa est probatio ut lac coagulet, in veste maculas non faciat. nec manifestior alibi fraus, quippe milibus denarium sextarii, empti vendente fisco tricenis denariis, veneunt: in<a class="footnoteLink" href="#note_LCL370_86_1" id="target_note_LCL370_86_1"><sup>1</sup></a> tantum expedit augere liquorem.<a class="footnoteLink" href="#note_LCL370_86_2" id="target_note_LCL370_86_2"><sup>2</sup></a> xylobalsamo pretium in libras êÜñ <span class="sc">vi.</span></p>
<span class="br"></span><span class="lineNumber">124</span><span class="br"></span><p>LV. Proxima Iudaeae Syria supra Phoenicen styracem
gignit circa Gabala et Marathunta et Casium Seleuciae montem. arbor est eodem nomine, cotoneo malo similis;lacrimae ex austero iucundi odoris, intus similitudo harundinis, suco praegnas. in hanc circa canis ortus advolant pinnati vermiculi erodentes;
<span class="br"></span><span class="lineNumber">125</span><span class="br"></span>ob id scobe sordescit. styrax laudatur post supra dicta ex Pisidia, Side, Cypro, Cilicia, Creta minime, ex Amano Syriae medicis, sed unguentariis magis. colos in quacumque natione praefertur rufus et pinguiter lentus, deterior furfurosus et cano situ obductus. adulteratur cedri resina vel cummi, alias melle aut amygdalis amaris;omnia ea deprehenduntur
gustu. pretium optimo êÜñ <span class="sc">xvii.</span> exit et in Pamphylia, sed aridior minusque sucosus.</p>
</section><notes><section class="footnotes"><ul><li class="note" id="note_LCL370_86_1"><a class="footnoteCrossrefLink" href="#target_note_LCL370_86_1" title="Click to highlight in text"><sup class="lineRef">1</sup>[in]? <span class="italic">Mayhoff.</span></a></li><script type="text/javascript">document.getElementById('note_LCL370_86_1').style.display = "none";</script><li class="note" id="note_LCL370_86_2"><a class="footnoteCrossrefLink" href="#target_note_LCL370_86_2" title="Click to highlight in text"><sup class="lineRef">2</sup>expedit licere auctorem <span class="italic">Ian</span>: exp. augere licitanti (<span class="italic">vel</span> licitatori) <span class="italic">Warmington.</span></a></li><script type="text/javascript">document.getElementById('note_LCL370_86_2').style.display = "none";</script></ul></section></notes></section>