<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

lethargicos odoris<a class="footnoteLink" href="#note_LCL418_482_1" id="target_note_LCL418_482_1"><sup>1</sup></a> suffitu excitant volvarumque exanimationes vel subditu, ac menses et secundas
<span class="br"></span><span class="lineNumber">29</span><span class="br"></span>cient II drachmis cum puleio ex aqua poti. medentur
et vertigini, opisthotono, tremulis, spasticis, nervorum vitiis, ischiadicis, stomachicis, paralyticis, perunctis omnibus, vel triti ad crassitudinem mellis cum semine viticis ex aceto ac rosaceo. sic et contra comitiales sumpti, poti vero contra inflationes, tormina,
venena. differentia tantum contra genera est
<span class="br"></span><span class="lineNumber">30</span><span class="br"></span>mixturae, quippe adversus scorpiones ex vino bibuntur,
adversus phalangia et araneos ex mulso ita, ut vomitione reddantur aut ut contineantur cum ruta, adversus chalcidas cum myrtite, adversus cerasten et presteras cum panace aut ruta ex vino, adversus ceteras serpentes cum vino. dari binas drachmas
<span class="br"></span><span class="lineNumber">31</span><span class="br"></span>satis; eorum, quae adiciantur, singulas. auxiliantur privatim contra viscum ex aceto, adversus aconitum ex lacte aut aqua, adversus helleborum album ex aqua mulsa nitroque. medentur et dentibus infusi cum oleo triti in aurem, a cuius parte doleant, aurium dolori melius, si cum meconio. claritatem visus faciunt cum melle Attico inunctis. cohibent singultus ex aceto. urina quoque fibri resistit venenis et ob id in antidota additur. adservatur autem optume in sua vesica, ut aliqui existumant.</p>
<span class="br"></span><span class="lineNumber">32</span><span class="br"></span><p>XIV. Geminus similiter victus in aquis terraque et testudinum effectusque par, honore habendo vel propter excellens in usu pretium figuraeque proprietatem.
sunt ergo testudinum genera terrestres,




</p></section><notes><section class="footnotes"><ul><li class="note" id="note_LCL418_482_1"><a class="footnoteCrossrefLink" href="#target_note_LCL418_482_1" title="Click to highlight in text"><sup class="lineRef">1</sup>odoris] “<span class="italic">an</span> odore?” <span class="italic">Mayhoff.</span></a></li><script type="text/javascript">document.getElementById('note_LCL418_482_1').style.display = "none";</script></ul></section></notes></section>