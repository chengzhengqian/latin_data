<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

in templo Apollinis Sosiani, Niobae liberos morientes Scopas an Praxiteles fecerit; item Ianus pater, in suo templo dicatus ab Augusto ex Aegypto advectus, utrius manu<a class="footnoteLink" href="#note_LCL419_22_1" id="target_note_LCL419_22_1"><sup>1</sup></a> sit, iam quidem et auro occultatus. similiter in curia Octaviae quaeritur de Cupidine fulmen tenente; id demum adfirmatur, Alcibiaden
<span class="br"></span><span class="lineNumber">29</span><span class="br"></span>esse, principem forma in ea aetate. multa in eadem schola sine auctoribus placent: Satyri quattuor, ex quibus unus Liberum patrem palla velatum umeris<a class="footnoteLink" href="#note_LCL419_22_2" id="target_note_LCL419_22_2"><sup>2</sup></a> praefert, alter Liberam similiter, tertius ploratum infantis cohibet, quartus cratere alterius sitim sedat, duaeque Aurae velificantes sua veste. nec minor quaestio est in Saeptis, Olympum et Pana, Chironem cum Achille qui fecerint, praesertim cum capitali satisdatione fama iudicet dignos.</p>
<span class="br"></span><span class="lineNumber">30</span><span class="br"></span><p>Scopas habuit aemulos eadem aetate Bryaxim et Timotheum et Leocharen, de quibus simul dicendum est, quoniam pariter caelavere Mausoleum. sepulchrum
hoc est ab uxore Artemisia factum Mausolo, Cariae regulo, qui obiit olympiadis <span class="sc">cvii</span> anno secundo.









</p></section><notes><section class="footnotes"><ul><li class="note" id="note_LCL419_22_1"><a class="footnoteCrossrefLink" href="#target_note_LCL419_22_1" title="Click to highlight in text"><sup class="lineRef">1</sup>manu VRh: manus Bd.</a></li><script type="text/javascript">document.getElementById('note_LCL419_22_1').style.display = "none";</script><li class="note" id="note_LCL419_22_2"><a class="footnoteCrossrefLink" href="#target_note_LCL419_22_2" title="Click to highlight in text"><sup class="lineRef">2</sup>umeris <span class="italic">Ianus, Mayhoff, E. Sellers</span>: umeri B: ueneris VRdTh: ulnis <span class="italic">Sillig.</span></a></li><script type="text/javascript">document.getElementById('note_LCL419_22_2').style.display = "none";</script></ul></section></notes></section>