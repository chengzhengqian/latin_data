<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Hippocrates e clarissimis medicinae scientia. tisanae bonitas praecipua Uticensi. in Aegypto vero est quae fiat ex hordeo cui sunt bini anguli. in Baetica et Africa genus ex quo fiat hordei glabrum appellat Turranius. idem olyran et oryzan eandem esse existimat. tisanae conficiendae volgata ratio est.</p>
<span class="br"></span><span class="lineNumber">76</span><span class="br"></span><p>XVI. Simili modo e tritici semine tragum fit, in Campania dumtaxat et Aegypto,</p>
<p>XVII. amylum vero ex omni tritico ac siligine, sed optimum e trimestri. inventio eius Chio insulae debetur, et hodie laudatissimum inde. est appellatum ab eo quod sine mola fiat. proximum trimestri quod e minime ponderoso tritico. madescit dulci aqua in ligneis vasis, ita ut integatur quinquies in die mutata, melius si et noctu, ita ut integatur quinquies in die mutata,
<span class="br"></span><span class="lineNumber">77</span><span class="br"></span>melius si et noctu, ita ut misceatur pariter. emollitum, prius quam acescat, linteo aut sportis saccatum<a class="footnoteLink" href="#note_LCL371_238_1" id="target_note_LCL371_238_1"><sup>1</sup></a> tegulae infunditur inlitae fermento atque ita in sole densatur. post Chium maxime laudatur Creticum, mox Aegyptium. probatur autem levore et levitate atque ut recens sit. iam et Catoni dictum apud nos.</p>
</section><notes><section class="footnotes"><ul><li class="note" id="note_LCL371_238_1"><a class="footnoteCrossrefLink" href="#target_note_LCL371_238_1" title="Click to highlight in text"><sup class="lineRef">1</sup>saccatum <span class="italic">cd. Par. Lat.</span> 6797: siccatum <span class="italic">rell.</span></a></li><script type="text/javascript">document.getElementById('note_LCL371_238_1').style.display = "none";</script></ul></section></notes></section>