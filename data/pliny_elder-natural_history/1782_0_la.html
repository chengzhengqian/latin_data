<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

facta in quam vinum addi convenit. item gentiana madefacta pridie contrita denarii pondere in vini cyathis tribus.</p>
<span class="br"></span><span class="lineNumber">37</span><span class="br"></span><p>XXI. Geum radiculas tenues habet nigras, bene olentes. medetur non modo pectoris doloribus aut lateris sed et cruditates discutit iucundo sapore. verbenaca vero omnibus visceribus medetur, lateribus,
<span class="br"></span><span class="lineNumber">38</span><span class="br"></span>pulmonibus, iocineribus, thoraci; peculiariter autem pulmonibus et quos ab his phthisis temptet radix herbae consiliginis, quam nuper inventam diximus. suum quidem et pecoris omnis remedium praesens est pulmonum vitio vel traiecta tantum in auricula. bibi debet ex aqua haberique in ore adsidue
sub lingua. superficies eius herbae an sit in aliquo usu adhuc incertum est. renibus prodest plantaginis cibus, vettonicae potus, agaricum potum ut in tussi.</p>
<span class="br"></span><span class="lineNumber">39</span><span class="br"></span><p>XXII. Tripolion in maritimis nascitur saxis ubi alludit unda, neque in mari neque in sicco, folio isatis crassiore, caule palmum alto, in mucrone diviso, radice alba, odorata, crassa, calidi gustus. datur hepaticis in farre cocta. haec herba eadem videtur quibusdam quae polium de qua suo loco diximus.</p>
<p>XXIII. Gromphaena, alternis viridibus roseisque per caulem foliis in posca sanguinem reicientibus
<span class="br"></span><span class="lineNumber">40</span><span class="br"></span>medetur,</p>
<p>XXIV. iocineri autem herba malundrum,



</p></section><notes></notes></section>