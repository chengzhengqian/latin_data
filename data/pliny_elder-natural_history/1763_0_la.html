<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

cum radice commanducata et decoctae ex vino aut aceto sucus collutus, item quinquefolii radicis decoctae ad tertias in vino<a class="footnoteLink" href="#note_LCL393_254_1" id="target_note_LCL393_254_1"><sup>1</sup></a> aut aceto. prius quam decoquatur aqua marina aut salsa lavatur. decoctum
diu tenendum in ore. quidam cinere quinquefolii
fricare malunt. et verbasci radix decoquitur in vino ad colluendos dentes, et hysopo colluuntur et peucedani suco cum meconio, vel radicum anagallidis
magis feminae suco ab altera nare quam doleat infuso.</p>
<span class="br"></span><span class="lineNumber">167</span><span class="br"></span><p>CVI. Erigeron a nostris vocatur senecio. hanc si ferro circumscriptam effodiat aliquis tangatque ea dentem et alternis ter despuat ac reponat in eundem locum ita ut vivat herba, aiunt dentem eum postea non doliturum. herba est trixaginis specie et mollitia, cauliculis subrubicundis. nascitur in tegulis et in muris. nomen hoc Graeci dederunt, quia vere canescit. caput eius numerosa dividitur lanugine, qualis est spinae, inter divisuras exeunte, quare
<span class="br"></span><span class="lineNumber">168</span><span class="br"></span>Callimachus eam acanthida appellavit, alii pappum. nec deinde Graecis de ea constat. alii erucae foliis esse dixerunt, alii roboris, sed minora multo, radice alii supervacua, alii nervis utili, alii potu strangulante.



</p></section><notes><section class="footnotes"><ul><li class="note" id="note_LCL393_254_1"><a class="footnoteCrossrefLink" href="#target_note_LCL393_254_1" title="Click to highlight in text"><sup class="lineRef">1</sup>in vino <span class="italic">Mayhoff</span>: vino <span class="italic">codd.</span></a></li><script type="text/javascript">document.getElementById('note_LCL393_254_1').style.display = "none";</script></ul></section></notes></section>