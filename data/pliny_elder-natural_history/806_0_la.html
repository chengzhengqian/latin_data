<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

e<a class="footnoteLink" href="#note_LCL353_584_1" id="target_note_LCL353_584_1"><sup>1</sup></a> lacte, Sarsinatem ex Umbria, mixtoque Etruriae atque Liguriae confinio Luniensem magnitudine conspicuum, quippe et ad singula milia pondo premitur; proximum autem urbi Vestinum, eumque e Caedicio campo laudatissimum. et caprarum gregibus
sua laus est, in recenti maxime augente gratiam fumo, qualis in ipsa urbe conficitur cunctis praeferendus.
nam Gallicarum<a class="footnoteLink" href="#note_LCL353_584_2" id="target_note_LCL353_584_2"><sup>2</sup></a> sapor medicamenti vim optinet. trans maria vero Bithynus fere in gloria est.
<span class="br"></span><span class="lineNumber">242</span><span class="br"></span>inesse pabulis salem, etiam ubi non videtur, ita maxime intellegitur, omni in salem caseo senescente, quales redire in musteum saporem aceto et thymo maceratos certum est. tradunt Zoroastren in desertis caseo vixisse annis <span class="sc">xx</span> ita temperato ut vetustatem non sentiret.</p>
<span class="br"></span><span class="lineNumber">243</span><span class="br"></span><p>XCVIII. Terrestrium solus homo bipes; uni iugulum, umeri (ceteris armi), uni ulnae. quibus animalium manus sunt, intus tantum carnosae, extra nervis et cute constant.</p>
<span class="br"></span><span class="lineNumber">244</span><span class="br"></span><p>XCIX. Digiti quibusdam in manibus seni. M. Coranii ex patricia gente filias duas ob id Sedigitas accipimus appellatas, et Volcatium Sedigitum inlustrem
in poetica. hominis digiti ternos articulos habent, pollex binos, et digitis adversus universis flectitur, per se vero in oblicum porrigitur, crassior


</p></section><notes><section class="footnotes"><ul><li class="note" id="note_LCL353_584_1"><a class="footnoteCrossrefLink" href="#target_note_LCL353_584_1" title="Click to highlight in text"><sup class="lineRef">1</sup><span class="italic">add. Jan.</span></a></li><script type="text/javascript">document.getElementById('note_LCL353_584_1').style.display = "none";</script><li class="note" id="note_LCL353_584_2"><a class="footnoteCrossrefLink" href="#target_note_LCL353_584_2" title="Click to highlight in text"><sup class="lineRef">2</sup><span class="italic">Rackham</span>: Galliarum.</a></li><script type="text/javascript">document.getElementById('note_LCL353_584_2').style.display = "none";</script></ul></section></notes></section>