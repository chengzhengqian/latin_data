<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

tubam Pisaeum Tyrreni, testudines Artemonem
<span class="br"></span><span class="lineNumber">202</span><span class="br"></span>Clazomenium, equom (qui nunc aries appellatur) in muralibus machinis Epium ad Troiam; equo vehi Bellorophontem, frenos et strata equorum Pelethronium,
pugnare ex equo Thessalos qui Centauri appellati sunt habitantes secundum Pelium montem. bigas prima iunxit Phrygum natio, quadrigas Erichthonius.
ordinem exercitus, signi dationem, tesseras,
vigilias Palamedes invenit Troiano bello, specularum significationem eodem Sinon, inducias Lycaon, foedera Theseus.</p>
<span class="br"></span><span class="lineNumber">203</span><span class="br"></span><p>Auguria ex avibus Car a quo Caria appellata; adiecit ex ceteris animalibus Orpheus, haruspicia Delphus, ignispicia Amphiaraus, extispicia avium Tiresias Thebanus, interpretationem ostentorum et somniorum Amphictyon, astrologiam Atlans Libyae filius, ut alii Aegyptii, ut alii Assyrii, sphaeram in ea Milesius Anaximander, ventorum rationem
<span class="br"></span><span class="lineNumber">204</span><span class="br"></span>Aeolus Hellenis filius; musicam Amphion, fistulam et monaulum Pan Mercuri, obliquam tibiam Midas in Phrygia, geminas tibias Marsyas in eadem gente, Lydios modulos Amphion, Dorios Thamyras Thrax, Phrygios Marsyas Phryx, citharam Amphion, ut alii Orpheus, ut alii Linus. septem chordis primum cecinit <span class="sc">iii</span> ad <span class="sc">iv</span> primas additis Terpander, octavam
Simonides addidit, nonam Timotheus. cithara sine voce cecinit Thamyris primus, cum cantu Amphion, ut alii Linus. citharoedica carmina conposuit
Terpander. cum tibiis canere voce Troezenius
</p></section><notes></notes></section>