<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">81</span><span class="br"></span><p>XLIII. Luscinis diebus ac noctibus continuis <span class="sc">xv</span> garrulus sine intermissu cantus densante se frondium germine, non in novissimis<a class="footnoteLink" href="#note_LCL353_344_1" id="target_note_LCL353_344_1"><sup>1</sup></a> digna miratu ave. primum tanta vox tam parvo in corpusculo, tam pertinax spiritus; deinde in una perfecta musicae<a class="footnoteLink" href="#note_LCL353_344_2" id="target_note_LCL353_344_2"><sup>2</sup></a> scientia: modulatus editur sonus, et nunc continuo spiritu trahitur in longum, nunc variatur inflexo, nunc distinguitur conciso, copulatur intorto, promittitur
<span class="br"></span><span class="lineNumber">82</span><span class="br"></span>revocato; infuscatur ex inopinato, interdum et secum ipse murmurat, plenus,<a class="footnoteLink" href="#note_LCL353_344_3" id="target_note_LCL353_344_3"><sup>3</sup></a> gravis, acutus, creber, extentus, ubi visum est vibransâ€”summus, medius, imus; breviterque omnia tam parvulis in faucibus quae tot exquisitis tibiarum tormentis ars hominum excogitavit, ut non<a class="footnoteLink" href="#note_LCL353_344_4" id="target_note_LCL353_344_4"><sup>4</sup></a> sit dubium hanc suavitatem praemonstratam efficaci auspicio cum in ore Stesichori cecinit infantis. ac ne quis dubitet artis esse, plures singulis sunt cantus, nec iidem
<span class="br"></span><span class="lineNumber">83</span><span class="br"></span>omnibus, sed sui cuique. certant inter se, palamque animosa contentio est; victa morte finit saepe vitam, spiritu prius deficiente quam cantu. meditantur
aliae iuveniores versusque quos imitentur accipiunt; audit discipula intentione magna et reddit, vicibusque reticent; intellegitur emendatae correctio<a class="footnoteLink" href="#note_LCL353_344_5" id="target_note_LCL353_344_5"><sup>5</sup></a> et in docente quaedam reprehensio.
<span class="br"></span><span class="lineNumber">84</span><span class="br"></span>ergo servorum illis pretia sunt, et quidem ampliora








</p></section><notes><section class="footnotes"><ul><li class="note" id="note_LCL353_344_1"><a class="footnoteCrossrefLink" href="#target_note_LCL353_344_1" title="Click to highlight in text"><sup class="lineRef">1</sup><span class="italic">edd.</span>: novissimum.</a></li><script type="text/javascript">document.getElementById('note_LCL353_344_1').style.display = "none";</script><li class="note" id="note_LCL353_344_2"><a class="footnoteCrossrefLink" href="#target_note_LCL353_344_2" title="Click to highlight in text"><sup class="lineRef">2</sup><span class="italic">v.l.</span> musica.</a></li><script type="text/javascript">document.getElementById('note_LCL353_344_2').style.display = "none";</script><li class="note" id="note_LCL353_344_3"><a class="footnoteCrossrefLink" href="#target_note_LCL353_344_3" title="Click to highlight in text"><sup class="lineRef">3</sup>plenus &lt;inanis&gt;? <span class="italic">Rackham.</span></a></li><script type="text/javascript">document.getElementById('note_LCL353_344_3').style.display = "none";</script><li class="note" id="note_LCL353_344_4"><a class="footnoteCrossrefLink" href="#target_note_LCL353_344_4" title="Click to highlight in text"><sup class="lineRef">4</sup>non ut <span class="italic">Mayhoff.</span></a></li><script type="text/javascript">document.getElementById('note_LCL353_344_4').style.display = "none";</script><li class="note" id="note_LCL353_344_5"><a class="footnoteCrossrefLink" href="#target_note_LCL353_344_5" title="Click to highlight in text"><sup class="lineRef">5</sup><span class="italic">edd.</span>: correptio.</a></li><script type="text/javascript">document.getElementById('note_LCL353_344_5').style.display = "none";</script></ul></section></notes></section>