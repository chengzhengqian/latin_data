<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

mensibus feminarum, in vino vero decoctae inpositaeque
<span class="br"></span><span class="lineNumber">127</span><span class="br"></span>cum melle nervis praecisis. medentur contra lichenas et lepras, et furfures in facie emendant, erugant cutem.<a class="footnoteLink" href="#note_LCL392_254_1" id="target_note_LCL392_254_1"><sup>1</sup></a> folia in aceto condita<a class="footnoteLink" href="#note_LCL392_254_2" id="target_note_LCL392_254_2"><sup>2</sup></a> vulneribus inponuntur, si testium, melius cum hyoscyamo et farina tritici. semen inlinitur igni sacro, flos et folia ulcerum vetustati, sucus qui flore expressus est—ab aliis mel vocatur, ab aliis syrium—ad emolliendas vulvas sudoresque faciendos et suppurationes concoquendas.</p>
<span class="br"></span><span class="lineNumber">128</span><span class="br"></span><p>LXXV. Narcissi duo genera in usum medici recipiunt, purpureo flore et alterum herbaceum, hunc stomacho inutilem et ideo vomitorium alvosque solventem, nervis inimicum, caput gravantem et a narce narcissum dictum, non a fabuloso puero.
<span class="br"></span><span class="lineNumber">129</span><span class="br"></span>utriusque radix mulsei saporis est. ambustis prodest exiguo e melle, sic et vulneribus et luxatis, panis vero cum melle et aerina<a class="footnoteLink" href="#note_LCL392_254_3" id="target_note_LCL392_254_3"><sup>3</sup></a> farina. sic et infixa corpori extrahit. in polenta tritus oleoque contusis medetur et lapide percussis. purgat vulnera permixtus
farinae, nigras vitiligines emaculat. ex hoc





</p></section><notes><section class="footnotes"><ul><li class="note" id="note_LCL392_254_1"><a class="footnoteCrossrefLink" href="#target_note_LCL392_254_1" title="Click to highlight in text"><sup class="lineRef">1</sup>cutem. <span class="italic">ego</span>: corpora, cutem. <span class="italic">Mayhoff</span>: corpora. cum polio folia <span class="italic">Sillig, Detlefsen</span>: corpora. cum folia <span class="italic">codd.</span></a></li><script type="text/javascript">document.getElementById('note_LCL392_254_1').style.display = "none";</script><li class="note" id="note_LCL392_254_2"><a class="footnoteCrossrefLink" href="#target_note_LCL392_254_2" title="Click to highlight in text"><sup class="lineRef">2</sup>condita <span class="italic">coni. Mayhoff coll. Dioscoride</span>: cocta <span class="italic">codd.</span></a></li><script type="text/javascript">document.getElementById('note_LCL392_254_2').style.display = "none";</script><li class="note" id="note_LCL392_254_3"><a class="footnoteCrossrefLink" href="#target_note_LCL392_254_3" title="Click to highlight in text"><sup class="lineRef">3</sup>aerina <span class="italic">Mayhoff secutus Barbarum</span>: avenae <span class="italic">cum codd. Detlefsen.</span></a></li><script type="text/javascript">document.getElementById('note_LCL392_254_3').style.display = "none";</script></ul></section></notes></section>