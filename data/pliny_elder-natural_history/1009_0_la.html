<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

coepit Augusta appellari, amplissima et arbore et folio, bacis gustatu quoque non asperis. aliqui negant eandem esse et suum genus regiae faciunt
<span class="br"></span><span class="lineNumber">130</span><span class="br"></span>longioribus foliis latioribusque. iidem in alio genere bacaliam appellant hanc quae vulgatissima est bacarumque fertilissima, sterilem vero earum, quod maxime miror, triumphalem, eaque dicunt triumphantes
uti, nisi id a divo Augusto coepit, ut docebimus, ex<a class="footnoteLink" href="#note_LCL370_376_1" id="target_note_LCL370_376_1"><sup>1</sup></a> ea lauru quae ei missa e caelo est minima altitudine, folio crispo, brevi, inventu rara. accedit in topiario opere Thasia,<a class="footnoteLink" href="#note_LCL370_376_2" id="target_note_LCL370_376_2"><sup>2</sup></a> excrescente in medio folio parvola veluti lacinia folii, et sine ea spadonina mira opacitatis patientia, itaque quantalibeat
<span class="br"></span><span class="lineNumber">131</span><span class="br"></span>sub umbra solum implet. est et chamaedaphne
silvestris frutex et Alexandrina, quam aliqui Idaeam, alii hypoglottion, alii danaen, alii carpophyllon,
alii hypelaten vocant. ramos spargit a radice dodrantales, coronarii operis, folio acutiore quam myrti ac molliore et candidiore et maiore, semine inter folia rubro, plurima in Ida et circa
<span class="br"></span><span class="lineNumber">132</span><span class="br"></span>Heracleam Ponti, nec nisi in montuosis. id quoque quod daphnoidis vocatur genus in nominum ambitu






</p></section><notes><section class="footnotes"><ul><li class="note" id="note_LCL370_376_1"><a class="footnoteCrossrefLink" href="#target_note_LCL370_376_1" title="Click to highlight in text"><sup class="lineRef">1</sup>et? <span class="italic">Mayhoff.</span></a></li><script type="text/javascript">document.getElementById('note_LCL370_376_1').style.display = "none";</script><li class="note" id="note_LCL370_376_2"><a class="footnoteCrossrefLink" href="#target_note_LCL370_376_2" title="Click to highlight in text"><sup class="lineRef">2</sup><span class="italic">V.l.</span> taxa.</a></li><script type="text/javascript">document.getElementById('note_LCL370_376_2').style.display = "none";</script></ul></section></notes></section>