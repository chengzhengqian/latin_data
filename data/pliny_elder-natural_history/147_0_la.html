<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

illos avaritiae atque luxuriae cuniculi refodissent!
et miramur si eadem ad noxam genuit aliqua?
<span class="br"></span><span class="lineNumber">159</span><span class="br"></span>ferae enim, credo, custodiunt illam arcentque sacrilegas manus; nonne<a class="footnoteLink" href="#note_LCL330_294_1" id="target_note_LCL330_294_1"><sup>1</sup></a> inter serpentes fodimus et venas auri tractamus cum veneni radicibus? placatiore
tamen dea utimur ob hoc, quod omnes hi opulentiae exitus ad scelera caedesque et bella tendunt, quamque sanguine nostro rigamus insepultis ossibus tegimus, quibus tamen velut expurgato<a class="footnoteLink" href="#note_LCL330_294_2" id="target_note_LCL330_294_2"><sup>2</sup></a> furore tandem ipsa se obducit et scelera quoque mortalium occultat.</p>
<p>Inter crimina ingrati animi et hoc duxerim quod
<span class="br"></span><span class="lineNumber">160</span><span class="br"></span>naturam eius ignoramus.</p>
<p>LXIV. est autem figura prima de qua consensus iudicat. orbem certe dicimus
terrae, globumque verticibus includi fatemur. neque enim absoluti orbis est forma in tanta montium excelsitate, tanta camporum planitie, sed cuius amplexus, si capita cunctarum<a class="footnoteLink" href="#note_LCL330_294_3" id="target_note_LCL330_294_3"><sup>3</sup></a> liniarum conprehendantur
ambitu, figuram absoluti orbis efficiatâ€”id
quod ipsa rerum natura cogit, non eisdem causis quas attulimus in caelo. namque in illo cava in se convexitas vergit et cardini suo, hoc est terrae, undique
incumbit, haec ut solida ac conferta adsurgit intumescenti similis extraque protenditur. mundus in centrum vergit, at terra exit a centro, inmensum





</p></section><notes><section class="footnotes"><ul><li class="note" id="note_LCL330_294_1"><a class="footnoteCrossrefLink" href="#target_note_LCL330_294_1" title="Click to highlight in text"><sup class="lineRef">1</sup><span class="italic">v.l.</span> non.</a></li><script type="text/javascript">document.getElementById('note_LCL330_294_1').style.display = "none";</script><li class="note" id="note_LCL330_294_2"><a class="footnoteCrossrefLink" href="#target_note_LCL330_294_2" title="Click to highlight in text"><sup class="lineRef">2</sup><span class="italic">Rackham</span>: exprobrato.</a></li><script type="text/javascript">document.getElementById('note_LCL330_294_2').style.display = "none";</script><li class="note" id="note_LCL330_294_3"><a class="footnoteCrossrefLink" href="#target_note_LCL330_294_3" title="Click to highlight in text"><sup class="lineRef">3</sup><span class="italic">Ignotus apud Dalecampium</span>: si cuncta <span class="italic">aut</span> si capita.</a></li><script type="text/javascript">document.getElementById('note_LCL330_294_3').style.display = "none";</script></ul></section></notes></section>