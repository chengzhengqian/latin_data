<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
tenuant, donec inlini possint. aiunt<a class="footnoteLink" href="#note_LCL418_550_1" id="target_note_LCL418_550_1"><sup>1</sup></a> ita curatos<a class="footnoteLink" href="#note_LCL418_550_2" id="target_note_LCL418_550_2"><sup>2</sup></a> non repeti postea. Salpe negat canes latrare, quibus in offa rana viva data sit.</p>
<p>LII. Inter aquatilia dici debet et calamochnus, Latine adarca appellata. nascitur circa harundines tenues e spuma aquae dulcis ac marinae, ubi se miscent. vim habet causticam, ideo acopis utilis et contra perfrictionum vitia. tollit et mulierum lentigines
<span class="br"></span><span class="lineNumber">141</span><span class="br"></span>in facie. et calami simul dici debent: phragmitis
radix recens tusa luxatis medetur et spinae doloribus ex aceto inlita, Cyprii vero, qui et donax vocatur, cortex alopeciis medetur ustus et ulceribus veteratis,<a class="footnoteLink" href="#note_LCL418_550_3" id="target_note_LCL418_550_3"><sup>3</sup></a> folia extrahendis quae infixa sint corpori et igni sacro. paniculae flos aures si intravit, exsurdat. sepiae atramento tanta vis est, ut in lucernam<a class="footnoteLink" href="#note_LCL418_550_4" id="target_note_LCL418_550_4"><sup>4</sup></a>
addito Aethiopas videri ablato priore lumine Anaxilaus tradat. rubeta excocta aqua potui data suum morbis medetur vel cuiuscumque ranae cinis. pulmone marino si confricetur lignum, ardere videtur adeo, ut baculum ita praeluceat.</p>
<span class="br"></span><span class="lineNumber">142</span><span class="br"></span><p>LIII. Peractis aquatilium dotibus non alienum videtur indicare per tot maria, tam vasta et tot milibus passuum terrae infusa extraque circumdata mensura, paene ipsius mundi quae intellegatur, animalia centum






</p></section><notes><section class="footnotes"><ul><li class="note" id="note_LCL418_550_1"><a class="footnoteCrossrefLink" href="#target_note_LCL418_550_1" title="Click to highlight in text"><sup class="lineRef">1</sup>aiunt et <span class="italic">coni. Mayhoff.</span></a></li><script type="text/javascript">document.getElementById('note_LCL418_550_1').style.display = "none";</script><li class="note" id="note_LCL418_550_2"><a class="footnoteCrossrefLink" href="#target_note_LCL418_550_2" title="Click to highlight in text"><sup class="lineRef">2</sup>curatos sic <span class="italic">coni. Mayhoff.</span></a></li><script type="text/javascript">document.getElementById('note_LCL418_550_2').style.display = "none";</script><li class="note" id="note_LCL418_550_3"><a class="footnoteCrossrefLink" href="#target_note_LCL418_550_3" title="Click to highlight in text"><sup class="lineRef">3</sup>inveteratis <span class="italic">coni. Mayhoff</span>: veteratis; folia &lt;utilia&gt; <span class="italic">coni. Warmington.</span></a></li><script type="text/javascript">document.getElementById('note_LCL418_550_3').style.display = "none";</script><li class="note" id="note_LCL418_550_4"><a class="footnoteCrossrefLink" href="#target_note_LCL418_550_4" title="Click to highlight in text"><sup class="lineRef">4</sup>lucernam <span class="italic">Mayhoff</span>: lucerna <span class="italic">codd.</span></a></li><script type="text/javascript">document.getElementById('note_LCL418_550_4').style.display = "none";</script></ul></section></notes></section>