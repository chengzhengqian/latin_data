<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

podagra liberari, utile esse et adipe viperino pedes
<span class="br"></span><span class="lineNumber">78</span><span class="br"></span>perungui. et de milvo adfirmant, si inveterato tritoque
quantum tres digiti capiant bibatur ex aqua, aut si pedes sanguine eius perunguantur. inlinuntur et columbarum sanguine<a class="footnoteLink" href="#note_LCL418_328_1" id="target_note_LCL418_328_1"><sup>1</sup></a> cum urtica, vel pennis earum cum primum nascentur tritis cum urtica. quin et fimus earum articulorum doloribus inlinitur, item cinis mustelae aut coclearum, et cum amylo vel tragacantha. incussos articulos aranei telae commodissime
curant. sunt qui cinere earum uti malint sicut fimi columbini cinere cum polenta et vino albo.
<span class="br"></span><span class="lineNumber">79</span><span class="br"></span>articulis luxatis praesentaneum est sebum pecudis cum cinere e capillo mulierum. pernionibus quoque inponitur sebum pecudum cum alumine, canini capitis cinis aut fimi murini. quod si pura sint, ulcera cera addita ad cicatricem perducunt . . .<a class="footnoteLink" href="#note_LCL418_328_2" id="target_note_LCL418_328_2"><sup>2</sup></a> vel glirium crematorum favilla ex oleo, item muris silvatici
cum melle, vermium quoque terrenorum cum oleo vetere et cocleae quae nudae inveniuntur.
<span class="br"></span><span class="lineNumber">80</span><span class="br"></span>ulcera omnia pedum sanat cinis earum quae vivae combustae sint, fimi gallinarum cinis, exulcerationes columbini fimi ex oleo. adtritus calciamentorum veteris soleae<a class="footnoteLink" href="#note_LCL418_328_3" id="target_note_LCL418_328_3"><sup>3</sup></a> cinis, agninus pulmo et arietis sanant, dentis caballini contusi farina privatim subluviem, lacertae viridis sanguis subtritus et hominum et





</p></section><notes><section class="footnotes"><ul><li class="note" id="note_LCL418_328_1"><a class="footnoteCrossrefLink" href="#target_note_LCL418_328_1" title="Click to highlight in text"><sup class="lineRef">1</sup>eius perunguantur . . . sanguine <span class="italic">add. Mayhoff</span>: milvi vel columbarum unguantur <span class="italic">Urlichs, Detlefsen: lacunam indicat Sillig.</span></a></li><script type="text/javascript">document.getElementById('note_LCL418_328_1').style.display = "none";</script><li class="note" id="note_LCL418_328_2"><a class="footnoteCrossrefLink" href="#target_note_LCL418_328_2" title="Click to highlight in text"><sup class="lineRef">2</sup><span class="italic">Ego lacunam indico</span>: soricum <span class="italic">add. Mayhoff.</span></a></li><script type="text/javascript">document.getElementById('note_LCL418_328_2').style.display = "none";</script><li class="note" id="note_LCL418_328_3"><a class="footnoteCrossrefLink" href="#target_note_LCL418_328_3" title="Click to highlight in text"><sup class="lineRef">3</sup>soleae <span class="italic">vulg. e Pl. iun. et Marcello</span>: soli RdE, <span class="italic">Detlefsen.</span></a></li><script type="text/javascript">document.getElementById('note_LCL418_328_3').style.display = "none";</script></ul></section></notes></section>