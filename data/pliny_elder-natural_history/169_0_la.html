<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

fraudes, tantum vero luxuria et tot mortales conterant, gemmarum pictura tam multiplex, lapidum tam discolores maculae, interque eos candor alicuius praeter lucem omnia excludens, medicatorum fontium vis, ignium tot locis emicantium perpetua tot saeculis incendia, spiritus letales aut<a class="footnoteLink" href="#note_LCL330_338_1" id="target_note_LCL330_338_1"><sup>1</sup></a> scrobibus emissi aut ipso loci situ, mortiferi alibi volucribus tantum, ut
<span class="br"></span><span class="lineNumber">208</span><span class="br"></span>Soracte vicino urbi tractu, alibi praeter hominem ceteris animantibus, nonnumquam et homini, ut in Sinuessano agro et Puteolano, quae spiracula vocant, alii Charonea, scrobes mortiferum spiritum exhalantes, item in Hirpinis Ampsancti ad Mephitis aedem locum quem qui intravere moriuntur, simili modo Hierapoli in Asia Matris tantum Magnae sacerdoti innoxium; alibi fatidici specus, quorum exhalatione temulenti futura praecinant, ut Delphis nobilissimo oraculo. Quibus in rebus quid possit aliud causae adferre mortalium quispiam quam diffusae per omne naturae subinde aliter atque aliter numen erumpens?</p>
<span class="br"></span><span class="lineNumber">209</span><span class="br"></span><p>XCVI. Quaedam vero terrae ad ingressus tremunt,
sicut in Gabiensi agro non procul urbe Roma iugera ferme ducenta equitantium cursu, similiter in Reatino. quaedam insulae semper fluctuantur, sicut in agro Caecubo et eodem Reatino, Mutinensi, Statoniensi, in Vadimonis lacu, ad Cutilias aquas



</p></section><notes><section class="footnotes"><ul><li class="note" id="note_LCL330_338_1"><a class="footnoteCrossrefLink" href="#target_note_LCL330_338_1" title="Click to highlight in text"><sup class="lineRef">1</sup><span class="italic">Rackham</span>: alibi aut.</a></li><script type="text/javascript">document.getElementById('note_LCL330_338_1').style.display = "none";</script></ul></section></notes></section>