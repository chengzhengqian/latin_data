<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

modo. utuntur et per se ovis formicarum, namque et huic animali est medicina, constatque ursos aegros hoc
<span class="br"></span><span class="lineNumber">134</span><span class="br"></span>cibo sanari. anserum omniumque avium adeps praeparatur,<a class="footnoteLink" href="#note_LCL418_268_1" id="target_note_LCL418_268_1"><sup>1</sup></a> 
exemptisque omnibus venis patina nova fictili
operta in sole subdita aqua ferventi liquatur, saccatusque lineis saccis et in fictili novo repositus loco frigido; minus putrescit addito melle. murium cinis cum melle instillatus aut cum rosaceo decoctus aurium dolores sedat. si aliquod animal intraverit, praecipuum
remedium est murium fel aceto dilutum, si aqua intraverit, adeps anserinus cum cepae suco.
<span class="br"></span><span class="lineNumber">135</span><span class="br"></span>gliris detracta pelle intestinisque exemptis discoquitur
melle in vase novo. medici malunt e nardo decoqui usque ad tertias partes atque ita adservari, dein, cum opus sit, strigili tepefacta infundere. constat deplorata aurium vitia eo remedio sanari aut si terreni vermes cum adipe anseris decocti infundantur,
item ex arboribus rubri cum oleo triti exulceratis
<span class="br"></span><span class="lineNumber">136</span><span class="br"></span>et ruptis auribus praeclare medentur. lacerti inveterati,<a class="footnoteLink" href="#note_LCL418_268_2" id="target_note_LCL418_268_2"><sup>2</sup></a> in os pendentium addito sale, contusas et ab ictu miseras aures sanant, efficacissime autem ferrugineas maculas habentes, lineis etiam per caudam distincti.<a class="footnoteLink" href="#note_LCL418_268_3" id="target_note_LCL418_268_3"><sup>3</sup></a> milipeda ab aliis centipeda aut multipeda dicta animal est e vermibus terrae pilosum,






</p></section><notes><section class="footnotes"><ul><li class="note" id="note_LCL418_268_1"><a class="footnoteCrossrefLink" href="#target_note_LCL418_268_1" title="Click to highlight in text"><sup class="lineRef">1</sup><span class="italic">Post</span> praeparatur <span class="italic">lacunam indicat Mayhoff.</span></a></li><script type="text/javascript">document.getElementById('note_LCL418_268_1').style.display = "none";</script><li class="note" id="note_LCL418_268_2"><a class="footnoteCrossrefLink" href="#target_note_LCL418_268_2" title="Click to highlight in text"><sup class="lineRef">2</sup>lacerti inveterati <span class="italic">codd.</span>: lacertae inveteratae <span class="italic">Mayhoff.</span></a></li><script type="text/javascript">document.getElementById('note_LCL418_268_2').style.display = "none";</script><li class="note" id="note_LCL418_268_3"><a class="footnoteCrossrefLink" href="#target_note_LCL418_268_3" title="Click to highlight in text"><sup class="lineRef">3</sup>distincti <span class="italic">Caesarius</span>: distinctae (-te) <span class="italic">codd.</span></a></li><script type="text/javascript">document.getElementById('note_LCL418_268_3').style.display = "none";</script></ul></section></notes></section>