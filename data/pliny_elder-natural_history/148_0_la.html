<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

eius globum in formam orbis adsidua circa eam mundi volubilitate cogente.</p>
<span class="br"></span><span class="lineNumber">161</span><span class="br"></span><p>LXV. Ingens hic pugna litterarum<a class="footnoteLink" href="#note_LCL330_296_1" id="target_note_LCL330_296_1"><sup>1</sup></a> contraque volgi: circumfundi terrae undique homines conversisque
inter se pedibus stare, et cunctis similem esse caeli verticem,<a class="footnoteLink" href="#note_LCL330_296_2" id="target_note_LCL330_296_2"><sup>2</sup></a> simili modo ex quacumque parte mediam<a class="footnoteLink" href="#note_LCL330_296_3" id="target_note_LCL330_296_3"><sup>3</sup></a> terram<a class="footnoteLink" href="#note_LCL330_296_4" id="target_note_LCL330_296_4"><sup>4</sup></a> calcari, illo quaerente, cur non decidant contra siti, tamquam non ratio praesto sit ut nos non decidere mirentur illi. intervenit sententia quamvis indocili probabilis turbae, inaequali globo, ut si sit figura pineae nucis, nihilominus terram
<span class="br"></span><span class="lineNumber">162</span><span class="br"></span>undique incoli. Sed quid hoc refert alio miraculo exoriente, pendere ipsam ac non cadere nobiscum?â€”ceu
spiritus vis, mundo praesertim inclusi, dubia sit, aut possit cadere natura repugnante et quo cadat negante! nam sicut ignium sedes non est nisi in ignibus, aquarum nisi in aquis, spiritus nisi in spiritu, sic terrae arcentibus cunctis nisi in se locus non est. globum tamen effici mirum est in tanta planitie maris camporumque. cui sententiae adest Dicaearchus, vir in primis eruditus, regum cura permensus montes, ex quibus altissimum prodidit Pelium MCCL passuum ratione perpendiculi, nullam esse eam portionem






</p></section><notes><section class="footnotes"><ul><li class="note" id="note_LCL330_296_1"><a class="footnoteCrossrefLink" href="#target_note_LCL330_296_1" title="Click to highlight in text"><sup class="lineRef">1</sup>litteratorum? <span class="italic">Rackham.</span></a></li><script type="text/javascript">document.getElementById('note_LCL330_296_1').style.display = "none";</script><li class="note" id="note_LCL330_296_2"><a class="footnoteCrossrefLink" href="#target_note_LCL330_296_2" title="Click to highlight in text"><sup class="lineRef">2</sup><span class="italic">v.ll.</span> verticem caeli <span class="italic">aut</span> verticem.</a></li><script type="text/javascript">document.getElementById('note_LCL330_296_2').style.display = "none";</script><li class="note" id="note_LCL330_296_3"><a class="footnoteCrossrefLink" href="#target_note_LCL330_296_3" title="Click to highlight in text"><sup class="lineRef">3</sup><span class="italic">v.l.</span> media.</a></li><script type="text/javascript">document.getElementById('note_LCL330_296_3').style.display = "none";</script><li class="note" id="note_LCL330_296_4"><a class="footnoteCrossrefLink" href="#target_note_LCL330_296_4" title="Click to highlight in text"><sup class="lineRef">4</sup>terram <span class="italic">add. Rackham.</span></a></li><script type="text/javascript">document.getElementById('note_LCL330_296_4').style.display = "none";</script></ul></section></notes></section>