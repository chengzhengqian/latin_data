<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

discripto circulo qui signifer vocatur in duodecim animalium effigies, et per illas solis cursus congruens tot saeculis ratio.</p>
<span class="br"></span><span class="lineNumber">10</span><span class="br"></span><p>IV. Nec de elementis video dubitari quattuor esse ea: igneum summum, inde tot stellarum illos conlucentium oculos; proximum spiritum quem Graeci nostrique eodem vocabulo aera appellant, vitalem hunc et per cuncta rerum meabilem totoque consertum; huius vi suspensam cum quarto aquarum
<span class="br"></span><span class="lineNumber">11</span><span class="br"></span>elemento librari medio spatii tellurem. ita mutuo conplexu diversitatis effici nexum, et levia ponderibus inhiberi quo minus evolent, contraque gravia ne ruant suspendi levibus in sublime tendentibus. sic pari in diversa nisu in suo quaeque loco<a class="footnoteLink" href="#note_LCL330_176_1" id="target_note_LCL330_176_1"><sup>1</sup></a> consistere, inrequieto mundi ipsius constricta circuitu, quo semper in se recurrente<a class="footnoteLink" href="#note_LCL330_176_2" id="target_note_LCL330_176_2"><sup>2</sup></a> imam atque mediam in toto esse terram, eandemque universo cardine stare pendentem librantemque per quae pendeat; ita solam inmobilem circa eam volubili universitate eandemque ex omnibus necti eidemque omnia inniti.<a class="footnoteLink" href="#note_LCL330_176_3" id="target_note_LCL330_176_3"><sup>3</sup></a>
<span class="br"></span><span class="lineNumber">12</span><span class="br"></span>inter hanc caelumque eodem spiritu pendent certis discreta spatiis septem sidera quae ab incessu vocamus errantia, cum errent nulla minus illis. eorum medius sol fertur amplissima magnitudine ac






</p></section><notes><section class="footnotes"><ul><li class="note" id="note_LCL330_176_1"><a class="footnoteCrossrefLink" href="#target_note_LCL330_176_1" title="Click to highlight in text"><sup class="lineRef">1</sup>loco <span class="italic">add. Rackham</span> (<span class="italic">sic? Campbell</span>).</a></li><script type="text/javascript">document.getElementById('note_LCL330_176_1').style.display = "none";</script><li class="note" id="note_LCL330_176_2"><a class="footnoteCrossrefLink" href="#target_note_LCL330_176_2" title="Click to highlight in text"><sup class="lineRef">2</sup><span class="italic">C. F. W. MÃ¼lller</span>: currente.</a></li><script type="text/javascript">document.getElementById('note_LCL330_176_2').style.display = "none";</script><li class="note" id="note_LCL330_176_3"><a class="footnoteCrossrefLink" href="#target_note_LCL330_176_3" title="Click to highlight in text"><sup class="lineRef">3</sup><span class="italic">v.l.</span> innecti.</a></li><script type="text/javascript">document.getElementById('note_LCL330_176_3').style.display = "none";</script></ul></section></notes></section>