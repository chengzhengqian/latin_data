<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">194</span><span class="br"></span><p>LXXIV. Lanam in colo et fuso Tanaquilis, quae eadem Gaia Caecilia vocata est, in templo Sanci durasse prodente se auctor est M. Varro, factamque ab ea togam regiam undulatam in aede Fortunae, qua Ser. Tullius fuerat usus. inde factum ut nubentes virgines comitaretur colus compta et fusus cum stamine. ea prima texuit rectam tunicam, qualis cum toga pura tirones induuntur novaeque
<span class="br"></span><span class="lineNumber">195</span><span class="br"></span>nuptae. undulata vestis prima e laudatissimis fuit; inde sororiculata defluxit. togas rasas Phryxianasque
divi Augusti novissimis temporibus coepisse scribit Fenestella. crebrae papaveratae antiquiorem habent originem iam ab Lucilio poeta in Torquato notatae. praetextae apud Etruscos originem invenere.
trabeis usos accipio reges; pictae vestes iam apud Homerum sunt iis, et inde<a class="footnoteLink" href="#note_LCL353_136_1" id="target_note_LCL353_136_1"><sup>1</sup></a> triumphales natae.
<span class="br"></span><span class="lineNumber">196</span><span class="br"></span>acu facere id Phryges invenerunt, ideoque Phrygioniae
appellatae sunt. aurum intexere in eadem Asia invenit Attalus rex, unde nomen Attalicis. colores diversos picturae intexere Babylon maxume celebravit et nomen inposuit. plurimis vero liciis texere quae polymita appellant Alexandria instituit, scutulis dividere Gallia. Metellus Scipio tricliniaria Babylonica sestertium octingentis milibus venisse iam tunc ponit in Capitonis<a class="footnoteLink" href="#note_LCL353_136_2" id="target_note_LCL353_136_2"><sup>2</sup></a> criminibus, quae






</p></section><notes><section class="footnotes"><ul><li class="note" id="note_LCL353_136_1"><a class="footnoteCrossrefLink" href="#target_note_LCL353_136_1" title="Click to highlight in text"><sup class="lineRef">1</sup><span class="italic">Mayhoff</span>: Homerum fuisse unde.</a></li><script type="text/javascript">document.getElementById('note_LCL353_136_1').style.display = "none";</script><li class="note" id="note_LCL353_136_2"><a class="footnoteCrossrefLink" href="#target_note_LCL353_136_2" title="Click to highlight in text"><sup class="lineRef">2</sup><span class="italic">Caesareus</span>: Catonis.</a></li><script type="text/javascript">document.getElementById('note_LCL353_136_2').style.display = "none";</script></ul></section></notes></section>