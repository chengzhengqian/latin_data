<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Caria eam disterminat, Hyllum et Cryon, et ipsos Phrygiae, Mysiae, Lydiae amnibus repletos. fuit in ore eius oppidum Temnos, nunc in extremo sinu Myrmeces scopuli, oppidum Leucae in promunturio
quod insula fuit finisque Ioniae Phocaea.</p>
<span class="br"></span><span class="lineNumber">120</span><span class="br"></span><p>Smyrnaeum conventum magna pars et Aeoliae quae mox dicetur frequentat, praeterque Macedones Hyrcani cognominati et Magnetes a Sipylo. verum Ephesum alterum lumen Asiae remotiores conveniunt
Caesarienses, Metropolitae, Cilbiani inferiores
et superiores, Mysomacedones, Mastaurenses, Briullitae, Hypaepeni, Dioshieritae.</p>
<span class="br"></span><span class="lineNumber">121</span><span class="br"></span><p>XXXII. Aeolis proxima est, quondam Mysia appellata,
et quae Hellesponto adiacet Troas. ibi a Phocaea Ascanius portus; dein fuerat Larisa, sunt Cyme, Myrina quae Sebastopolim se vocat, et intus Aegaeae, Itale, Posidea, Neon Tichos, Temnos. in ora autem Titanus amnis et civitas ab eo cognominata;
fuit et Grynia, nunc tantum portus, olim insula adprehensa; oppidum Elaea et ex Mysia veniens Caicus amnis; oppidum Pitane; Canaitis
<span class="br"></span><span class="lineNumber">122</span><span class="br"></span>amnis. intercidere Canae, Lysimachea, Atarnea, Carene, Cisthene, Cilla, Cocylium, Thebe, Astyre, Chrysa, Palaescepsis, Gergitha, Neandros: nunc est Perperene civitas, Heracleotes tractus, Coryphas oppidum, amnes Grylios, Ollius, regio Aphrodisias quae antea Politice Orgas, regio Scepsis, flumen
</p></section><notes></notes></section>