<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

fuerit solum laedet, ne sic quidem primo anno fertilis. interest et quali solo quaeratur; sicca enim umido melior, arido pinguis; temperato alterutra, creta vel columbina, convenit.</p>
<span class="br"></span><span class="lineNumber">49</span><span class="br"></span><p>V. Transpadanis cineris usus adeo placet ut ante-ponant fimo, iumentorumque, quod levissimum est, ob id exurant. utroque tamen pariter non utuntur in eodem arvo, nec in arbustis cinere, nec quasdam ad fruges, ut dicemus. sunt qui pulvere quoque uvas ali iudicent pubescentesque pulverent et vitium arborumque radicibus adspergant. quod certum est, Narbonensi provinciae et vindemias circius sic coquit, plusque<a class="footnoteLink" href="#note_LCL371_34_1" id="target_note_LCL371_34_1"><sup>1</sup></a> pulvis ibi quam sol confert.</p>
<span class="br"></span><span class="lineNumber">50</span><span class="br"></span><p>VI. Fimi plures differentiae, ipsa res antiqua: iam apud Homerum regius senex agrum ita laetificans suis manibus reperitur. Augeas rex in Graecia excogitasse traditur, divulgasse vero Hercules in Italia, quae regi suo Stercuto Fauni filio ob hoc inventum inmortalitatem tribuit. M. Varro principatum dat turdorum fimo ex aviariis, quod etiam pabulo boum suumque magnificat, neque alio cibo celerius pinguescere adseverat. de nostris moribus bene sperare est si tanta apud maiores fuere






</p></section><notes><section class="footnotes"><ul><li class="note" id="note_LCL371_34_1"><a class="footnoteCrossrefLink" href="#target_note_LCL371_34_1" title="Click to highlight in text"><sup class="lineRef">1</sup>plus quia <span class="italic">Detlefsen.</span></a></li><script type="text/javascript">document.getElementById('note_LCL371_34_1').style.display = "none";</script></ul></section></notes></section>