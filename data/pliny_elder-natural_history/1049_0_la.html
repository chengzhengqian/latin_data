<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

sed nulla pluribus bis septenis, omnia et intra <span class="sc">viii</span> id. Iul. etesiarum praecursu.</p>
<span class="br"></span><span class="lineNumber">105</span><span class="br"></span><p>XLIII. Nec statim fructus sequitur in aliquibus. cornus enim circa solstitia reddit primo candidum, postea sanguineurn. ex eo genere femina post autumnum fert bacas acerbas et ingustabiles cunctis animantibus, ligno quoque fungosa et inutilis, cum mas e fortissimis durissimisque sit: tanta differentia
<span class="br"></span><span class="lineNumber">106</span><span class="br"></span>ab eodem genere fit sexu. et terebinthus messibus reddit semen et acer et fraxinus, nuces et mala et pira praeterquam hiberna aut
praecocia autumno, glandiferae serius etiamnum, vergiliarum occasu, aesculus tantum autumno, incipiente autem hieme quaedam genera mali pirique et suber. abies floret croci colore circa solstitium, semen reddit post vergiliarum occasum; pinus autem et picea praeveniunt
germinatione <span class="sc">xv</span> fere diebus, semen vero post vergilias et ipsae reddunt.</p>
<span class="br"></span><span class="lineNumber">107</span><span class="br"></span><p>XLIV. Citreae et iuniperus et ilex anniferae habentur,<a class="footnoteLink" href="#note_LCL370_456_1" id="target_note_LCL370_456_1"><sup>1</sup></a>
novusque fructus in his cum annotino pendet. in maxima tamen admiratione pinus est: habet fructum maturescentem, habet proximo anno ad maturitatem venturum ac deinde tertio. nec ulla arborum avidius se promittit: quo mense ex ea nux decerpitur eodem

</p></section><notes><section class="footnotes"><ul><li class="note" id="note_LCL370_456_1"><a class="footnoteCrossrefLink" href="#target_note_LCL370_456_1" title="Click to highlight in text"><sup class="lineRef">1</sup>habeantur? <span class="italic">Rackham.</span></a></li><script type="text/javascript">document.getElementById('note_LCL370_456_1').style.display = "none";</script></ul></section></notes></section>