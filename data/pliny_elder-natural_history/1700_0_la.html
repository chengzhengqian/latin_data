<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">181</span><span class="br"></span>panorumve. ieiunum esse debere qui colligat, sic abire<a class="footnoteLink" href="#note_LCL393_128_1" id="target_note_LCL393_128_1"><sup>1</sup></a> in domum absentis cui medeatur supervenientique
ter dicere ieiuno ieiunum medicamentum dare, atque ita adalligare triduoque id facere. quod e graminum genere septem internodia habet efficacissime capiti contra dolores adalligatur. quidam
propter vesicae cruciatus decoctum ex vino gramen
ad dimidias a balineis bibi iubent.</p>
<span class="br"></span><span class="lineNumber">182</span><span class="br"></span><p>CXIX. Sunt qui et aculeatum gramen vocent trium generum. cum in cacumine aculei sunt plurimum quini, dactylon appellant. hos convolutos naribus inserunt extrahuntque sanguinis ciendi gratia. altero, quod est aizoo simile, ad paronychia et pterygia unguium et, cum caro unguibus increvit, utuntur cum axungia, ideo dactylon appellantes, quia
<span class="br"></span><span class="lineNumber">183</span><span class="br"></span>digitis medeatur. tertium genus dactyli, sed tenuis, nascitur in parietinis aut tegulis. huic caustica vis est. sistit ulcera quae serpunt. gramen capiti circumdatum sanguinis e naribus fluctiones sistit. camelos necare traditur in Babylonis regione id quod iuxta vias nascitur.</p>
<span class="br"></span><span class="lineNumber">184</span><span class="br"></span><p>CXX. Nec feno Graeco minor auctoritas, quod telin vocant, alii carphos, aliqui buceras, alii aegoceras, quoniam corniculis semen est simile, nos siliciam. quomodo sereretur docuimus suo loco. vis eius siccare, mollire, dissolvere. sucus decocti feminarum
pluribus malis subvenit, sive duritia sive






</p></section><notes><section class="footnotes"><ul><li class="note" id="note_LCL393_128_1"><a class="footnoteCrossrefLink" href="#target_note_LCL393_128_1" title="Click to highlight in text"><sup class="lineRef">1</sup>sic abire <span class="italic">Detlefsen</span>: ita ire <span class="italic">cum uno cod. Mayhoff</span>: <span class="italic">varia codd.</span></a></li><script type="text/javascript">document.getElementById('note_LCL393_128_1').style.display = "none";</script></ul></section></notes></section>