<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

siccioraque folia et tenuiora ac magis algentia, totaque
horridior et perfusa resina, lignum abietis similius. larix ustis radicibus non repullulat, &lt;picea repullulat&gt;,<a class="footnoteLink" href="#note_LCL370_418_1" id="target_note_LCL370_418_1"><sup>1</sup></a> ut in Lesbo accidit incenso nemore
<span class="br"></span><span class="lineNumber">47</span><span class="br"></span>Pyrrhaeo. alia etiamnunc generibus ipsis in sexu differentia; mas brevior et durior &lt;foliis&gt;<a class="footnoteLink" href="#note_LCL370_418_2" id="target_note_LCL370_418_2"><sup>2</sup></a>, femina procerior, pinguioribus foliis et simplicibus atque non rigentibus; lignum maribus durum et in fabrili opere contortum, feminae mollius, publico discrimine
in securibus: hae in quocumque genere deprehendunt marem, quippe respuuntur et fragosius sidunt, aegrius revelluntur. ipsa materies retorrida
<span class="br"></span><span class="lineNumber">48</span><span class="br"></span>et nigrior maribus. laricis circa Idam in Troade et alia differentia, montanae maritimaeque. nam in Macedonia et Arcadia circaque Elim permutant nomina, nec constat auctoribus quod cuique generi adtribuant; nos ista Romano discernimus iudicio.</p>
<p>Abies e cunctis amplissima est et femina etiam prolixior, materie mollior utiliorque, arbore rotundior, folio pinnato densa ut imbres non tramittat, atque
<span class="br"></span><span class="lineNumber">49</span><span class="br"></span>hilarior in totum. e ramis generum horum panicularum


</p></section><notes><section class="footnotes"><ul><li class="note" id="note_LCL370_418_1"><a class="footnoteCrossrefLink" href="#target_note_LCL370_418_1" title="Click to highlight in text"><sup class="lineRef">1</sup><span class="italic">Hermolaus e Theophr.</span></a></li><script type="text/javascript">document.getElementById('note_LCL370_418_1').style.display = "none";</script><li class="note" id="note_LCL370_418_2"><a class="footnoteCrossrefLink" href="#target_note_LCL370_418_2" title="Click to highlight in text"><sup class="lineRef">2</sup><span class="italic">Edd. e Theophr.</span></a></li><script type="text/javascript">document.getElementById('note_LCL370_418_2').style.display = "none";</script></ul></section></notes></section>