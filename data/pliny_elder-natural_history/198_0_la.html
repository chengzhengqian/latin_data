<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Pyrenaeum Cerretani, dein Vascones. in ora autem colonia Barcino cognomine Faventia, oppida civium Romanorum Baetulo, Iluro, flumen Arnum, Blandae, flumen Alba, Emporiae, geminum hoc veterum incolarum et Graecorum qui Phocaeensium fuere suboles, flumen Ticer. ab eo Pyrenaea Venus in latere promunturi altero <span class="sc">x͞l͞.</span></p>
<span class="br"></span><span class="lineNumber">23</span><span class="br"></span><p>Nunc per singulos conventus reddentur insignia praeter supra dicta. Tarracone disceptant populi <span class="sc">xlii,</span> quorum celeberrimi civium Romanorum Dertosani,
Bisgargitani, Latinorum Ausetani, Cerretani qui Iuliani cognominantur et qui Augustani, Edetani, Gerundenses, Gessorienses, Teari qui Iulienses, stipendiariorum Aquicaldenses, Aesonenses, Baeculonenses.</p>
<span class="br"></span><span class="lineNumber">24</span><span class="br"></span><p>Caesaraugusta colonia immunis amne Hibero adfusa ubi oppidum antea vocabatur Salduba, regionis Edetaniae, recipit populos <span class="sc">lv,</span> ex his civium Romanorum Bilbilitanos, Celsenses ex colonia, Calagurritanos qui Nasici cognominantur, Ilerdenses Surdaonum gentis iuxta quos Sicoris fluvius, Oscenses regionis Suessetaniae, Turiassonenses; Latinorum veterum Cascantenses, Ergavicenses, Graccurritanos, Leonicenses, Osicerdenses; foederatos Tarracenses; stipendiarios Arcobrigenses, Andelonenses, Aracelitanos,
Bursaonenses, Calagurritanos qui Fibularenses
</p></section><notes></notes></section>