<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">71</span><span class="br"></span><p>XXXIV. Gentianam invenit Gentius rex Illyriorum,
ubique nascentem, in Illyrico tamen praestantissimam,
folio fraxini, sed magnitudine lactucae, caule tenero pollicis crassitudine, cavo et inani, ex intervallis foliato, trium aliquando cubitorum, radice lenta, subnigra, sine odore, aquosis montibus subalpinis
plurima. usus in radice et suco. radicis natura est excalfactoria, sed praegnantibus non bibenda.</p>
<span class="br"></span><span class="lineNumber">72</span><span class="br"></span><p>XXXV. Invenit et Lysimachus quae ab eo nomen retinet, celebrata Erasistrato. folia habet ut salicis viridia, florem purpureum, fruticosa, ramulis erectis, odore acri. gignitur in aquosis. vis eius tanta est ut iumentis discordantibus iugo inposita asperitatem cohibeat.</p>
<span class="br"></span><span class="lineNumber">73</span><span class="br"></span><p>XXXVI. Mulieres quoque hanc gloriam adfectavere,
in quibus Artemisia uxor Mausoli adoptata herba quae antea parthenis vocabatur. sunt qui ab Artemide
Ilithyia cognominatam putent, quoniam privatim
medeatur feminarum malis. est autem absinthii modo fruticosa, maioribus foliis pinguibusque. ipsius
<span class="br"></span><span class="lineNumber">74</span><span class="br"></span>duo genera: altera<a class="footnoteLink" href="#note_LCL393_188_1" id="target_note_LCL393_188_1"><sup>1</sup></a> altior latioribus foliis, altera




</p></section><notes><section class="footnotes"><ul><li class="note" id="note_LCL393_188_1"><a class="footnoteCrossrefLink" href="#target_note_LCL393_188_1" title="Click to highlight in text"><sup class="lineRef">1</sup>altera altior <span class="italic">ego</span>: altera <span class="italic">vulg.</span>: altior <span class="italic">codd.</span>: valdior <span class="italic">coni. Mayhoff</span>: ἡ μέν τίς ἐστιν αὐτῆς εὐερνής Dioscorides III. 113 (<span class="italic">Wellmann</span>). <span class="italic">Fortasse</span> valida.</a></li><script type="text/javascript">document.getElementById('note_LCL393_188_1').style.display = "none";</script></ul></section></notes></section>