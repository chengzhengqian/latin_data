<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

non grandinum aut nivis iniuriam expavescit; adicit Hyginus, ne cossium<a class="footnoteLink" href="#note_LCL370_178_1" id="target_note_LCL370_178_1"><sup>1</sup></a> quidem, propter nullam gratiam ligni.</p>
<span class="br"></span><span class="lineNumber">135</span><span class="br"></span><p>XLVIII. Nascuntur etiam in mari frutices arboresque, minores in nostro, Rubrum enim et totus orientis oceanus refertus est silvis. non habet lingua Latia<a class="footnoteLink" href="#note_LCL370_178_2" id="target_note_LCL370_178_2"><sup>2</sup></a> nomen quod Graeci vocant phycos, quoniam alga herbarum maris vocabulum intellegitur, hic autem est frutex. folio lato, colore viridi, gignit quod
<span class="br"></span><span class="lineNumber">136</span><span class="br"></span>quidam prason vocant, alii zostera. alterum genus eiusdem capillacio folio, simile feniculo, in saxis nascitur, superius in vadis haut procul litore, utrumque
verno, et interit autumno. circa Cretam insulam nato in petris purpuras quoque inficiunt, laudatissimo
a parte aquilonis ut spongeis. tertium est gramini simile, radice geniculata et caule qualiter calami.</p>
<span class="br"></span><span class="lineNumber">137</span><span class="br"></span><p>XLIX. Aliud genus fruticum bryon vocatur, folio lactucae, rugosiore tantum, iam hoc inferius<a class="footnoteLink" href="#note_LCL370_178_3" id="target_note_LCL370_178_3"><sup>3</sup></a> nascens, in alto vero abies et quercus cubitali altitudine; ramis earum adhaerent conchae. quercu et tingui lanas tradunt, glandem etiam quasdam ferre in alto naufragis
<span class="br"></span><span class="lineNumber">138</span><span class="br"></span>haec deprehensa urinantibusque. et aliae traduntur praegrandes circa Sicyonem, vitis enim









</p></section><notes><section class="footnotes"><ul><li class="note" id="note_LCL370_178_1"><a class="footnoteCrossrefLink" href="#target_note_LCL370_178_1" title="Click to highlight in text"><sup class="lineRef">1</sup><span class="italic">Mayhoff</span> (<span class="italic">cf.</span> <span class="sc">xvii</span> 220): ne hostium</a></li><script type="text/javascript">document.getElementById('note_LCL370_178_1').style.display = "none";</script><li class="note" id="note_LCL370_178_2"><a class="footnoteCrossrefLink" href="#target_note_LCL370_178_2" title="Click to highlight in text"><sup class="lineRef">2</sup><span class="italic">Mayhoff</span>: alia.</a></li><script type="text/javascript">document.getElementById('note_LCL370_178_2').style.display = "none";</script><li class="note" id="note_LCL370_178_3"><a class="footnoteCrossrefLink" href="#target_note_LCL370_178_3" title="Click to highlight in text"><sup class="lineRef">3</sup><span class="italic">Urlichs</span>: interius.</a></li><script type="text/javascript">document.getElementById('note_LCL370_178_3').style.display = "none";</script></ul></section></notes></section>