<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

finis Italiae fluvius Arsia. Polam ab Ancona traiectus <span class="sc">c͞x͞x͞</span> p. est.</p>
<span class="br"></span><span class="lineNumber">130</span><span class="br"></span><p>In mediterraneo regionis decimae coloniae Cremona,
Brixia Cenomanorum agro, Venetorum autem Ateste et oppida Acelum, Patavium, Opitergium, Velunum, Vicetia, Mantua Tuscorum trans Padum sola reliqua. Venetos Troiana stirpe ortos auctor est Cato, Cenomanos iuxta Massiliam habitasse in Volcis. Feltini et Tridentini et Beruenses Raetica oppida, Raetorum et Euganeorum Verona, Iulienses Carnorum; dein, quos scrupulosius dicere non attineat, Alutrenses, Asseriates, Flamonienses Vanienses
et alii cognomine Curici, Foroiulienses cognomine
Transpadani, Foretani, Nedinates, Quarqueni,
<span class="br"></span><span class="lineNumber">131</span><span class="br"></span>Tarvisani, Togienses, Varvari. in hoc situ interiere per oram Irmene, Pellaon, Palsiciurn, ex Venetis Atina et Caelina, Carnis Segesta et Ocra, Tauriscis Noreia. et ab Aquileia ad <span class="sc">xii</span> lapidem deletum oppidum etiam invito senatu a M. Claudio Marcello L. Piso auctor est.</p>
<p>In hac regione et <span class="sc">xi</span> lacus incluti sunt amnesque eorum partus, aut alumni si modo acceptos reddunt, ut Adduam Larius, Ticinum Verbannus, Mincium






</p></section><notes></notes></section>