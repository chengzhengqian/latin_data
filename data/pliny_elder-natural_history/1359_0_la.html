<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

namque incurvato cacumine alicuius rami, cum attigit terram statim radicatur. eadem et ocimo natura, nisi quod difficilius arescit semen. ruta<a class="footnoteLink" href="#note_LCL371_522_1" id="target_note_LCL371_522_1"><sup>1</sup></a> runcatur non sine difficultate pruritivis ulceribus, ni munitis manibus id fiat oleove defensis. condiuntur autem et eius folia servanturque fasciculis.</p>
<span class="br"></span><span class="lineNumber">158</span><span class="br"></span><p>XLVI. Ab aequinoctio verno seritur apium semine paulum in pila pulsato: crispius sic putant fieri aut si satum calcetur cylindro pedibusve. proprium ei quod colorem mutat. honos in Achaia coronare victores sacri certaminis Nemeae.</p>
<span class="br"></span><span class="lineNumber">159</span><span class="br"></span><p>XLVII. Eodem tempore seritur menta planta vel, si nondum germinat, spongea. non<a class="footnoteLink" href="#note_LCL371_522_2" id="target_note_LCL371_522_2"><sup>2</sup></a> minus haec umido gaudet. aestate viret, hieme flavescit. genus eius silvestre mentastrum; ex hoc propagatur ut vitis, vel si inversi rami serantur. mentae nomen suavitas odoris aput Graecos mutavit, cum alioqui mintha vocaretur, unde veteres nostri nomen declinaverunt,
<span class="br"></span><span class="lineNumber">160</span><span class="br"></span>nunc autem coepit dici ἡδύοσμον. grata tomento,<a class="footnoteLink" href="#note_LCL371_522_3" id="target_note_LCL371_522_3"><sup>3</sup></a> mensas odore percurrit in rusticis dapibus. semel sata diutina aetate durat. congruit puleio, cuius natura in carnariis reflorescens saepius dicta est. haec quoque servantur simili genere, mentam dico puleiumque et nepetam. condimentorum tamen






</p></section><notes><section class="footnotes"><ul><li class="note" id="note_LCL371_522_1"><a class="footnoteCrossrefLink" href="#target_note_LCL371_522_1" title="Click to highlight in text"><sup class="lineRef">1</sup><span class="italic">Mayhoff</span>: sed ruta <span class="italic">Urlichs</span>: arescit sed durata.</a></li><script type="text/javascript">document.getElementById('note_LCL371_522_1').style.display = "none";</script><li class="note" id="note_LCL371_522_2"><a class="footnoteCrossrefLink" href="#target_note_LCL371_522_2" title="Click to highlight in text"><sup class="lineRef">2</sup>non <span class="italic">add. Hardouin</span> (mire <span class="italic">pro</span> minus? <span class="italic">Mayhoff</span>).</a></li><script type="text/javascript">document.getElementById('note_LCL371_522_2').style.display = "none";</script><li class="note" id="note_LCL371_522_3"><a class="footnoteCrossrefLink" href="#target_note_LCL371_522_3" title="Click to highlight in text"><sup class="lineRef">3</sup><span class="italic">Mayhoff</span>: grato <span class="italic">aut</span> grato mento.</a></li><script type="text/javascript">document.getElementById('note_LCL371_522_3').style.display = "none";</script></ul></section></notes></section>