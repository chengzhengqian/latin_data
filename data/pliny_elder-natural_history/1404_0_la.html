<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

menstrua ac secundas partus et, si foveantur semine decocto, suggillata reddit colori. cum ovi albo inlitum
aut ex aqua coctum potumque renibus medetur, in frigida tritum oris ulceribus. semen cum vino vel radix cum veteri vino vesicae calculos frangunt. semen
datur et arquatis ex vino albo.</p>
<span class="br"></span><span class="lineNumber">116</span><span class="br"></span><p>XLV. Apiastrum Hyginus quidem melissophyllum appellat, sed in confessa damnatione est venenatum in Sardinia. contexenda enim sunt omnia ex eodem nomine apud Graecos pendentia.</p>
<span class="br"></span><span class="lineNumber">117</span><span class="br"></span><p>XLVI. Olusatrum, quod hipposelinum vocant, adversatur scorpionibus. poto semine torminibus et interaneis medetur, idem difficultatibus urinae semen eius decoctum ex mulso potum. radix eius in vino decocta calculos pellit et lumborum ac lateris dolores. canis rabiosi morsibus potum et inlitum medetur. sucus eius algentes calefacit potus. quartum genus ex eodem aliqui faciunt oreoselinum, palmum<a class="footnoteLink" href="#note_LCL392_68_1" id="target_note_LCL392_68_1"><sup>1</sup></a> alto<a class="footnoteLink" href="#note_LCL392_68_2" id="target_note_LCL392_68_2"><sup>2</sup></a> frutice recto, semine cumino simili, urinae et menstruis
efficax. heleoselino vis privata contra araneos, eo<a class="footnoteLink" href="#note_LCL392_68_3" id="target_note_LCL392_68_3"><sup>3</sup></a> et oreoselino feminae purgantur e vino.</p>
<span class="br"></span><span class="lineNumber">118</span><span class="br"></span><p>XLVII. Alio genere petroselinum quidam appellant
in saxis natum, praecipuum ad vomicas, coclearibus
binis suci additis in cyathum marrubii suci atque ita calidae aquae tribus cyathis. addidere quidam




</p></section><notes><section class="footnotes"><ul><li class="note" id="note_LCL392_68_1"><a class="footnoteCrossrefLink" href="#target_note_LCL392_68_1" title="Click to highlight in text"><sup class="lineRef">1</sup>palmum <span class="italic">vetus coniectura</span>: <span class="italic">om. codd.</span></a></li><script type="text/javascript">document.getElementById('note_LCL392_68_1').style.display = "none";</script><li class="note" id="note_LCL392_68_2"><a class="footnoteCrossrefLink" href="#target_note_LCL392_68_2" title="Click to highlight in text"><sup class="lineRef">2</sup>alto <span class="italic">Detlefsen</span>: alio <span class="italic">codd.</span></a></li><script type="text/javascript">document.getElementById('note_LCL392_68_2').style.display = "none";</script><li class="note" id="note_LCL392_68_3"><a class="footnoteCrossrefLink" href="#target_note_LCL392_68_3" title="Click to highlight in text"><sup class="lineRef">3</sup>eo et <span class="italic">Mayhoff</span>: de, sed et <span class="italic">codd.</span>: sed et <span class="italic">Detlefsen.</span></a></li><script type="text/javascript">document.getElementById('note_LCL392_68_3').style.display = "none";</script></ul></section></notes></section>