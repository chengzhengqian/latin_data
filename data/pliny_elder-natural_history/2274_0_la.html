<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

quoque vires aquarum esse beneficii. quapropter ante omnia ipsarum potentiae<a class="footnoteLink" href="#note_LCL418_380_1" id="target_note_LCL418_380_1"><sup>1</sup></a> exempla ponemus. cunctas enim enumerare quis mortalium queat?</p>
<span class="br"></span><span class="lineNumber">4</span><span class="br"></span><p>II. Emicant benigne passimque in plurimis terris alibi frigidae, alibi calidae, alibi iunctae, sicut in Tarbellis Aquitanica gente et in Pyrenaeis montibus tenui intervallo discernente, alibi tepidae egelidaeque,<a class="footnoteLink" href="#note_LCL418_380_2" id="target_note_LCL418_380_2"><sup>2</sup></a>
auxilia morborum profitentes et e cunctis animalibus hominum tantum causa erumpentes. augent numerum deorum nominibus variis urbesque condunt, sicut Puteolos in Campania, Statiellas in Liguria. Sextias in Narbonensi provincia, nusquam tamen largius quam in Baiano sinu nec pluribus
<span class="br"></span><span class="lineNumber">5</span><span class="br"></span>auxiliandi generibus, aliae sulpuris vi, aliae aluminis, aliae salis, aliae nitri, aliae bituminis, nonnullae etiam acida salsave mixtura. vapore ipso aliquae prosunt tantaque est vis, ut balneas calefaciant ac frigidam etiam in solis fervere cogant. quae in Baiano Posidianae vocantur nomine accepto a Claudii Caesaris liberto obsonia quoque percocunt. vaporant et in mari ipso quae Licinii Crassi fuere, mediosque inter fluctus existit aliquid valetudini salutare.</p>
<p>III. Iam generatim nervis prosunt pedibusve aut
<span class="br"></span><span class="lineNumber">6</span><span class="br"></span>coxendicibus, aliae luxatis fractisve, inaniunt alvos, sanant vulnera. capiti, auribus privatim medentur,




</p></section><notes><section class="footnotes"><ul><li class="note" id="note_LCL418_380_1"><a class="footnoteCrossrefLink" href="#target_note_LCL418_380_1" title="Click to highlight in text"><sup class="lineRef">1</sup>potentiae R <span class="italic">vulg., Mayhoff</span>: potentia <span class="italic">ceteri codd., Detlefsen.</span></a></li><script type="text/javascript">document.getElementById('note_LCL418_380_1').style.display = "none";</script><li class="note" id="note_LCL418_380_2"><a class="footnoteCrossrefLink" href="#target_note_LCL418_380_2" title="Click to highlight in text"><sup class="lineRef">2</sup>egelidaeque <span class="italic">codd.</span> (<span class="italic">aut</span> gelidaequae) <span class="italic">Detlefsen</span>: egelidae atque <span class="italic">Mayhoff.</span></a></li><script type="text/javascript">document.getElementById('note_LCL418_380_2').style.display = "none";</script></ul></section></notes></section>