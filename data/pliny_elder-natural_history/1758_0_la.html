<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">151</span><span class="br"></span><p>XCV. Cicuta quoque venenum est, publica Atheniensium poena invisa, ad multa tamen usus non omittendi. semen habet noxium, caulis autem et viridis estur a plerisque et in patinis. levis hic et geniculatus ut calami, nigricans, altior saepe binis cubitis, in cacuminibus ramosus, folia coriandri teneriora, gravi odoratu,<a class="footnoteLink" href="#note_LCL393_244_1" id="target_note_LCL393_244_1"><sup>1</sup></a> semen aneso crassius, radix concava, nullius usus. semini et foliis refrigeratoria vis, sic et necat. incipiunt algere ab extremitatibus
<span class="br"></span><span class="lineNumber">152</span><span class="br"></span>corporis. remedio est, priusquam ad vitalia perveniat,
vini natura excalfactoria. sed in vino pota inremediabilis existit. sucus exprimitur foliis floribusque,
tum enim maxime tempestivus est.<a class="footnoteLink" href="#note_LCL393_244_2" id="target_note_LCL393_244_2"><sup>2</sup></a> melior semine trito expressus et sole densatus in pastillos. necat sanguinem spissando—haec altera vis—et ideo
<span class="br"></span><span class="lineNumber">153</span><span class="br"></span>sic necatorum maculae in corporibus apparent. ad dissolvenda medicamenta utuntur illo pro aqua. fit ex eo et ad refrigerandum stomachum malagma. praecipuus tamen est ad cohibendas epiphoras aestivas oculorumque dolores sedandos circumlitus.<a class="footnoteLink" href="#note_LCL393_244_3" id="target_note_LCL393_244_3"><sup>3</sup></a> miscetur collyriis, et alias<a class="footnoteLink" href="#note_LCL393_244_4" id="target_note_LCL393_244_4"><sup>4</sup></a> omnes rheumatismos cohibet.
folia quoque tumorem omnem doloremque
<span class="br"></span><span class="lineNumber">154</span><span class="br"></span>et epiphoras sedant. Anaxilaus auctor est mammas a virginitate inlitas semper staturas. quod certum




</p></section><notes><section class="footnotes"><ul><li class="note" id="note_LCL393_244_1"><a class="footnoteCrossrefLink" href="#target_note_LCL393_244_1" title="Click to highlight in text"><sup class="lineRef">1</sup>gravi odoratu <span class="italic">plerique codd., Detlefsen</span>: gravia <span class="italic">Mayhoff, qui</span> graviora <span class="italic">coni.</span></a></li><script type="text/javascript">document.getElementById('note_LCL393_244_1').style.display = "none";</script><li class="note" id="note_LCL393_244_2"><a class="footnoteCrossrefLink" href="#target_note_LCL393_244_2" title="Click to highlight in text"><sup class="lineRef">2</sup><span class="italic">Ab</span> est <span class="italic">usque ad</span> ideo <span class="italic">sic distinguit Mayhoff, qui</span> vis ei—<span class="italic">pro</span> vis—et <span class="italic">scribit.</span></a></li><script type="text/javascript">document.getElementById('note_LCL393_244_2').style.display = "none";</script><li class="note" id="note_LCL393_244_3"><a class="footnoteCrossrefLink" href="#target_note_LCL393_244_3" title="Click to highlight in text"><sup class="lineRef">3</sup>circumlitus E vulg., <span class="italic">Mayhoff</span>: circumlitu <span class="italic">Ianus, Detlefsen</span>:
circumlitum <span class="italic">multi codd.</span></a></li><script type="text/javascript">document.getElementById('note_LCL393_244_3').style.display = "none";</script><li class="note" id="note_LCL393_244_4"><a class="footnoteCrossrefLink" href="#target_note_LCL393_244_4" title="Click to highlight in text"><sup class="lineRef">4</sup>alias <span class="italic">Sillig, Detlefsen, Mayhoff</span>: alios <span class="italic">codd.</span></a></li><script type="text/javascript">document.getElementById('note_LCL393_244_4').style.display = "none";</script></ul></section></notes></section>