<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

desinat olere; rursus refrigeratum odorem suum capit.</p>
<span class="br"></span><span class="lineNumber">14</span><span class="br"></span><p>Singuli quoque suci nobilia unguenta faciunt: in primis malobathrum, postea iris Illyrica et Cyzicena amaracus, herbarum utraque. vel pauca his et alia alii miscent, qui plurima alterutri mel, salis florem, omphacium, agni folia, panacem, externa omnia.
<span class="br"></span><span class="lineNumber">15</span><span class="br"></span>et prodigiosa cinnamomino pretia; adicitur cinnamo balaninum oleum, xylobalsamum, calamus, iunci, balsami semina, murra, mel odoratum. unguentorum hoc crassissimum; pretia ei a ğ†– <span class="sc">xxxv</span> ad ğ†– <span class="sc">ccc.</span> nardinum sive foliatum constat omphacio aut balanino,
iunco, costo, nardo, amomo, murra, balsamo.</p>
<span class="br"></span><span class="lineNumber">16</span><span class="br"></span><p>In hoc genere conveniet meminisse herbarum quae nardum Indicum imitarentur species <span class="sc">ix</span> a nobis esse dictas: tanta materia adulterandi est. omnia autem acutiora fiunt costo, amomo, quae maxime naris feriunt, crassiora murra suavioraque, medicinae autem utiliora croco, acerrima per se amomo; hoc et capitis dolores facit. quidam satis habent adspergere
quae sunt pretiosissima ceteris decoctis, inpendio parcentes, sed non est eadem vis nisi una
<span class="br"></span><span class="lineNumber">17</span><span class="br"></span>decoctis. murra et per se unguentum facit sine eleo,


</p></section><notes></notes></section>