<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

inponitur et podagris cum caprino sebo ceraque Cypria.</p>
<span class="br"></span><span class="lineNumber">43</span><span class="br"></span><p>XX. Perdicium sive parthenium sive etiam sideritis
alia est<a class="footnoteLink" href="#note_LCL392_322_1" id="target_note_LCL392_322_1"><sup>1</sup></a>; ab nostris herba urceolaris vocatur, ab aliis astercum; folio similis ocimo, nigrior tantum, nascens in tegulis parietinisque. medetur cum mica salis trita iisdem omnibus quibus lamium, et eodem modo, item vomicae calfacto suco pota, sed contra vulsa, rupta lapsusque et praecipitia, ut vehiculorum
<span class="br"></span><span class="lineNumber">44</span><span class="br"></span>eversiones, singularis. verna carus Pericli Atheniensium
principi, cum is in arce templum aedificaret repsissetque super altitudinem fastigii et inde cecidisset,
hac herba dicitur sanatus monstrata Pericli somnio a Minerva, quare parthenium vocari coepta est adsignaturque ei deae. hic est vernula cuius effigies ex aere fusa est nobilis ille splanchnoptes.</p>
<span class="br"></span><span class="lineNumber">45</span><span class="br"></span><p>XXI. Chamaeleonem aliqui ixian vocant. duo genera eius: candidior asperiora habet folia, serpit in terra echini modo spinas erigens, radice dulci, odore gravi.<a class="footnoteLink" href="#note_LCL392_322_2" id="target_note_LCL392_322_2"><sup>2</sup></a> quibusdam in locis viscum gignit album sub alis foliorum, maxime circa canis ortum, quo modo tura nasci dicuntur, unde et ixia appellatur.
hac mastiche utuntur mulieres. quare et







</p></section><notes><section class="footnotes"><ul><li class="note" id="note_LCL392_322_1"><a class="footnoteCrossrefLink" href="#target_note_LCL392_322_1" title="Click to highlight in text"><sup class="lineRef">1</sup><span class="italic">Ita coni. et dist. Mayhoff</span>: nam <span class="italic">pro</span> etiam <span class="italic">aut</span> sive etiam <span class="italic">codd.</span></a></li><script type="text/javascript">document.getElementById('note_LCL392_322_1').style.display = "none";</script><li class="note" id="note_LCL392_322_2"><a class="footnoteCrossrefLink" href="#target_note_LCL392_322_2" title="Click to highlight in text"><sup class="lineRef">2</sup>gravi <span class="italic">plurimi codd.</span>: gravissimo R <span class="italic">et vulg.</span></a></li><script type="text/javascript">document.getElementById('note_LCL392_322_2').style.display = "none";</script></ul></section></notes></section>