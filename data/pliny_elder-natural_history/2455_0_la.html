<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

quae tanta fuit ut auferente liberis eius Nerone exposita occuparent theatrum peculiare trans Tiberim in hortis, quod a populo impleri canente se, dum Pompeiano proludit, etiam Neroni satis erat. vidi tunc adnumerari unius scyphi fracti membra, quae in dolorem, credo, saeculi invidiamque Fortunae tamquam Alexandri Magni corpus in conditorio
<span class="br"></span><span class="lineNumber">20</span><span class="br"></span>servari, ut ostentarentur, placebat. T. Petronius consularis moriturus invidia Neronis, ut mensam eius exheredaret, trullam myrrhinam <span class="sc">hs</span> <span class="sc">c͞c͞c͞</span><a class="footnoteLink" href="#note_LCL419_178_1" id="target_note_LCL419_178_1"><sup>1</sup></a> emptam fregit; sed Nero, ut par erat principem, vicit omnes <span class="sc">hs</span> <span class="sc">x͞</span><a class="footnoteLink" href="#note_LCL419_178_2" id="target_note_LCL419_178_2"><sup>2</sup></a> capidem unam parando. memoranda res tanti imperatorem patremque patriae bibisse!</p>
<span class="br"></span><span class="lineNumber">21</span><span class="br"></span><p>VIII. Oriens myrrhina mittit. inveniuntur ibi pluribus locis nec insignibus, maxime Parthici regni, praecipua tamen in Carmania. umorem sub terra putant calore densari. amplitudine numquam parvos excedunt abacos, crassitudine raro quanta dicta sunt





</p></section><notes><section class="footnotes"><ul><li class="note" id="note_LCL419_178_1"><a class="footnoteCrossrefLink" href="#target_note_LCL419_178_1" title="Click to highlight in text"><sup class="lineRef">1</sup><span class="sc">c͞c͞c͞</span> Sillig: CCC <span class="italic">codd.</span></a></li><script type="text/javascript">document.getElementById('note_LCL419_178_1').style.display = "none";</script><li class="note" id="note_LCL419_178_2"><a class="footnoteCrossrefLink" href="#target_note_LCL419_178_2" title="Click to highlight in text"><sup class="lineRef">2</sup><span class="sc">|x͞|</span> <span class="italic">Ianus</span>: IXI <span class="italic">cod.</span> B: <span class="sc">x͞</span> <span class="italic">Sillig.</span></a></li><script type="text/javascript">document.getElementById('note_LCL419_178_2').style.display = "none";</script></ul></section></notes></section>