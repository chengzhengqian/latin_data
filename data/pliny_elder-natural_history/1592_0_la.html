<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

aufert. simias quadripedesque quibus digiti sunt negant crescere adsuetas meri potu.</p>
<span class="br"></span><span class="lineNumber">45</span><span class="br"></span><p>XXIV. Nunc circa aegritudines sermo de vinis erit. saluberrimum liberaliter genitis Campaniae quodcumque
tenuissimum, vulgo vero quod quemque maxime iuverit validum. utilissimum omnibus sacco viribus fractis. meminerimus sucum esse qui fervendo vires e musto sibi fecerit. misceri plura genera omnibus inutile. saluberrimum cui nihil in musta additum est, meliusque, si nec vasis pix adfuit. marmore enim et gypso aut calce condita
<span class="br"></span><span class="lineNumber">46</span><span class="br"></span>quis non et validus expaverit? in primis igitur vinum marina aqua factum inutile est stomacho, nervis, vesicae. resina condita frigidis stomachis utilia existimantur, non expedire vomitionibus, sicut neque sapa neque passum. novicium resinatum nulli conducit, capitis dolorem et vertigines facit. ab hoc dicta crapula est. tussientibus et in rheumatismo
nominata prosunt, item coeliacis et dysintericis, mulierum mensibus. in hoc genere rubrum nigrumve magis constringit magisque calefacit.
innocentius pice sola conditum. set et picem meminisse debemus non aliud esse quam
<span class="br"></span><span class="lineNumber">47</span><span class="br"></span>conbustae resinae fluxum. hoc genus vini excalfacit,


</p></section><notes></notes></section>