<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

sata est laetificat stercoris vice; ideo circa Macedoniam Thessaliamque, cum florere coepit, vertunt
<span class="br"></span><span class="lineNumber">121</span><span class="br"></span>arva. nascitur et sua sponte plerisque in locis, sicut septentrionalis oceani insulis, quas ob id nostri Fabarias appellant, item in Mauretania silvestris passim, sed praedura et quae percoqui non possit. nascitur et in Aegypto spinoso caule, qua de causa
<span class="br"></span><span class="lineNumber">122</span><span class="br"></span>crocodili oculis timentes refugiunt. longitudo scapo quattuor cubitorum est amplissima, crassitudo ut digito; ni<a class="footnoteLink" href="#note_LCL371_266_1" id="target_note_LCL371_266_1"><sup>1</sup></a> genicula abessent, molli calamo similis, caput papaveri, colore roseo, in eo fabae non supra tricenas, folia ampla, fructus ipse amarus et odore, sed radix perquam grata incolarum cibis, cruda et omnimodo cocta, harundinum radicibus similis. nascitur et in Syria Ciliciaque et in Toronaeo<a class="footnoteLink" href="#note_LCL371_266_2" id="target_note_LCL371_266_2"><sup>2</sup></a> Chalcidices lacu.</p>
<span class="br"></span><span class="lineNumber">123</span><span class="br"></span><p>XXXI. Ex leguminibus autumno vereve seruntur lens et in Graecia pisum. Lens amat solum tenue magis quam pingue, caelum utique siccum. duo genera eius Aegypto, alterum rotundius nigriusque, alterum sua figura, unde vario usu tralatum est in lenticulas nomen. invenio apud auctores aequanimitatem fieri vescentibus ea. pisum in apricis seri debet frigorum inpatientissimum; ideo in Italia et in austeriore caelo non nisi verno tempore terra facili, soluta.</p>
</section><notes><section class="footnotes"><ul><li class="note" id="note_LCL371_266_1"><a class="footnoteCrossrefLink" href="#target_note_LCL371_266_1" title="Click to highlight in text"><sup class="lineRef">1</sup>ut digito ni? <span class="italic">Mayhoff: alii alia</span>: intoni.</a></li><script type="text/javascript">document.getElementById('note_LCL371_266_1').style.display = "none";</script><li class="note" id="note_LCL371_266_2"><a class="footnoteCrossrefLink" href="#target_note_LCL371_266_2" title="Click to highlight in text"><sup class="lineRef">2</sup><span class="italic">Rackham</span>: Toronae <span class="italic">Ian</span>: Torone.</a></li><script type="text/javascript">document.getElementById('note_LCL371_266_2').style.display = "none";</script></ul></section></notes></section>