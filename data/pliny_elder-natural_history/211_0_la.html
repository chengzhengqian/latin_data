<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Sinuessa, extremum in Adiecto Latio, quam quidam Sinopen dixere vocitatam.</p>
<span class="br"></span><span class="lineNumber">60</span><span class="br"></span><p>Hinc felix illa Campania est, ab hoc sinu incipiunt vitiferi colles et temulentia nobilis suco per omnis terras incluto, atque (ut veteres dixere) summum Liberi Patris cum Cerere certamen. hinc Setini et Caecubi protenduntur agri; his iunguntur Falerni, Caleni. dein consurgunt Massici, Gaurani Surrentinique
montes. ibi Leborini campi sternuntur et in delicias alicae politur messis. haec litora fontibus calidis rigantur, praeterque cetera in toto mari conchylio et pisce nobili adnotantur. nusquam generosior oleae liquor est,<a class="footnoteLink" href="#note_LCL352_46_1" id="target_note_LCL352_46_1"><sup>1</sup></a> hoc quoque certamen humanae voluptatis. tenuere Osci, Graeci, Umbri,
<span class="br"></span><span class="lineNumber">61</span><span class="br"></span>Tusci, Campani. in ora Savo fluvius, Volturnum oppidum cum amne. Liternum, Cumae Chalcidensium, Misenum, portus Baiarum, Bauli, lacus Lucrinus et Avernus, iuxta quem Cimmerium oppidum quondam, dein Puteoli colonia Dicaearchea dicti, postque Phlegraei campi, Acherusia palus Cumis vicina.
<span class="br"></span><span class="lineNumber">62</span><span class="br"></span>litore autem Neapolis Chalcidensium et ipsa, Parthenope
a tumulo Sirenis appellata, Herculaneum, Pompei haud procul spectato monte Vesuvio, adluente vero Sarno amne, ager Nucerinus et <span class="sc">i͞x͞</span> p. a mari ipsa Nuceria, Surrentum cum promunturio

</p></section><notes><section class="footnotes"><ul><li class="note" id="note_LCL352_46_1"><a class="footnoteCrossrefLink" href="#target_note_LCL352_46_1" title="Click to highlight in text"><sup class="lineRef">1</sup><span class="italic">Mayhoff:</span> et.</a></li><script type="text/javascript">document.getElementById('note_LCL352_46_1').style.display = "none";</script></ul></section></notes></section>