<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

de Poenis captos. <span class="sc">cxlii</span> fuere aut, ut quidam, <span class="sc">cxl</span> travecti ratibus quas doliorum consertis ordinibus
<span class="br"></span><span class="lineNumber">17</span><span class="br"></span>inposuerat. Verrius eos pugnasse in circo interfectosque
iaculis tradit, paenuria consilii, quoniam neque ali placuisset neque donari regibus; L. Piso inductos dumtaxat in circum atque, ut contemptus eorum incresceret, ab operariis hastas praepilatas habentibus per circum totum actos. nec quid deinde iis factum sit auctores explicant qui non putant interfectos.</p>
<span class="br"></span><span class="lineNumber">18</span><span class="br"></span><p>VII. Clara est unius e Romanis dimicatio adversus
elephantum, cum Hannibal captivos nostros dimicare inter sese coegisset. namque unum qui supererat obiecit elephanto, et ille, dimitti pactus si interemisset, solus in harena congressus magno Poenorum dolore confecit. Hannibal, cum famam eius dimicationis contemptum adlaturam beluis intellegeret, equites misit qui abeuntem interficerent. proboscidem eorum facillime amputari Pyrri proeliorum
<span class="br"></span><span class="lineNumber">19</span><span class="br"></span>experimentis patuit. Romae pugnasse Fenestella tradit primum omnium in circo Claudi Pulchri aedilitate curuli M. Antonio A. Postumio coss. anno urbis <span class="sc">dclv</span>, item post annos viginti Lucullorum
<span class="br"></span><span class="lineNumber">20</span><span class="br"></span>aedilitate curuli adversus tauros. Pompei quoque


</p></section><notes></notes></section>