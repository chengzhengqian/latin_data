<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">3</span><span class="br"></span>omnibus, quaecumque prosunt. illa nos peremunt, illa nos ad inferos agunt, quae occultavit atque demersit, illa, quae non nascuntur repente, ut<a class="footnoteLink" href="#note_LCL394_4_1" id="target_note_LCL394_4_1"><sup>1</sup></a> mens ad inane evolans reputet, quae deinde futura sit finis omnibus saeculis exhauriendi eam, quo usque penetratura avaritia. quam innocens, quam beata, immo vero etiam delicata esset vita, si nihil aliunde quam supra terras concupisceret, breviterque, nisi<a class="footnoteLink" href="#note_LCL394_4_2" id="target_note_LCL394_4_2"><sup>2</sup></a> quod secum est!</p>
<span class="br"></span><span class="lineNumber">4</span><span class="br"></span><p>II. Eruitur aurum et chrysocolla iuxta, ut pretiosior videatur, nomen ex auro custodiens. parum enim erat unam vitae invenisse pestem, nisi in pretio esset auri etiam sanies. quaerebat argentum avaritia;
boni consuluit interim invenisse minium rubentisque
terrae excogitavit usum. heu prodiga ingenia, quot modis auximus pretia rerum! accessit ars picturae, et aurum argentumque caelando carius fecimus. didicit homo naturam provocare. auxere et artem vitiorum inritamenta; in poculis libidines
<span class="br"></span><span class="lineNumber">5</span><span class="br"></span>caelare iuvit ac per obscenitates bibere. abiecta deinde sunt haec ac<a class="footnoteLink" href="#note_LCL394_4_3" id="target_note_LCL394_4_3"><sup>3</sup></a> sordere coepere, ut<a class="footnoteLink" href="#note_LCL394_4_4" id="target_note_LCL394_4_4"><sup>4</sup></a> auri argentique nimium fuit. murrina ex eadem tellure et crystallina effodimus, quibus pretium faceret ipsa fragilitas. hoc argumentum opum, haec vera luxuriae









</p></section><notes><section class="footnotes"><ul><li class="note" id="note_LCL394_4_1"><a class="footnoteCrossrefLink" href="#target_note_LCL394_4_1" title="Click to highlight in text"><sup class="lineRef">1</sup>repente ut <span class="italic">Mayhoff</span>: ut repente <span class="italic">aut</span> repente.</a></li><script type="text/javascript">document.getElementById('note_LCL394_4_1').style.display = "none";</script><li class="note" id="note_LCL394_4_2"><a class="footnoteCrossrefLink" href="#target_note_LCL394_4_2" title="Click to highlight in text"><sup class="lineRef">2</sup><span class="italic">V.l.</span> haberetque non nisi.</a></li><script type="text/javascript">document.getElementById('note_LCL394_4_2').style.display = "none";</script><li class="note" id="note_LCL394_4_3"><a class="footnoteCrossrefLink" href="#target_note_LCL394_4_3" title="Click to highlight in text"><sup class="lineRef">3</sup>ac <span class="italic">Mayhoff</span>: abs <span class="italic">B</span>: et <span class="italic">rell.</span></a></li><script type="text/javascript">document.getElementById('note_LCL394_4_3').style.display = "none";</script><li class="note" id="note_LCL394_4_4"><a class="footnoteCrossrefLink" href="#target_note_LCL394_4_4" title="Click to highlight in text"><sup class="lineRef">4</sup>ut <span class="italic">Mayhoff</span>: et.</a></li><script type="text/javascript">document.getElementById('note_LCL394_4_4').style.display = "none";</script></ul></section></notes></section>