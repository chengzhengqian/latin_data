<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

oppidum Noeta, Celtici cognomine Praestamarci, Cileni. ex insulis nominandae Corticata et Aunios.
<span class="br"></span><span class="lineNumber">112</span><span class="br"></span>a Cilenis conventus Bracarum Helleni, Grovi, castellum Tyde, Graecorum sobolis omnia; insulae Siccae, oppidum Abobrica, Minius amnis <span class="sc">i͞v͞</span> ore spatiosus, Leuni, Seurbi, Bracarum oppidum Augusta, quos super Gallaecia; flumen Limia; Durius amnis ex maximis Hispaniae, ortus in Pelendonibus et iuxta Numantiam lapsus, dein per Arevacos Vaccaeosque disterminatis ab Asturia Vettonibus, a Lusitania
Gallaecis, ibi quoque Turdulos a Bracaris arcens. omnisque dicta regio a Pyrenaeo metallis referta auri, argenti, ferri, plumbi nigri albique.</p>
<span class="br"></span><span class="lineNumber">113</span><span class="br"></span><p>XXI. A Durio Lusitania incipit: Turduli veteres, Paesuri, flumen Vagia, oppidum Talabrica, oppidum et flumen Aeminium, oppida Coniumbrica, Collippo, Eburobrittium. excurrit deinde in altum vasto cornu promunturium, quod aliqui Artabrum appellavere,
alii Magnum, multi Olisipponense ab oppido, terras, maria, caelum discriminans. illo finitur Hispaniae latus et a circuitu eius incipit frons.</p>
<span class="br"></span><span class="lineNumber">114</span><span class="br"></span><p>XXII. Septentrio hinc oceanusque Gallicus, occasus illinc et oceanus Atlanticus. promunturi excursum <span class="sc">l͞x͞</span> prodidere, alii <span class="sc">x͞c͞</span>, ad Pyrenaeum inde non pauci <span class="sc">|x͞i͞i͞|l͞</span>, et ibi gentem Artabrum, quae numquam fuit,






</p></section><notes></notes></section>