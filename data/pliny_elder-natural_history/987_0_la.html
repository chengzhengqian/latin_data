<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

scillae infixis utrimque, alii etiam vina habentibus doliis, dum ne contingant ea uvae, aliqui mala in patinis fictilibus fluitantia, quo genere et vino odorem adquiri putant. aliqui omnia haec in milio servari malunt, plerique vero in scrobe duum pedum altitudinis
harena substrato et fictili operculo, dein terra
<span class="br"></span><span class="lineNumber">64</span><span class="br"></span>operto. creta quidam figlina etiam uvas inlinunt siccataque sole suspendunt, in usu diluentes cretam. eandem pomis vino subigunt. mala vero generosissima
eadem ratione crustant gypso vel cera, quae nisi maturaverint incremento calcem rumpunt; semper autem in pediculos conlocant ea. alii decerpunt
cum surculis eosque in medullam sabuci
<span class="br"></span><span class="lineNumber">65</span><span class="br"></span>abditos obruunt ut supra scriptum est. alii singulis
malis pirisque singula vasa fictilia adsignant et operculo eorum picato<a class="footnoteLink" href="#note_LCL370_332_1" id="target_note_LCL370_332_1"><sup>1</sup></a> dolio iterum includunt, nec non aliqui in floccis capsisque quas luto paleato inlinunt,
alii hoc idem in patinis fictilibus, aliqui et in scrobe subiecta harena, ita sicca operiunt mox terra.
sunt qui cotonea cera Pontica inlita melle demergant.
<span class="br"></span><span class="lineNumber">66</span><span class="br"></span>Columella auctor est in puteos cisternasve uvas<a class="footnoteLink" href="#note_LCL370_332_2" id="target_note_LCL370_332_2"><sup>2</sup></a> in fictilibus vasis pice diligenti cura inlitis mergi.


</p></section><notes><section class="footnotes"><ul><li class="note" id="note_LCL370_332_1"><a class="footnoteCrossrefLink" href="#target_note_LCL370_332_1" title="Click to highlight in text"><sup class="lineRef">1</sup><span class="italic">Dalec.</span>: operculum . . . picatum.</a></li><script type="text/javascript">document.getElementById('note_LCL370_332_1').style.display = "none";</script><li class="note" id="note_LCL370_332_2"><a class="footnoteCrossrefLink" href="#target_note_LCL370_332_2" title="Click to highlight in text"><sup class="lineRef">2</sup>uvas <span class="italic">add. Mayhoff.</span></a></li><script type="text/javascript">document.getElementById('note_LCL370_332_2').style.display = "none";</script></ul></section></notes></section>