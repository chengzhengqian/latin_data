<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

dormire volentibus,<a class="footnoteLink" href="#note_LCL392_476_1" id="target_note_LCL392_476_1"><sup>1</sup></a> efficacius, si et nares inlinantur aut si ex aqua bibatur. oris et halitus suavitatem commendat linguae subditum folium, sicut et vestium odorem interpositum.</p>
<span class="br"></span><span class="lineNumber">94</span><span class="br"></span><p>XLIX. Hyoscyaminum emolliendo utile est, nervis inutile. potum quidem cerebri motus facit. therminum
e lupinis emollit, proximum rosaceo effectu. narcissinum dictum est cum suo flore. raphaninum phthiriasis longa valitudine contractas tollit scabritiasque
<span class="br"></span><span class="lineNumber">95</span><span class="br"></span>cutis in facie emendat. sesaminum aurium dolores sanat et ulcera quae serpunt et quae cacoethe vocant. lilinum, quod et Syrium vocavimus,
renibus utilissimum est sudoribusque evocandis, vulvae molliendae concoquendisque intus. Selgiticum
nervis utile esse diximus, sicut herbacium quoque, quod Iguvini circa Flaminiam viam vendunt.</p>
<span class="br"></span><span class="lineNumber">96</span><span class="br"></span><p>L. Elaeomeli, quod in Syria ex ipsis oleis manare diximus, sapore melleo, non sine nausea alvum solvit, bilem praecipue detrahit duobus cyathis in hemina aquae datis; qui bibere torpescunt excitanturque crebro. potores certaturi praesumunt ex eo cyathum unum. pissino oleo usus ad tussim et quadripedum scabiem est.</p>
<span class="br"></span><span class="lineNumber">97</span><span class="br"></span><p>LI. A vitibus oleisque proxima nobilitas palmis. inebriant recentes, capitis dolorem adferunt minus









</p></section><notes><section class="footnotes"><ul><li class="note" id="note_LCL392_476_1"><a class="footnoteCrossrefLink" href="#target_note_LCL392_476_1" title="Click to highlight in text"><sup class="lineRef">1</sup>volentibus <span class="italic">codd. edd.</span>: volentium <span class="italic">coni. Mayhoff.</span></a></li><script type="text/javascript">document.getElementById('note_LCL392_476_1').style.display = "none";</script></ul></section></notes></section>