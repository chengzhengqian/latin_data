<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

portione ex vino, sanguis caprinus cum medulla. efficaciorem putant hircinum utique si lentisco pascantur.</p>
<span class="br"></span><span class="lineNumber">233</span><span class="br"></span><p>LXIX. Igni sacro ursinus adips inlinitur, maxime qui est ad renes, vitulinum fimum recens vel bubulum, caseus caprinus siccus cum porro, ramenta pellis cervinae desecta pumice ex aceto trita, rubori cum prurigine equi spuma aut ungulae cinis, eruptionibus pituitae asinini fimi cinis cum butyro, papulis nigris caseus caprinus siccus ex melle et aceto in balneis, oleo remoto, pusulis suilli fimi cinis aqua inlitus vel
<span class="br"></span><span class="lineNumber">234</span><span class="br"></span>cornus cervini cinis,</p>
<p>LXX. luxatis recens fimum aprinum vel suillum, item vitulinum, verris spuma recens cum aceto, fimum caprinum cum melle, bubula caro inposita, ad tumores fimum suillum in testo calefaetum tritumque eum oleo. duritias corporum omnes tollit optime adips e lupis inlitus. in his quae rumpere opus est plurimum proficit fimum bubulum in cinere calefactum aut caprinum in vino vel aceto decoctum, in furunculis sebum bubulum cum sale aut, si dolores sint, cum oleo liquefactum sine sale, simili
<span class="br"></span><span class="lineNumber">235</span><span class="br"></span>modo caprinum,</p>
<p>LXXI. in ambustis ursinus adips cum lilii radicibus, aprunum aut suillum fimum inveteratum,
saetarum ex his e penicillis tectoriis cinis cum adipe tritus, tali bubuli cinis cum cera et medulla cervina,
fel tauri, fimum leporis, sed caprarum fimum<a class="footnoteLink" href="#note_LCL418_158_1" id="target_note_LCL418_158_1"><sup>1</sup></a>
<span class="br"></span><span class="lineNumber">236</span><span class="br"></span>sine cicatrice sanare dicitur. glutinum praestantissimum
fit ex auribus taurorum et genitalibus, nec quicquam




</p></section><notes><section class="footnotes"><ul><li class="note" id="note_LCL418_158_1"><a class="footnoteCrossrefLink" href="#target_note_LCL418_158_1" title="Click to highlight in text"><sup class="lineRef">1</sup>fimum] “<span class="italic">an</span> fimi cinis?” <span class="italic">Mayhoff.</span></a></li><script type="text/javascript">document.getElementById('note_LCL418_158_1').style.display = "none";</script></ul></section></notes></section>