<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

ad volnera, mirifice enim conglutinat recentibus foliis<a class="footnoteLink" href="#note_LCL393_398_1" id="target_note_LCL393_398_1"><sup>1</sup></a> vel suco. ob id in turbinibus cadorum eam
<span class="br"></span><span class="lineNumber">15</span><span class="br"></span>serunt ut aizoum maius. quidam et caulem ante maturitatem seminis incidunt suci gratia, aliqui et folia. invenitur et per se lacrima adhaerens. ergo pavimentandum ubi sata sit censent, ut lacrima non absorbeatur. fuere qui traderent in Iudaea super Hierosolymam metallicam eius naturam, sed nulla magis inproba est, neque alia nigrior est aut umidior.
<span class="br"></span><span class="lineNumber">16</span><span class="br"></span>erit ergo optima pinguis ac nitida, rufi coloris, friabilis et iocineris modo coacta, facile liquescens, inprobanda nigra et dura, harenosa quaeque gustu intellegitur cummi adulterata et acacia. natura eius spissare, densare et leniter calfacere; usus multi,<a class="footnoteLink" href="#note_LCL393_398_2" id="target_note_LCL393_398_2"><sup>2</sup></a> sed principalis alvum solvere, cum paene sola medicamentorum quae id praestant confirmet etiam stomachum,
<span class="br"></span><span class="lineNumber">17</span><span class="br"></span>adeo non infestet ulla vi contraria. bibitur drachma, ad stomachi vero dissolutionem in duobus cyathis aquae tepidae vel frigidae coclearis mensura bis terve in die ex intervallis, ut res exigit, purgationis
autem causa plurimum tribus drachmis, efficacior, si pota ea sumatur cibus. capillum fluentem continet cum vino austero capite contra






</p></section><notes><section class="footnotes"><ul><li class="note" id="note_LCL393_398_1"><a class="footnoteCrossrefLink" href="#target_note_LCL393_398_1" title="Click to highlight in text"><sup class="lineRef">1</sup>recentibus foliis] <span class="italic">in codd. post</span> volnera. <span class="italic">Transponenda esse coni. Mayhoff, qui in textu</span> conglutinant suco <span class="italic">scribit.</span></a></li><script type="text/javascript">document.getElementById('note_LCL393_398_1').style.display = "none";</script><li class="note" id="note_LCL393_398_2"><a class="footnoteCrossrefLink" href="#target_note_LCL393_398_2" title="Click to highlight in text"><sup class="lineRef">2</sup>multi <span class="italic">Mayhoff</span>: multis V E <span class="italic">Detlefsen</span>: multis et d T.</a></li><script type="text/javascript">document.getElementById('note_LCL393_398_2').style.display = "none";</script></ul></section></notes></section>