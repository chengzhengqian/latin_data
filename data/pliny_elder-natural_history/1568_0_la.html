<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

rimosas, oculorum autem epiphoras cum meliloto aut cotoneo. contra suppurantia cum polenta inponitur.
<span class="br"></span><span class="lineNumber">143</span><span class="br"></span>decoctae sucus ad oris exulcerationes et genitalium adhibetur, ad sedem cum rosaceo aut cotoneo, in iis quae acrius remedium exigant cum putamine punici melle modico adiecto. ad id demum, ne celeriter inarescat, adiciunt et betae folia. inponitur et strumis, panis vel maturis vel maturescentibus ex aceto discocta, rimis ex aqua mulsa et gangraenis cum punici tegmine, item podagris cum polenta et vulvis et renibus, pernionibus, ulceribus difficile cicatricem trahentibus. propter dissolutionem stomachi
<span class="br"></span><span class="lineNumber">144</span><span class="br"></span>xxx grana lentis devorantur. in choleris quoque et dysinteria efficacior est in tribus aquis<a class="footnoteLink" href="#note_LCL392_396_1" id="target_note_LCL392_396_1"><sup>1</sup></a> cocta, in quo usus melius semper eam torrere ante et tundere, ut quam tenuissima detur vel per se vel cum cotoneo malo aut piris aut myrto aut intubo erratico aut beta nigra aut plantagine. pulmoni est inutilis et capitis dolori nervosisque omnibus et felli, nec somno facilis, et pusulis utilis ignique sacro et mammis in aqua marina decocta, in aceto autem
<span class="br"></span><span class="lineNumber">145</span><span class="br"></span>duritias et strumas discutit. stomachi quidem causa polentae modo potionibus inspergitur. quae sunt ambusta aqua semicocta curat, postea trita et per cribrum effuso furfure, mox procedente curatione addito melle. ex posca coquitur ad guttura. est et



</p></section><notes><section class="footnotes"><ul><li class="note" id="note_LCL392_396_1"><a class="footnoteCrossrefLink" href="#target_note_LCL392_396_1" title="Click to highlight in text"><sup class="lineRef">1</sup>aquis <span class="italic">codd.</span>: aquae cyathis <span class="italic">Detlefsen.</span></a></li><script type="text/javascript">document.getElementById('note_LCL392_396_1').style.display = "none";</script></ul></section></notes></section>