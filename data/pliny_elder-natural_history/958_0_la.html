<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

obverti in aquilonem oportere vel utique in exortum aequinoctialem; sterculinia et arborum radices procul abesse, omniaque odoris evitandi facillimo in
<span class="br"></span><span class="lineNumber">134</span><span class="br"></span>vina transitu, ficos utique et caprificos; doliis etiam intervalla dari, ne inter sese vitia serpant contagione vini semper ocissima, quin et figuras referre: ventriosa ac patula minus utilia. picari oportere protinus a canis ortu, postea perfundi marina aqua aut salsa, dein cinere e sarmentis aspergi vel argilla, abstersa murra suffiri ipsasque saepius cellas. inbecilla
vina demissis in terram doliis servanda, valida
<span class="br"></span><span class="lineNumber">135</span><span class="br"></span>expositis. numquam implenda, et quod supersit passo aut defruto perunguendum admixto croco pistave iri<a class="footnoteLink" href="#note_LCL370_274_1" id="target_note_LCL370_274_1"><sup>1</sup></a> cum sapa. sic opercula doliorum medicanda
addita mastiche aut pice Bruttia. bruma aperiri vetant nisi sereno die, vetant austro flante lunave plena.</p>
<span class="br"></span><span class="lineNumber">136</span><span class="br"></span><p>Flos vini candidus probatur; rubens triste signum est, si non is vini colos sit; item vasa incalescentia operculave sudantia. quod celeriter florere coeperit odoremque trahere non fore diutinum. ipsa quoque



</p></section><notes><section class="footnotes"><ul><li class="note" id="note_LCL370_274_1"><a class="footnoteCrossrefLink" href="#target_note_LCL370_274_1" title="Click to highlight in text"><sup class="lineRef">1</sup><span class="italic">Fels</span>: pisave iri <span class="italic">aut alia.</span></a></li><script type="text/javascript">document.getElementById('note_LCL370_274_1').style.display = "none";</script></ul></section></notes></section>