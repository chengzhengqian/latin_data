<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

inmenso spatio, mox interno quoque<a class="footnoteLink" href="#note_LCL330_336_1" id="target_note_LCL330_336_1"><sup>1</sup></a> quae videmus hodie, mersam Acarnaniam Ambracio sinu, Achaiam Corinthio, Europam Asiamque Propontide et Ponto. Ad hoc perrupit mare Leucada, Antirrhium, Hellespontum,
Bosporos duos.</p>
<p>XCIII. Atque ut sinus et stagna praeteream, ipsa se comest terra. devoravit Cibotum altissimum montem cum oppido Cariae, Sipylum in Magnesia et prius in eodem loco clarissimam urbem quae Tantalis vocabatur, Galenes et Galames urbium in Phoenice agros cum ipsis, Phegium Aethiopiae iugum excelsissimum, tamquam non infida grassarentur
<span class="br"></span><span class="lineNumber">206</span><span class="br"></span>et litora.</p>
<p>XCIV. Pyrram et Antissam circa Maeotim Pontus abstulit, Helicen et Buram sinus Corinthius, quarum in alto vestigia apparent. ex insula Cea amplius triginta milia passuum abrupta subito cum plurimis mortalibus rapuit, et in Sicilia dimidiam Tyndarida urbem ac quicquid ab Italia deest, similiter in Boeotia Eleusina.</p>
<p>XCV. Motus enim terrae sileantur et quicquid est ubi saltem busta urbium exstant, simul<a class="footnoteLink" href="#note_LCL330_336_2" id="target_note_LCL330_336_2"><sup>2</sup></a> terrae miracula potius dicamus quam scelera naturae. et, Hercule, non caelestia enarratu difficiliora fuerint:
<span class="br"></span><span class="lineNumber">207</span><span class="br"></span>metallorum opulentia tam varia, tam dives, tam fecunda, tot saeculis suboriens, cum tantum cotidie orbe toto populentur ignes, ruinae, naufragia, bella,





</p></section><notes><section class="footnotes"><ul><li class="note" id="note_LCL330_336_1"><a class="footnoteCrossrefLink" href="#target_note_LCL330_336_1" title="Click to highlight in text"><sup class="lineRef">1</sup>quoque <span class="italic">add. Mayhoff</span> (<span class="italic">om.</span>quae).</a></li><script type="text/javascript">document.getElementById('note_LCL330_336_1').style.display = "none";</script><li class="note" id="note_LCL330_336_2"><a class="footnoteCrossrefLink" href="#target_note_LCL330_336_2" title="Click to highlight in text"><sup class="lineRef">2</sup><span class="italic">Rackham</span>: simul ut.</a></li><script type="text/javascript">document.getElementById('note_LCL330_336_2').style.display = "none";</script></ul></section></notes></section>