<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
prisco ritu puls fabata<a class="footnoteLink" href="#note_LCL371_264_1" id="target_note_LCL371_264_1"><sup>1</sup></a> suae religionis diis in sacro est. praevalens pulmentarii cibo set<a class="footnoteLink" href="#note_LCL371_264_2" id="target_note_LCL371_264_2"><sup>2</sup></a> hebetare sensus existimata, insomnia quoque facere, ob haec Pythagoricae sententiae damnata, aut<a class="footnoteLink" href="#note_LCL371_264_3" id="target_note_LCL371_264_3"><sup>3</sup></a> ut alii tradidere, quoniam mortuorum animae sint in ea, qua de causa
<span class="br"></span><span class="lineNumber">119</span><span class="br"></span>parentando utique adsumitur. Varro et ob haec flaminem ea non vesci tradit et quoniam in flore eius litterae lugubres reperiantur. in eadem peculiaris religio, namque fabam utique ex frugibus referre mos est auspicii causa, quae ideo referiva appellatur. et auctionibus adhibere eam lucrosum putant. sola certe frugum etiam exesa repletur crescente luna. aqua marina aliave salsa non percoquitur.</p>
<span class="br"></span><span class="lineNumber">120</span><span class="br"></span><p>Seritur ante vergiliarum occasum leguminum prima, ut antecedat hiemem. Vergilius eam per ver seri iubet circumpadanae Italiae ritu, sed maior pars malunt fabalia maturae sationis quam trimestrem fructum; eius namque siliquae caulesque gratissimo sunt pabulo pecori. aquas in flore maxime concupiscit, cum vero defloruit, exiguas desiderat. solum in quo



</p></section><notes><section class="footnotes"><ul><li class="note" id="note_LCL371_264_1"><a class="footnoteCrossrefLink" href="#target_note_LCL371_264_1" title="Click to highlight in text"><sup class="lineRef">1</sup><span class="italic">Mayhoff</span>: pulsa fabata.</a></li><script type="text/javascript">document.getElementById('note_LCL371_264_1').style.display = "none";</script><li class="note" id="note_LCL371_264_2"><a class="footnoteCrossrefLink" href="#target_note_LCL371_264_2" title="Click to highlight in text"><sup class="lineRef">2</sup><span class="italic">Mayhoff</span>: et <span class="italic">aut</span> sed.</a></li><script type="text/javascript">document.getElementById('note_LCL371_264_2').style.display = "none";</script><li class="note" id="note_LCL371_264_3"><a class="footnoteCrossrefLink" href="#target_note_LCL371_264_3" title="Click to highlight in text"><sup class="lineRef">3</sup>aut <span class="italic">add. Rackham.</span></a></li><script type="text/javascript">document.getElementById('note_LCL371_264_3').style.display = "none";</script></ul></section></notes></section>