<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

in hunc pascito, ut sic ineuntem ineat. ex adverso aquilonis ab occasu brumali Africus flabit, quem Graeci liba vocant; in hunc a coitu cum se pecus circumegerit, feminas conceptas esse scito.</p>
<span class="br"></span><span class="lineNumber">337</span><span class="br"></span><p>Tertia a septentrione linia, quam per latitudinem umbrae duximus et decumanam vocavimus, exortum habebit aequinoctialem ventumque subsolanum, Graecis aphelioten dictum. in hunc salubribus locis villae vineaeque spectent. ipse leniter pluvius; lenior<a class="footnoteLink" href="#note_LCL371_400_1" id="target_note_LCL371_400_1"><sup>1</sup></a> tamen est<a class="footnoteLink" href="#note_LCL371_400_2" id="target_note_LCL371_400_2"><sup>2</sup></a> siccior favonius, ex adverso eius ab aequinoctiali occasu, zephyrus Graecis nominatus. in hunc spectare oliveta Cato iussit; hic ver inchoat aperitque terras tenui frigore saluber, hic vites putandi frugesque curandi, arbores serendi, poma inserendi, oleas tractandi ius dabit adflatuque
<span class="br"></span><span class="lineNumber">338</span><span class="br"></span>nutricium exercebit. quarta a septentrione linia, eadem austro ab exortiva parte proxima, brumalem habebit exortum ventumque volturnum, eurum Graecis dictum, sicciorem et ipsum tepidioremque; in hunc apiaria et vineae Italiae Galliarumque spectare debent. ex adverso volturni flabit corus, ab occasu solstitiali et occasuro latere<a class="footnoteLink" href="#note_LCL371_400_3" id="target_note_LCL371_400_3"><sup>3</sup></a> septentrionis, Graecis dictus argestes, ex frigidissimis et ipse, sicut
<span class="br"></span><span class="lineNumber">339</span><span class="br"></span>omnes qui a septentrionis parte spirant; hic et grandines infert, cavendus et ipse non secus ac





</p></section><notes><section class="footnotes"><ul><li class="note" id="note_LCL371_400_1"><a class="footnoteCrossrefLink" href="#target_note_LCL371_400_1" title="Click to highlight in text"><sup class="lineRef">1</sup>lenior <span class="italic">add.</span>? <span class="italic">Mayhoff.</span></a></li><script type="text/javascript">document.getElementById('note_LCL371_400_1').style.display = "none";</script><li class="note" id="note_LCL371_400_2"><a class="footnoteCrossrefLink" href="#target_note_LCL371_400_2" title="Click to highlight in text"><sup class="lineRef">2</sup>et? <span class="italic">Warmington.</span></a></li><script type="text/javascript">document.getElementById('note_LCL371_400_2').style.display = "none";</script><li class="note" id="note_LCL371_400_3"><a class="footnoteCrossrefLink" href="#target_note_LCL371_400_3" title="Click to highlight in text"><sup class="lineRef">3</sup>occasuro latere <span class="italic">Mayhoff coll.</span> <span class="sc">ii</span> 92: occidentali l. <span class="italic">edd. vett.</span>: occasu lateri <span class="italic">aut</span> o. lateris.</a></li><script type="text/javascript">document.getElementById('note_LCL371_400_3').style.display = "none";</script></ul></section></notes></section>