<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

animantia in suo genere probe degunt: congregari videmus et stare contra dissimiliaâ€”leonum feritas inter se non dimicat, serpentium morsus non petit serpentis, ne maris quidem beluae ac pisces nisi in diversa genera saeviunt: at Hercule homini plurima ex homine sunt mala.</p>
<span class="br"></span><span class="lineNumber">6</span><span class="br"></span><p>I. Et de universitate quidem generis humani magna ex parte in relatione gentium diximus. neque enim ritus moresque nunc tractabimus innumeros ac totidem paene quot sunt coetus hominum; quaedam tamen haud omittenda duco, maximeque longius ab mari degentium, in quibus prodigiosa aliqua et incredibilia multis visum iri haud dubito. quis enim Aethiopas antequam cerneret credidit? aut quid non miraculo est cum primum in notitiam venit? quam multa fieri non posse priusquam sunt facta
<span class="br"></span><span class="lineNumber">7</span><span class="br"></span>iudicantur? naturae vero rerum vis atque maiestas in omnibus momentis fide caret si quis modo partes eius ac non totam conplectatur animo. ne pavones ac tigrium pantherarumque maculas et tot animalium picturas commemorem, parvum dictu sed inmensum aestimatione, tot gentium sermones, tot linguae, tanta loquendi varietas ut externus alieno paene non
<span class="br"></span><span class="lineNumber">8</span><span class="br"></span>sit hominis vice! iam in facie vultuque nostro cum sint decem aut paulo plura membra, nullas duas in tot milibus hominum indiscretas effigies existere,



</p></section><notes></notes></section>