<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

senescendi celeritate adtributum huic arbori, ut citissime proveniat.</p>
<span class="br"></span><span class="lineNumber">156</span><span class="br"></span><p>Vitium numerosior satus est. primum omnium nihil seritur ex his nisi inutile et deputatum in sarmenta; opputatur autem quidquid proximo tulit fructum. solebat capitulatus utrimque e duro surculus seri, eoque argumento malleolus vocatur etiamnunc; postea avelli cum sua calce coeptus est, ut in fico; neque est aliud vivacius. tertium genus adiectum etiamnum expeditius sine calce, quod sagittae vocantur cum intorti panguntur, iidem<a class="footnoteLink" href="#note_LCL371_108_1" id="target_note_LCL371_108_1"><sup>1</sup></a> cum recisi nec intorti trigemmes. plures autem ex eodem
<span class="br"></span><span class="lineNumber">157</span><span class="br"></span>surculo hoc modo fiunt. serere e pampinariis sterile est, nec nisi e fecunda<a class="footnoteLink" href="#note_LCL371_108_2" id="target_note_LCL371_108_2"><sup>2</sup></a> oportet. quae raros habet nodos infecunda iudicatur, densitas gemmarum fertilitatis indicium est. quidam seri vetant nisi eos qui floruerint surculos. sagittas serere minus utile, quoniam in transferendo facile rumpitur quod intortum fuit. serantur<a class="footnoteLink" href="#note_LCL371_108_3" id="target_note_LCL371_108_3"><sup>3</sup></a> pedali non breviores longitudine, quinque sexve nodorum: pauciores tribus gemmis in hac mensura esse non poterunt.
<span class="br"></span><span class="lineNumber">158</span><span class="br"></span>inseri eodem die quo deputentur utilissimum, si multo postea necesse sit serere custoditos, uti praecepimus,



</p></section><notes><section class="footnotes"><ul><li class="note" id="note_LCL371_108_1"><a class="footnoteCrossrefLink" href="#target_note_LCL371_108_1" title="Click to highlight in text"><sup class="lineRef">1</sup><span class="italic">Gelen.</span>: id enim.</a></li><script type="text/javascript">document.getElementById('note_LCL371_108_1').style.display = "none";</script><li class="note" id="note_LCL371_108_2"><a class="footnoteCrossrefLink" href="#target_note_LCL371_108_2" title="Click to highlight in text"><sup class="lineRef">2</sup>e fecunda? <span class="italic">Mayhoff</span>: fecundo.</a></li><script type="text/javascript">document.getElementById('note_LCL371_108_2').style.display = "none";</script><li class="note" id="note_LCL371_108_3"><a class="footnoteCrossrefLink" href="#target_note_LCL371_108_3" title="Click to highlight in text"><sup class="lineRef">3</sup><span class="italic">Rackham</span>: seruntur.</a></li><script type="text/javascript">document.getElementById('note_LCL371_108_3').style.display = "none";</script></ul></section></notes></section>