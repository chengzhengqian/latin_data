<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

et introrsus elephantorum solitudines, mox deserta vasta ultraque Garamantes ab Augilis dierum <span class="sc">xii</span>
<span class="br"></span><span class="lineNumber">27</span><span class="br"></span>itinere distantes. super illos fuere gens Psylli, super quos lacus Lycomedis desertis circumdatus. Augilae ipsi medio fere spatio locantur, ab Aethiopia quae ad occidentem vergit et a regione quae duas Syrtis interiacet pari utrimque intervallo. sed litore inter duas Syrtis <span class="sc">ccl͞</span>; ibi civitas Oeensis, Cinyps fluvius ac regio, oppida Neapolis, Taphra, Habrotonum, Leptis altera quae cognominatur Magna. inde Syrtis Maior circuitu <span class="sc">d͞c͞x͞x͞v͞</span>, aditu autem <span class="sc">c͞c͞c͞x͞i͞i͞</span>; accolit<a class="footnoteLink" href="#note_LCL352_238_1" id="target_note_LCL352_238_1"><sup>1</sup></a> gens
<span class="br"></span><span class="lineNumber">28</span><span class="br"></span>Cisippadum. in intimo sinu fuit Ora Lotophagon quos quidam Machroas<a class="footnoteLink" href="#note_LCL352_238_2" id="target_note_LCL352_238_2"><sup>2</sup></a> dixere, ad Philaenorum Aras: ex harena sunt hae. ab his non procul a continente palus vasta amnem Tritonem nomenque ab eo accipit, Pallantias appellata Callimacho et citra Minorem Syrtim esse dicta, multis vero inter duas Syrtis. promunturium quod Maiorem includit Borion appellatur; ultra Cyrenaica provincia.</p>
<span class="br"></span><span class="lineNumber">29</span><span class="br"></span><p>Ad hunc finem Africa a fluvio Ampsaga populos <span class="sc">dxvi</span> habet qui Romano pareant imperio; in his colonias sex, praeter iam dictas Uthinam, Thuburbi; oppida civium Romanorum <span class="sc">xv</span>, ex quibus in mediterraneo
dicenda Absuritanum, Abutucense, Aboriense,






</p></section><notes><section class="footnotes"><ul><li class="note" id="note_LCL352_238_1"><a class="footnoteCrossrefLink" href="#target_note_LCL352_238_1" title="Click to highlight in text"><sup class="lineRef">1</sup><span class="italic">Mayhoff</span>: inde accolit.</a></li><script type="text/javascript">document.getElementById('note_LCL352_238_1').style.display = "none";</script><li class="note" id="note_LCL352_238_2"><a class="footnoteCrossrefLink" href="#target_note_LCL352_238_2" title="Click to highlight in text"><sup class="lineRef">2</sup><span class="italic">V.l.</span> Alachroas.</a></li><script type="text/javascript">document.getElementById('note_LCL352_238_2').style.display = "none";</script></ul></section></notes></section>