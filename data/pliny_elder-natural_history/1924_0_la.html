<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">124</span><span class="br"></span>compluere.<a class="footnoteLink" href="#note_LCL394_94_1" id="target_note_LCL394_94_1"><sup>1</sup></a> quod cum venenum esse conveniat, omnia, quae de minio in medicinae usu traduntur, temeraria arbitror, praeterquam fortassis inlito capiti ventrive sanguinem sisti, dum ne qua penetret in viscera ac volnus attingat. aliter utendum non equidem censeam.</p>
<span class="br"></span><span class="lineNumber">125</span><span class="br"></span><p>XLII. Hydrargyro argentum inauratur solum nunc prope, cum et in aerea simili modo duci debeat. sed eadem fraus, quae in omni parte vitae ingeniosissima
est, viliorem excogitavit materiam, ut docuimus.</p>
<span class="br"></span><span class="lineNumber">126</span><span class="br"></span><p>XLIII. Auri argentique mentionem comitatur lapis, quem coticulam appellant, quondam non solitus inveniri nisi in flumine Tmolo, ut auctor est Theophrastus,
nunc vero passim. alii Heraclium, alii Lydium vocant. sunt autem modici, quaternas uncias longitudinis binasque latitudinis non excedentes.
quod a sole fuit in iis, melius quam quod a terra. his coticulis periti cum e vena ut lima rapuerunt experimento ramentum,<a class="footnoteLink" href="#note_LCL394_94_2" id="target_note_LCL394_94_2"><sup>2</sup></a> protinus dicunt quantum auri sit in ea, quantum argenti vel aeris, scripulari differentia, mirabili ratione non fallente.</p>
<span class="br"></span><span class="lineNumber">127</span><span class="br"></span><p>XLIV. Argenti duae differentiae. vatillis ferreis candentibus ramento inposito, quod candidum permaneat,






</p></section><notes><section class="footnotes"><ul><li class="note" id="note_LCL394_94_1"><a class="footnoteCrossrefLink" href="#target_note_LCL394_94_1" title="Click to highlight in text"><sup class="lineRef">1</sup>compluere <span class="italic">B</span>: confluere <span class="italic">rell.</span></a></li><script type="text/javascript">document.getElementById('note_LCL394_94_1').style.display = "none";</script><li class="note" id="note_LCL394_94_2"><a class="footnoteCrossrefLink" href="#target_note_LCL394_94_2" title="Click to highlight in text"><sup class="lineRef">2</sup>experimento ramentum <span class="italic">L. C. Purser</span>: experimentum.</a></li><script type="text/javascript">document.getElementById('note_LCL394_94_2').style.display = "none";</script></ul></section></notes></section>