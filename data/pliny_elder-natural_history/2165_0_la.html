<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">240</span><span class="br"></span>fimi ex aceto. hircini vero iocineris dissecti sanies efficacior, et cinis utriusque<a class="footnoteLink" href="#note_LCL418_162_1" id="target_note_LCL418_162_1"><sup>1</sup></a> ex vino potus vel naribus ex aceto inlitus, hircini quoque utris, vinarii dumtaxat,
cinis cum pari pondere resinae, quo genere sistitur sanguis et vulnus glutinatur. haedinum quoque
coagulum ex aceto et feminum eius combustorum cinis similiter pollere traduntur.</p>
<span class="br"></span><span class="lineNumber">241</span><span class="br"></span><p>LXXIV. Ulcera sanat in tibiis cruribusque ursinus adips admixta rubrica, quae vero serpunt fel aprunum cum resina et cerussa, maxillarum apri vel suum cinis, fimum suum inlitum siccum, item caprinum ex aceto subactum et subfervefactum.<a class="footnoteLink" href="#note_LCL418_162_2" id="target_note_LCL418_162_2"><sup>2</sup></a> cetera purgantur et explentur butyro, cornus cervini cinere vel medulla cervi, felle taurino cum cyprino aut fimo hircino.<a class="footnoteLink" href="#note_LCL418_162_3" id="target_note_LCL418_162_3"><sup>3</sup></a> fimum recens suum vel inveterati farina inlinitur vulneribus
ferro factis. phagedaenis et fistulis inmittitur fel tauri cum suco porri aut lacte mulierum vel sanguis
<span class="br"></span><span class="lineNumber">242</span><span class="br"></span>aridus cum cotyledone herba. carcinomata curat coagulum
leporis cum pari pondere capparis adspersum vino, gangraenas ursinum fel pinna inlitum, asini ungularum
cinis ea quae serpunt ulcera inspersus. sanguis equi adrodit carnes septica vi, item fimi equini inveterati favilla, ea vero quae phagedaenas vocant in ulcerum genere corii bubuli cinis cum melle. caro vituli recentia vulnera non patitur intumescere.
<span class="br"></span><span class="lineNumber">243</span><span class="br"></span>fimum bubulum cum melle, fimi vitulini cinis sordida







</p></section><notes><section class="footnotes"><ul><li class="note" id="note_LCL418_162_1"><a class="footnoteCrossrefLink" href="#target_note_LCL418_162_1" title="Click to highlight in text"><sup class="lineRef">1</sup><span class="italic">An</span> sexus <span class="italic">excidit?</span></a></li><script type="text/javascript">document.getElementById('note_LCL418_162_1').style.display = "none";</script><li class="note" id="note_LCL418_162_2"><a class="footnoteCrossrefLink" href="#target_note_LCL418_162_2" title="Click to highlight in text"><sup class="lineRef">2</sup>subactum et subfervefactum <span class="italic">Mayhoff ex Plinio Iuniore et Marcello</span>: subfervefactum <span class="italic">codd.</span></a></li><script type="text/javascript">document.getElementById('note_LCL418_162_2').style.display = "none";</script><li class="note" id="note_LCL418_162_3"><a class="footnoteCrossrefLink" href="#target_note_LCL418_162_3" title="Click to highlight in text"><sup class="lineRef">3</sup>aut fimo hircino <span class="italic">Detlefsen</span>: oleo aut irino <span class="italic">Mayhoff ex Plinio Iuniore cum cod.</span> d: <span class="italic">varia codd.</span></a></li><script type="text/javascript">document.getElementById('note_LCL418_162_3').style.display = "none";</script></ul></section></notes></section>