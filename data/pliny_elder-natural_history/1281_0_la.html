<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

fructus, ut quarum exortu aestas incipiat, occasu hiems, semenstri spatio intra se messes vindemiasque et omnium maturitatem conplexis.<a class="footnoteLink" href="#note_LCL371_366_1" id="target_note_LCL371_366_1"><sup>1</sup></a> est praeterea in caelo qui vocatur lacteus circulus, etiam visu facilis
<span class="br"></span><span class="lineNumber">281</span><span class="br"></span>[huius defluvio velut ex ubere aliquo sata cuncta lactescunt]<a class="footnoteLink" href="#note_LCL371_366_2" id="target_note_LCL371_366_2"><sup>2</sup></a> duorum siderum observatione, aquilae in septentrionali parte et in austrina caniculae, cuius mentionem suo loco fecimus. ipse circulus fertur per sagittarium atque geminos, solis centro bis aequinoctialem
circulum secans, commissuras eorum optinente
<span class="br"></span><span class="lineNumber">282</span><span class="br"></span>hinc aquila illinc canicula. ideo effectus utriusque ad omnes frugiferas pertinent terras, quoniam in his tantum locis solis terraeque centra congruunt. igitur horum siderum diebus si purus atque mitis aer genitalem illum lacteumque sucum transmisit in terras, laeta adulescunt sata; si luna qua dictum est ratione roscidum frigus aspersit, admixta amaritudo
<span class="br"></span><span class="lineNumber">283</span><span class="br"></span>ut in lacte puerperium necat. modus in terris huius iniuriae quem fecit in quacumque convexitate comitatus
utriusque causae, et ideo non pariter in toto orbe sentitur, ut nec dies. aquilam diximus in Italia exoriri a. d. <span class="sc">xiii</span> kal. Ian. nec patitur ratio naturae quicquam in satis ante eum diem spei esse certae; si vero interlunium incidat, omnis hibernos fructus et praecoces laedi necesse est.</p>
</section><notes><section class="footnotes"><ul><li class="note" id="note_LCL371_366_1"><a class="footnoteCrossrefLink" href="#target_note_LCL371_366_1" title="Click to highlight in text"><sup class="lineRef">1</sup><span class="italic">Rackham</span>: complexit <span class="italic">aut sim. aut</span> complexas.</a></li><script type="text/javascript">document.getElementById('note_LCL371_366_1').style.display = "none";</script><li class="note" id="note_LCL371_366_2"><a class="footnoteCrossrefLink" href="#target_note_LCL371_366_2" title="Click to highlight in text"><sup class="lineRef">2</sup><span class="italic">Mayhoff.</span></a></li><script type="text/javascript">document.getElementById('note_LCL371_366_2').style.display = "none";</script></ul></section></notes></section>