<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

peculiariter inponitur, item verendis ulceribusque cum farina hordeacia. sucus eius auribus infunditur.</p>
<span class="br"></span><span class="lineNumber">25</span><span class="br"></span><p>IX. Androsaces herba est alba, amara, sine foliis, folliculos in cirris habens et in his semen. nascitur in maritimis Syriae maxime. datur hydropicis drachmis duabus tusa aut decocta in aqua vel aceto vel vino. vehementer enim urinas ciet. datur et podagricis inliniturque. idem effectus et seminis.</p>
<span class="br"></span><span class="lineNumber">26</span><span class="br"></span><p>X. Androsaemon sive, ut alii appellavere, ascyron non absimile est hyperico, de qua diximus, cauliculis maioribus densioribusque et magis rubentibus. folia alba rutae figura, semen papaveris nigri. comae tritae sanguineo suco manant. odor eis resinosus. gignitur in vineis, fere medio autumno effoditur
<span class="br"></span><span class="lineNumber">27</span><span class="br"></span>suspenditurque. usus ad purgandam alvum tusae cum semine potaeque matutino vel a cena duabus drachmis in aqua mulsa vel vino vel aqua pura, potionis totius sextario. trahit bilem, prodest ischiadi maxime, sed postera die capparis radicem resinae permixtam devorare oportet drachmae pondere, iterumque quadridui intervallo eadem facere, a purgatione autem ipsa robustiores vinum bibere, infirmiores aquam. inponitur et podagris et ambustis et volneribus cohibens sanguinem.</p>
<span class="br"></span><span class="lineNumber">28</span><span class="br"></span><p>XI. Ambrosia vagi nominis et circa alias herbas fluctuati unam habet certam, densam, ramosam,




</p></section><notes></notes></section>