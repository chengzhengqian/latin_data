<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

pondera pedibus, totidem manibus, et ducenaria duo umeris contra scalas ferebat.’ nos quoque vidimus Athanatum nomine, prodigiosae ostentationis, quingenario
thorace plumbeo indutum cothurnisque quingentum pondo calciatum per scaenam ingredi. Milonem athletam cum constitisset nemo vestigio educebat, malum tenenti nemo digitum corrigebat.</p>
<span class="br"></span><span class="lineNumber">84</span><span class="br"></span><p>Cucurrisse <span class="sc">mcxl</span> stadia ab Athenis Lacedaemonem
biduo Phidippidem,<a class="footnoteLink" href="#note_LCL352_560_1" id="target_note_LCL352_560_1"><sup>1</sup></a>
magnum erat, donec Anystis cursor Lacedaemonius et Philonides Alexandri
Magni a Sicyone Elim uno die <span class="sc">mcccv</span> stadia cucurrerunt. nunc quidem in circo quosdam <span class="sc">c͞l͞x͞</span> passuum tolerare non ignoramus, nuperque Fonteio et Vipstano coss. annos <span class="sc">viii</span> genitum a meridie ad vesperam <span class="sc">l͞x͞x͞v͞</span> passuum cucurrisse. cuius rei admiratio ita demum solida perveniet, si quis cogitet nocte ac die longissimum iter vehiculis Tib. Neronem emensum festinantem ad Drusum fratrem aegrotum in Germaniam; ea fuerunt <span class="sc">c͞c͞</span> passuum.</p>
<span class="br"></span><span class="lineNumber">85</span><span class="br"></span><p>XXI. Oculorum acies vel maxime fidem excedentia invenit exempla. in nuce inclusam Iliadem Homeri carmen in membrana scriptum tradit Cicero. idem fuisse qui pervideret <span class="sc">c͞x͞x͞x͞v͞</span> passuum. huic et nomen M. Varro reddit, Strabonem vocatum; solitum
autem Punico bello a Libybaeo Siciliae promunturio
exeunte classe e Carthaginis portu etiam numerum navium dicere. Callicrates ex ebore




</p></section><notes><section class="footnotes"><ul><li class="note" id="note_LCL352_560_1"><a class="footnoteCrossrefLink" href="#target_note_LCL352_560_1" title="Click to highlight in text"><sup class="lineRef">1</sup><span class="italic">Salmasius:</span> Philippidem.</a></li><script type="text/javascript">document.getElementById('note_LCL352_560_1').style.display = "none";</script></ul></section></notes></section>