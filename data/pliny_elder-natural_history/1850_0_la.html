<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

leniunt, peculiariter mammarum. Theophrastus arboris
genus intellegi voluit crataegon<a class="footnoteLink" href="#note_LCL393_428_1" id="target_note_LCL393_428_1"><sup>1</sup></a> sive crataegona,
quam Itali aquifolium vocant.</p>
<span class="br"></span><span class="lineNumber">64</span><span class="br"></span><p>XLI. Crocodileon chamaeleonis herbae nigrae figuram habet, radice longa aequaliter crassa, odoris asperi. nascitur in sabuletis. pota sanguinem per nares pellit copiosum crassumque; item<a class="footnoteLink" href="#note_LCL393_428_2" id="target_note_LCL393_428_2"><sup>2</sup></a> lienes consumere dicitur.</p>
<span class="br"></span><span class="lineNumber">65</span><span class="br"></span><p>XLII. Cynosorchim aliqui orchim vocant, foliis oleae, mollibus, ternis per semipedem longitudinis in terra stratis, radice bulbosa, oblonga, duplici ordine, superiore quae durior est, inferiore quae mollior. eduntur ut bulbi coctae, in vineis fere inventae. ex his radicibus si maiorem edant viri, mares generari dicunt, si minorem feminae, alterum sexum. in Thessalia molliorem in lacte caprino viri bibunt ad stimulandos coitus, duriorem vero ad inhibendos. adversantur altera alteri.</p>
<span class="br"></span><span class="lineNumber">66</span><span class="br"></span><p>XLIII. Chrysolachanum in pineto lactucae simile nascitur. sanat nervos incisos, si confestim inponatur.
et alibi genus chrysolachani traditur, flore aureo, foliis oleris. coctum estur ut olus molle. haec herba adalligata morbum regium habentibus ita ut spectari ab his possit sanare id malum traditur.





</p></section><notes><section class="footnotes"><ul><li class="note" id="note_LCL393_428_1"><a class="footnoteCrossrefLink" href="#target_note_LCL393_428_1" title="Click to highlight in text"><sup class="lineRef">1</sup>crataegon <span class="italic">Hard. e Theophrasto, Mayhoff</span>: crataegonon <span class="italic">Detlefsen cum multis codd.</span></a></li><script type="text/javascript">document.getElementById('note_LCL393_428_1').style.display = "none";</script><li class="note" id="note_LCL393_428_2"><a class="footnoteCrossrefLink" href="#target_note_LCL393_428_2" title="Click to highlight in text"><sup class="lineRef">2</sup>item <span class="italic">Urlichs, Detlefsen</span>: ita et <span class="italic">Mayhoff</span>: ita <span class="italic">aut</span> ida <span class="italic">codd.</span></a></li><script type="text/javascript">document.getElementById('note_LCL393_428_2').style.display = "none";</script></ul></section></notes></section>