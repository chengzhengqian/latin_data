<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

ipsa quidem prope internicione sublata est a Nasamonibus
qui nunc eas tenent sedes, genus tamen hominum ex iis qui profugerant aut cum pugnatum
<span class="br"></span><span class="lineNumber">15</span><span class="br"></span>est afuerant hodie<a class="footnoteLink" href="#note_LCL352_516_1" id="target_note_LCL352_516_1"><sup>1</sup></a> remanet in paucis. simile et in Italia Marsorum genus durat, quos a Circae filio ortos ferunt et ideo inesse iis vim naturalem eam. et tamen omnibus hominibus contra serpentes inest venenum:
ferunt ictum salivae ut ferventis aquae contactum
fugere; quod si in fauces penetraverit, etiam mori, idque maxime humani ieiuni oris.</p>
<p>Supra Nasamonas confinesque illis Machlyas Androgynos esse utriusque naturae inter se vicibus coeuntes Calliphanes tradit. Aristoteles adicit dextram mammam is virilem, laevam muliebrem esse.
<span class="br"></span><span class="lineNumber">16</span><span class="br"></span>in eadem Africa familias quasdam effascinantium Isigonus et Nymphodorus tradunt, quorum laudatione intereant prata, arescant arbores, emoriantur infantes. esse eiusdem generis in Triballis et Illyris adicit Isigonus qui visu quoque effascinent interimantque quos diutius intueantur, iratis praecipue oculis; quod eorum malum facilius sentire puberes; notabilius
esse quod pupillas binas in singulis habeant
<span class="br"></span><span class="lineNumber">17</span><span class="br"></span>oculis. huius generis et feminas in Scythia, quae Bitiae vocantur, prodit Apollonides, Phylarchus et in Ponto Thibiorum genus multosque alios eiusdem naturae, quorum notas tradit in altero oculo geminam pupillam in altero equi effigiem, eosdem praeterea



</p></section><notes><section class="footnotes"><ul><li class="note" id="note_LCL352_516_1"><a class="footnoteCrossrefLink" href="#target_note_LCL352_516_1" title="Click to highlight in text"><sup class="lineRef">1</sup><span class="italic">Rackham</span>: hodieque.</a></li><script type="text/javascript">document.getElementById('note_LCL352_516_1').style.display = "none";</script></ul></section></notes></section>