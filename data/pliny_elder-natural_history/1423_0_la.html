<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

tollit semper facile et cicatricum ulcera. tradunt in dolore dentium adalligatum bracchio qua doleat convertere dolorem.</p>
<span class="br"></span><span class="lineNumber">182</span><span class="br"></span><p>LXXI. Git ex Graecis alii melanthium, alii melaspermon
vocant. optimum quam excitatissimi odoris et quam nigerrimum. medetur serpentium plagis et scorpionum. inlini ex aceto ac melle reperio incensoque serpentes fugari. bibitur drachma una
<span class="br"></span><span class="lineNumber">183</span><span class="br"></span>et contra araneos. destillationem narium discutit tusum in linteolo olefactum, capitis dolores inlitum ex aceto, et infusum naribus cum irino oculorum epiphoras et tumores, dentium dolores coctum cum aceto, ulcera oris tritum aut commanducatum, item lepras et lentigines ex aceto, difficultates spirandi addito nitro potum, duritias tumoresque veteres et suppurationes inlitum. lacte mulierum auget aliquot<a class="footnoteLink" href="#note_LCL392_106_1" id="target_note_LCL392_106_1"><sup>1</sup></a>
<span class="br"></span><span class="lineNumber">184</span><span class="br"></span>continuis diebus sumptum. colligitur sucus eius ut hyoscyami, similiterque largior venenum est, quod miremur, cum semen gratissime panes etiam condiat. oculos quoque purgat, urinam et menses ciet. quin immo linteolo deligatis tantum granis xxx secundas trahi reperio. aiunt et clavis in pedibus mederi tritum in urina, culices suffitu necare, item muscas.</p>
<span class="br"></span><span class="lineNumber">185</span><span class="br"></span><p>LXXII. Et anesum adversus scorpiones ex vino bibitur,<a class="footnoteLink" href="#note_LCL392_106_2" id="target_note_LCL392_106_2"><sup>2</sup></a> Pythagorae inter pauca laudatum sive





</p></section><notes><section class="footnotes"><ul><li class="note" id="note_LCL392_106_1"><a class="footnoteCrossrefLink" href="#target_note_LCL392_106_1" title="Click to highlight in text"><sup class="lineRef">1</sup>aliquot <span class="italic">add. Mayhoff.</span></a></li><script type="text/javascript">document.getElementById('note_LCL392_106_1').style.display = "none";</script><li class="note" id="note_LCL392_106_2"><a class="footnoteCrossrefLink" href="#target_note_LCL392_106_2" title="Click to highlight in text"><sup class="lineRef">2</sup>bibitur <span class="italic">ego</span>: habetur <span class="italic">codd. et edd.</span></a></li><script type="text/javascript">document.getElementById('note_LCL392_106_2').style.display = "none";</script></ul></section></notes></section>