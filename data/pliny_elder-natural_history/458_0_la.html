<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

qui adulterio Aethiopis nata matre nihil a ceteris colore differente ipse avum regeneravit Aethiopem.</p>
<span class="br"></span><span class="lineNumber">52</span><span class="br"></span><p>Similitudinum quidem inmensa reputatio est et in qua credantur multa fortuita pollere, visus, auditus memoriae<a class="footnoteLink" href="#note_LCL352_540_1" id="target_note_LCL352_540_1"><sup>1</sup></a> haustaeque imagines sub ipso conceptu. cogitatio etiam utriuslibet animum subito transvolans effingere similitudinem aut miscere existimatur, ideoque plures in homine quam in ceteris omnibus animalibus differentiae quoniam velocitas cogitationum
animique celeritas et ingeni varietas multiformes
notas inprimunt,<a class="footnoteLink" href="#note_LCL352_540_2" id="target_note_LCL352_540_2"><sup>2</sup></a> cum ceteris animantibus inmobiles sint animi et similes omnibus singulisque
<span class="br"></span><span class="lineNumber">53</span><span class="br"></span>in suo cuique genere. Antiocho regi Syriae e plebe nomine Artemo in tantum similis fuit ut Laodice coniunx regia necato iam Antiocho mimum per eum commendationis regnique successionis peregerit. Magno Pompeio Vibius quidam e plebe et Publicius etiam servitute liberatus indiscreta prope specie fuere similes, illud os probum reddentes ipsumque
<span class="br"></span><span class="lineNumber">54</span><span class="br"></span>honorem eximiae frontis. qualis causa patri quoque eius Menogenis coci sui cognomen inposuit (iam Strabonis a specie oculorum habenti vitium imitata
et in servo), Scipioni Serapionisâ€”is erat suarii







</p></section><notes><section class="footnotes"><ul><li class="note" id="note_LCL352_540_1"><a class="footnoteCrossrefLink" href="#target_note_LCL352_540_1" title="Click to highlight in text"><sup class="lineRef">1</sup><span class="italic">Rackham</span>: memoria.</a></li><script type="text/javascript">document.getElementById('note_LCL352_540_1').style.display = "none";</script><li class="note" id="note_LCL352_540_2"><a class="footnoteCrossrefLink" href="#target_note_LCL352_540_2" title="Click to highlight in text"><sup class="lineRef">2</sup><span class="italic">Mayhoff</span>: imprimit <span class="sc">aut</span> imprimat.</a></li><script type="text/javascript">document.getElementById('note_LCL352_540_2').style.display = "none";</script></ul></section></notes></section>