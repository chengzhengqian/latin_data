<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

quiescere ventos sationis die utilissimum; plerique austros optant, Cato abdicat.</p>
<span class="br"></span><span class="lineNumber">171</span><span class="br"></span><p>Interesse medio temperamento inter binas vites oportet pedes quinos, minimum autem laeto solo pedes quaternos, tenui plurimum octonos—Umbri et Marsi ad vicenos intermittunt arationis gratia in his quae vocant porculeta; pluvioso<a class="footnoteLink" href="#note_LCL371_118_1" id="target_note_LCL371_118_1"><sup>1</sup></a> et caliginoso
<span class="br"></span><span class="lineNumber">172</span><span class="br"></span>tractu rariores poni, sicco densiores. subtilitas parsimoniae conpendia invenit, cum vinea in pastinato seratur, obiter seminarium faciendi, ut et viviradix loco suo et malleolus qui transferatur inter et<a class="footnoteLink" href="#note_LCL371_118_2" id="target_note_LCL371_118_2"><sup>2</sup></a> vites et ordines seratur, quae ratio in iugero circiter <span class="sc">x͞v͞i͞</span> viviradicum donat; interest autem biennium fructus, quo tardius in sato provenit quam in tralato.</p>
<span class="br"></span><span class="lineNumber">173</span><span class="br"></span><p>Viveradix posita in vinea post annum resecatur usque ad terram, ut unus tantum emineat oculus, adminiculo iuxta adfixo et fimo addito. simili modo et secundo anno reciditur viresque concipit et intra se pascit suffecturas oneri. alias festinatione pariendi gracilis atque eiuncida, ni cohibeatur castigatione tali, in fetum exeat tota. nihil avidius nascitur ac, nisi ad pariendum vires serventur, tota fit fetus.<a class="footnoteLink" href="#note_LCL371_118_3" id="target_note_LCL371_118_3"><sup>3</sup></a></p>
</section><notes><section class="footnotes"><ul><li class="note" id="note_LCL371_118_1"><a class="footnoteCrossrefLink" href="#target_note_LCL371_118_1" title="Click to highlight in text"><sup class="lineRef">1</sup><span class="italic">Rackham</span>: pluvio.</a></li><script type="text/javascript">document.getElementById('note_LCL371_118_1').style.display = "none";</script><li class="note" id="note_LCL371_118_2"><a class="footnoteCrossrefLink" href="#target_note_LCL371_118_2" title="Click to highlight in text"><sup class="lineRef">2</sup>et <span class="italic">add. Rackham.</span></a></li><script type="text/javascript">document.getElementById('note_LCL371_118_2').style.display = "none";</script><li class="note" id="note_LCL371_118_3"><a class="footnoteCrossrefLink" href="#target_note_LCL371_118_3" title="Click to highlight in text"><sup class="lineRef">3</sup>[nihil . . . fetus]? <span class="italic">Warmington.</span></a></li><script type="text/javascript">document.getElementById('note_LCL371_118_3').style.display = "none";</script></ul></section></notes></section>