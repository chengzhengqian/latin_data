<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
flexibilis;
nec semen fert aut florem ut femina, quae crassior arbore, materie candida praecellensque est. mirum in hac arbore fructum a nullo animalium adtingi, foliorum corticisque sucum esse dulcem. inter corticem ac lignum tenues tunicae sunt<a class="footnoteLink" href="#note_LCL370_430_1" id="target_note_LCL370_430_1"><sup>1</sup></a> multiplici membrana, e quibus vincula tiliae vocantur tenuissimumque eorum<a class="footnoteLink" href="#note_LCL370_430_2" id="target_note_LCL370_430_2"><sup>2</sup></a> philyrae, coronarum lemniscis
celebres antiquorum honore. materies teredinem
non sentit, proceritate perquam modica, verum utilis.</p>
<span class="br"></span><span class="lineNumber">66</span><span class="br"></span><p>XXVI. Acer eiusdem fere amplitudinis, operum elegantia ac subtilitate citro secundum. plura eius genera: album, quod praecipui candoris, vocatur Gallicum in transpadana Italia transque Alpes nascens; alterum genus crispo macularum discursu, qui cum excellentior fuit, a similitudine caudae pavonum nomen accepit, in Histria Raetiaque praecipuum;
e viliore genere crassivenium vocatur.
<span class="br"></span><span class="lineNumber">67</span><span class="br"></span>Graeci situ discernunt, campestre enim candidum esse nec crispum—quod glinon vocant—montanum vero crispius duriusque, etiamnunc e mascula crispius ad lautiora opera, tertium genus zygian rubentem, fissili ligno, cortice livido,<a class="footnoteLink" href="#note_LCL370_430_3" id="target_note_LCL370_430_3"><sup>3</sup></a> scabro. hoc






</p></section><notes><section class="footnotes"><ul><li class="note" id="note_LCL370_430_1"><a class="footnoteCrossrefLink" href="#target_note_LCL370_430_1" title="Click to highlight in text"><sup class="lineRef">1</sup><span class="italic">Detlefsen</span>: tunicas.</a></li><script type="text/javascript">document.getElementById('note_LCL370_430_1').style.display = "none";</script><li class="note" id="note_LCL370_430_2"><a class="footnoteCrossrefLink" href="#target_note_LCL370_430_2" title="Click to highlight in text"><sup class="lineRef">2</sup><span class="italic">Mayhoff</span>: tenuissimum quorum.</a></li><script type="text/javascript">document.getElementById('note_LCL370_430_2').style.display = "none";</script><li class="note" id="note_LCL370_430_3"><a class="footnoteCrossrefLink" href="#target_note_LCL370_430_3" title="Click to highlight in text"><sup class="lineRef">3</sup><span class="italic">Mayhoff</span>: livido de (l. ac <span class="italic">Detlefsen</span>).</a></li><script type="text/javascript">document.getElementById('note_LCL370_430_3').style.display = "none";</script></ul></section></notes></section>