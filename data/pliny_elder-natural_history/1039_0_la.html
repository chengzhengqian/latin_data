<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

populus, ornus, carpinus; est in Appennino et frutex qui vocatur cotinus, ad linamenta
<span class="br"></span><span class="lineNumber">74</span><span class="br"></span>modo conchylii colore insignis. montes et valles diligunt<a class="footnoteLink" href="#note_LCL370_436_1" id="target_note_LCL370_436_1"><sup>1</sup></a> abies, robur, castaneae, tilia, ilex, cornus. aquosis montibus gaudent acer, fraxinus, sorbus, tilia, cerasus. non temere in montibus visae sunt prunus, punicae, oleastri, iuglans, mori, sabuci; descendunt et in plana cornus, corylus, quercus, ornus, acer, fraxinus, fagus, carpinus; subeunt et in montuosa ulmus, malus, pirus, laurus, myrtus, sanguinei frutices ilex tinguendisque vestibus nascentis genistae.
gaudet frigidis sorbus, sed magis etiam betulla.
<span class="br"></span><span class="lineNumber">75</span><span class="br"></span>Gallica haec arbor mirabili candore atque tenuitate, terribilis magistratuum virgis, eadem circulis flexilis, item corbium costis; bitumen ex ea Galli excoquunt. in eosdem situs comitantur et spina, nuptiarum facibus
auspicatissima, quoniam inde fecerint pastores qui rapuerunt Sabinas, ut auctor est Masurius; nunc facibus carpinus, corylus familiarissimae.</p>
<span class="br"></span><span class="lineNumber">76</span><span class="br"></span><p>XXXI. Aquas odere cupressi, iuglandes, castaneae, laburnum. Alpina et haec arbor, nec vulgo nota, dura ac candida materie, cuius florem cubitalem longitudine apes non adtingunt. odit et quae appellatur Iovis barba, in opere topiario tonsilis et in rotunditatem




</p></section><notes><section class="footnotes"><ul><li class="note" id="note_LCL370_436_1"><a class="footnoteCrossrefLink" href="#target_note_LCL370_436_1" title="Click to highlight in text"><sup class="lineRef">1</sup><span class="italic">Rackham</span>: diligit.</a></li><script type="text/javascript">document.getElementById('note_LCL370_436_1').style.display = "none";</script></ul></section></notes></section>