<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">21</span><span class="br"></span>quinquefoliae, quae Graecis altera est. omnis autem recisione atque ustione proficit, tralatione quoque, ut vites, optime ocissimeque provenit surculis quaternum
digitorum longitudine aut ampliore post vergiliarum
occasum sata, dein per favonium translata pedalibus intervallis crebro circumfossa. qui praecocem
faciunt pedali circa radicem scrobe aquam calidam infundunt germinare incipiente calice.</p>
<span class="br"></span><span class="lineNumber">22</span><span class="br"></span><p>XI. Lilium rosae nobilitate proximum est et quadam cognatione unguenti oleique, quod lilinum appellatur. et inpositum etiam maxime rosas decet
<span class="br"></span><span class="lineNumber">23</span><span class="br"></span>medio proventu earum incipiens. nec ulli florum excelsitas maior, interdum cubitorum trium, languido semper collo et non sufficiente capitis oneri. candor eius eximius foris striati et ab angustis in latitudinem paulatim sese laxantis effigie calathi, resupinis per ambitum labris tenuique pilo et stamine,<a class="footnoteLink" href="#note_LCL392_176_1" id="target_note_LCL392_176_1"><sup>1</sup></a> stantibus in medio crocis. ita odor colorque duplex, et alius calicis alius staminis, differentia angusta.<a class="footnoteLink" href="#note_LCL392_176_2" id="target_note_LCL392_176_2"><sup>2</sup></a> in unguenti
vero oleique usu et folia non spernuntur. est flos non dissimilis illi in herba quam convolvolum









</p></section><notes><section class="footnotes"><ul><li class="note" id="note_LCL392_176_1"><a class="footnoteCrossrefLink" href="#target_note_LCL392_176_1" title="Click to highlight in text"><sup class="lineRef">1</sup>stamine <span class="italic">Detlefsen</span>: semine <span class="italic">codd.</span>: staminis (<span class="italic">sine commate</span>) <span class="italic">Mayhoff.</span></a></li><script type="text/javascript">document.getElementById('note_LCL392_176_1').style.display = "none";</script><li class="note" id="note_LCL392_176_2"><a class="footnoteCrossrefLink" href="#target_note_LCL392_176_2" title="Click to highlight in text"><sup class="lineRef">2</sup>angusta <span class="italic">cum codd. Mayhoff</span>: etiam gustu <span class="italic">Detlefsen.</span></a></li><script type="text/javascript">document.getElementById('note_LCL392_176_2').style.display = "none";</script></ul></section></notes></section>