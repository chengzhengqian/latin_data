<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

quibus innatet cibus, ad tormina, regios morbos,
<span class="br"></span><span class="lineNumber">101</span><span class="br"></span>tussim veterem cum suspirio. discutit et foliis strumas quadrinis diebus soluta, furfures capitis et ulcera manantia inlita ex oleo cocta. coquitur et in melle cibi gratia, maxime uti concoctionem faciat. sic et interiora purgat. rimas pedum sanat in oleo cocta et mixta resinae. semen eius lumborum dolori ex melle inponitur. Pythagoras scillam in limine quoque ianuae suspensam contra malorum medicamentorum
introitum pollere tradit.</p>
<span class="br"></span><span class="lineNumber">102</span><span class="br"></span><p>XL. Ceteri<a class="footnoteLink" href="#note_LCL392_60_1" id="target_note_LCL392_60_1"><sup>1</sup></a> bulbi ex aceto et sulpure vulneribus in facie medentur, per se vero triti nervorum contractioni
et ex vino porrigini, cum melle canum morsibus; Erasistrato placet cum pice. idem sanguinem
sistere eos tradit inlitos cum melle. alii, si e naribus fluat, coriandrum et farinam adiciunt.
<span class="br"></span><span class="lineNumber">103</span><span class="br"></span>Theodorus et lichenas ex aceto bulbis curat, erumpentia
in capite cum vino austero aut ovo. et bulbos epiphoris idem inlinit et siccae lippitudini media eorum. vitia quae sunt in facie rubentes maxime in sole inliti cum melle et nitro emendant, lentiginem cum vino aut cum aceto.<a class="footnoteLink" href="#note_LCL392_60_2" id="target_note_LCL392_60_2"><sup>2</sup></a> vulneribus quoque mire prosunt per se aut, ut Damion, ex
<span class="br"></span><span class="lineNumber">104</span><span class="br"></span>mulso,<a class="footnoteLink" href="#note_LCL392_60_3" id="target_note_LCL392_60_3"><sup>3</sup></a> si quinto die solvantur. isdem et auriculas fractas curat et testium pituitas. in articulorum






</p></section><notes><section class="footnotes"><ul><li class="note" id="note_LCL392_60_1"><a class="footnoteCrossrefLink" href="#target_note_LCL392_60_1" title="Click to highlight in text"><sup class="lineRef">1</sup>ceteri <span class="italic">aliquot codd. et Mayhoff</span>: ceterum <span class="italic">alii et Detlefsen.</span></a></li><script type="text/javascript">document.getElementById('note_LCL392_60_1').style.display = "none";</script><li class="note" id="note_LCL392_60_2"><a class="footnoteCrossrefLink" href="#target_note_LCL392_60_2" title="Click to highlight in text"><sup class="lineRef">2</sup>cum aceto <span class="italic">Urlichs, Detlefsen, Mayhoff</span>: cucumi, cum cucumi,
cumino, cum cumino <span class="italic">codd. cocto addito.</span></a></li><script type="text/javascript">document.getElementById('note_LCL392_60_2').style.display = "none";</script><li class="note" id="note_LCL392_60_3"><a class="footnoteCrossrefLink" href="#target_note_LCL392_60_3" title="Click to highlight in text"><sup class="lineRef">3</sup>mulso <span class="italic">codd.</span>: musco <span class="italic">V. Rose.</span></a></li><script type="text/javascript">document.getElementById('note_LCL392_60_3').style.display = "none";</script></ul></section></notes></section>