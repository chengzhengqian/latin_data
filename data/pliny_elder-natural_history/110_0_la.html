<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

sicut in illis propinquitas centri adcelerat ita in his extremitas circuli, illae ab exortu matutino minuere celeritatem incipiunt, hae vero augere. illae retro cursum agunt a statione matutina usque ad vespertinam,
Veneris a vespertina usque ad matutinam.
<span class="br"></span><span class="lineNumber">75</span><span class="br"></span>incipit autem ab exortu matutino latitudinem scandere, altitudinem vero subire<a class="footnoteLink" href="#note_LCL330_220_1" id="target_note_LCL330_220_1"><sup>1</sup></a> ac solem insequi a statione matutina, ocissima in occasu matutino et altissima, degredi autem latitudine motumque minuere ab exortu vespertino, retro quidem ire simulque altitudine degredi a statione vespertina; Mercurii rursus stella utroque modo scandere ab exortu matutino, degredi vero latitudine a vespertino, consecutoque sole ad quindecim partium intervallum
<span class="br"></span><span class="lineNumber">76</span><span class="br"></span>consistit quatriduo prope immobilis. mox ab altitudine
descendit retroque graditur ab occasu vespertino
usque ad exortum matutinum. tantumque haec et luna totidem diebus quot subiere descendunt; Veneris quindecies pluribus subit, rursus Saturni et Iovis duplicato degrediuntur, Martis etiam quadruplicato.
tanta est naturae varietas; sed ratio evidens: nam quae in vaporem solis nituntur etiam descendunt aegre.</p>
<span class="br"></span><span class="lineNumber">77</span><span class="br"></span><p>XV. Multa promi amplius circa haec possunt secreta naturae legesque quibus ipsa serviat, exempli gratia in Martis sidere (cuius est maxime inobservabilis
cursus) numquam id stationem facere Iovis sidere triquetro, raro admodum sexaginta partibus discreto (qui numerus sexangulas mundi efficit

</p></section><notes><section class="footnotes"><ul><li class="note" id="note_LCL330_220_1"><a class="footnoteCrossrefLink" href="#target_note_LCL330_220_1" title="Click to highlight in text"><sup class="lineRef">1</sup>subire <span class="italic">add. Urlichs.</span></a></li><script type="text/javascript">document.getElementById('note_LCL330_220_1').style.display = "none";</script></ul></section></notes></section>