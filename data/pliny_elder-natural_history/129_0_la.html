<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

vagus, sive disparili errantium siderum ictu radiorumque
multiformi iactu flagellatus aer, sive a suis sideribus exeunt his propioribus sive ab illis caelo adfixis cadunt, palam est illos quoque legem naturae habere non ignotam etiamsi nondum percognitam.</p>
<span class="br"></span><span class="lineNumber">117</span><span class="br"></span><p>Viginti amplius auctores Graeci veteres prodidere de his observationes. quo magis miror orbe discordi et in regna, hoc est in membra, diviso tot viris curae fuisse tam ardua inventu, inter bella praesertim et infida hospitia, piratis etiam omnium mortalium hostibus transituros fama terrentibus,<a class="footnoteLink" href="#note_LCL330_258_1" id="target_note_LCL330_258_1"><sup>1</sup></a> ut hodie quaedam in suo quisque tractu ex eorum commentariis qui numquam eo accessere verius noscat quam indigenarum scientia, nunc vero pace tam festa, tam gaudente proventu literarum<a class="footnoteLink" href="#note_LCL330_258_2" id="target_note_LCL330_258_2"><sup>2</sup></a> artiumque
principe, omnino nihil addisci nova inquisitione,
<span class="br"></span><span class="lineNumber">118</span><span class="br"></span>immo ne veterum quidem inventa perdisci. non erant maiora praemia in multos dispersa fortunae magnitudine, et ista plures sine praemio alio quam posteros iuvandi eruerunt. mores hominum senuere, non fructus, et inmensa multitudo aperto quodcumque est mari hospitalique litorum omnium adpulsu navigat,


</p></section><notes><section class="footnotes"><ul><li class="note" id="note_LCL330_258_1"><a class="footnoteCrossrefLink" href="#target_note_LCL330_258_1" title="Click to highlight in text"><sup class="lineRef">1</sup><span class="italic">Mayhoff:</span> transitus famae terrentibus <span class="italic">aut</span> terrentibus.</a></li><script type="text/javascript">document.getElementById('note_LCL330_258_1').style.display = "none";</script><li class="note" id="note_LCL330_258_2"><a class="footnoteCrossrefLink" href="#target_note_LCL330_258_2" title="Click to highlight in text"><sup class="lineRef">2</sup><span class="italic">Mayhoff:</span> rerum.</a></li><script type="text/javascript">document.getElementById('note_LCL330_258_2').style.display = "none";</script></ul></section></notes></section>