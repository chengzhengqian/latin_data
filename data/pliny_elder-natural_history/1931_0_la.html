<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

aureos fecit, nec multo post argentei Deliacos imitati sunt. quae omnia expiavit bellum civile Sullanum.</p>
<span class="br"></span><span class="lineNumber">145</span><span class="br"></span><p>LII. Paulo enim ante haec factae sunt lances e centenis libris argenti, quas tunc cuper <span class="sc">cl</span> numero fuisse Romae constat multosque ob eas proscriptos dolo concupiscentium. erubescant annales, qui bellum
civile illud talibus vitiis inputavere; nostra aetas fortior fuit. Claudii principatu servus eius Drusillanus<a class="footnoteLink" href="#note_LCL394_108_1" id="target_note_LCL394_108_1"><sup>1</sup></a>
nomine Rotundus, dispensator Hispaniae citerioris,
quingenariam lancem habuit, cui fabricandae<a class="footnoteLink" href="#note_LCL394_108_2" id="target_note_LCL394_108_2"><sup>2</sup></a> officina prius exaedificata fuerat, et comites eius octo ad <span class="sc">ccl</span> libras, quaeso, ut quam multi eas conservi eius
<span class="br"></span><span class="lineNumber">146</span><span class="br"></span>inferrent, aut quibus cenantibus? Cornelius Nepos tradit ante Sullae victoriam duo tantum triclinia Romae fuisse argentea, repositoriis argentum addi sua memoria coeptum. Fenestella, qui obiit novissimo
Tiberii Caesaris principatu, ait et testudinea tum in usum venisse, ante se autem paulo lignea, rotunda, solida nec multo maiora quam mensas fuisse, se quidem puero quadrata et conpacta aut acere operta aut citro coepisse, mox additum argentum in






</p></section><notes><section class="footnotes"><ul><li class="note" id="note_LCL394_108_1"><a class="footnoteCrossrefLink" href="#target_note_LCL394_108_1" title="Click to highlight in text"><sup class="lineRef">1</sup><span class="italic">V.l.</span> Drusilianus.</a></li><script type="text/javascript">document.getElementById('note_LCL394_108_1').style.display = "none";</script><li class="note" id="note_LCL394_108_2"><a class="footnoteCrossrefLink" href="#target_note_LCL394_108_2" title="Click to highlight in text"><sup class="lineRef">2</sup><span class="italic">V.l.</span> cum fabricando: quam fabricando <span class="italic">Detlefsen.</span></a></li><script type="text/javascript">document.getElementById('note_LCL394_108_2').style.display = "none";</script></ul></section></notes></section>