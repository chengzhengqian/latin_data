<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

domitas sexaginta diebus equire ante quam gregales; sues tantum in<a class="footnoteLink" href="#note_LCL353_408_1" id="target_note_LCL353_408_1"><sup>1</sup></a> coitu spumam ore fundere; verrem subantis audita voce, ni admittatur, cibum non capere usque in maciem, feminas autem in tantum efferari ut hominem lancinent, candida maxime veste indutum. rabies ea aceto mitigatur naturae asperso.
<span class="br"></span><span class="lineNumber">182</span><span class="br"></span>aviditas coitus putatur et cibis fieri, sicut viro eruca, pecori caepa. quae ex feris mitigentur non concipere,
ut anseres, apros vero tarde et cervos nec nisi ab infantia educatos mirum est. quadripedum praegnantes venerem arcent praeter equam et suem; sed superfetant dasypus et lepus tantum.</p>
<span class="br"></span><span class="lineNumber">183</span><span class="br"></span><p>LXXXIV. Quaecumque animal pariunt in capita gignunt circumacto fetu sub enixum alias in utero porrecto. quadripedes gestantur extensis ad longitudinem
cruribus et ad alvum suam applicatis, homo in semet conglobatus inter duo genua naribus sitis.
<span class="br"></span><span class="lineNumber">184</span><span class="br"></span>molas, de quibus ante diximus, gigni putant ubi mulier non ex mare verum ex semetipsa tantum conceperit; ideo nec animari quia non sit ex duobus, altricemque habere per se vitam illam quae satis arboribusque contingat. ex omnibus quae perfectos
fetus sues tantum et numerosos edunt,




</p></section><notes><section class="footnotes"><ul><li class="note" id="note_LCL353_408_1"><a class="footnoteCrossrefLink" href="#target_note_LCL353_408_1" title="Click to highlight in text"><sup class="lineRef">1</sup>in <span class="italic">add.? Mayhoff.</span></a></li><script type="text/javascript">document.getElementById('note_LCL353_408_1').style.display = "none";</script></ul></section></notes></section>