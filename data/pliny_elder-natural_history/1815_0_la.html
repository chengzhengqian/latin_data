<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

ephemeri tuberibus tumoribusque inlinuntur quae etiamtum discuti possunt.</p>
<span class="br"></span><span class="lineNumber">123</span><span class="br"></span><p>LXXVI. Morbum regium in oculis praecipue mirari est, tenuitatem etiam<a class="footnoteLink" href="#note_LCL393_358_1" id="target_note_LCL393_358_1"><sup>1</sup></a> densitatemque tunicularum
felle subeunte. Hippocrates a septimo die in febri mortiferum signum esse dicit: nos scimus vixisse aliquos etiam ab hac desperatione. fit vero et citra febres expugnaturque centaurio maiore ut diximus poto, vettonica, agarici obolis tribus ex vini veteris cyatho, item verbenacae folia obolis tribus ex
<span class="br"></span><span class="lineNumber">124</span><span class="br"></span>vini calidi hemina quadriduo. sed celerrime quinquefolii
sucus medetur tribus cyathis potus cum sale et melle.<a class="footnoteLink" href="#note_LCL393_358_2" id="target_note_LCL393_358_2"><sup>2</sup></a> cyclamini radix drachmis tribus bibitur in loco calido et a perfrictionibus tuto—sudores enim felleos movet—folia tussilaginis ex aqua, semen linozostis utriusque inspersum potioni vel cum absinthio aut cicere decoctum, hysopi bacae cum aqua potae, lichen herba, si, cum sumitur, cetero olere abstineatur, polythrix in vino data, struthion in mulso.</p>
<span class="br"></span><span class="lineNumber">125</span><span class="br"></span><p>LXXVII. Passim et in quacumque parte sed maxime incommoda nascuntur qui furunculi vocantur, mortiferum aliquando malum consectis<a class="footnoteLink" href="#note_LCL393_358_3" id="target_note_LCL393_358_3"><sup>3</sup></a> corporibus.








</p></section><notes><section class="footnotes"><ul><li class="note" id="note_LCL393_358_1"><a class="footnoteCrossrefLink" href="#target_note_LCL393_358_1" title="Click to highlight in text"><sup class="lineRef">1</sup>etiam VRT f, <span class="italic">Sillig, Mayhoff</span>: illam d (?) E <span class="italic">vulg.</span>: etiam illam <span class="italic">Ianus, Detlefsen.</span></a></li><script type="text/javascript">document.getElementById('note_LCL393_358_1').style.display = "none";</script><li class="note" id="note_LCL393_358_2"><a class="footnoteCrossrefLink" href="#target_note_LCL393_358_2" title="Click to highlight in text"><sup class="lineRef">2</sup>cum sale et melle V<sup>2</sup>Er <span class="italic">vulg., Detlefsen</span>: <span class="italic">om.</span> V<sup>1</sup>RTf <span class="italic">Mayhoff.</span></a></li><script type="text/javascript">document.getElementById('note_LCL393_358_2').style.display = "none";</script><li class="note" id="note_LCL393_358_3"><a class="footnoteCrossrefLink" href="#target_note_LCL393_358_3" title="Click to highlight in text"><sup class="lineRef">3</sup>consectis VTfE <span class="italic">Detlefsen, Mayhoff</span>: confectis Rd(?) <span class="italic">vulg.</span></a></li><script type="text/javascript">document.getElementById('note_LCL393_358_3').style.display = "none";</script></ul></section></notes></section>