<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

priorem fructum incipiente pubescere uva peragunt, alterum initio hiemis, quales eos non traditur.</p>
<span class="br"></span><span class="lineNumber">122</span><span class="br"></span><p>XLII. Et ferulam inter externas dixisse conveniat arborumque generi adscripsisse, quoniam quarundam naturae, sicuti distinguemus, lignum omne corticis loco habent forinsecus, ligni autem loco fungosam intus medullam ut sabuci, quaedam vero inanitatem
<span class="br"></span><span class="lineNumber">123</span><span class="br"></span>ut harundines. ferula calidis nascitur locis atque trans maria, geniculatis nodata scapis. duo eius genera: nartheca Graeci vocant adsurgentem in altitudinem, nartheciam vero semper humilem. a genibus exeunt folia maxima ut quaeque terrae proxima; cetera natura eadem quae aneto, et fructu simili. nulli fruticum levitas maior; ob id gestatu facilis baculorum usum senectuti praebet.</p>
<span class="br"></span><span class="lineNumber">124</span><span class="br"></span><p>XLIII. Semen ferulae thapsian quidam vocavere, decepti ei, quoniam ferula sine dubio est thapsia, sed<a class="footnoteLink" href="#note_LCL370_170_1" id="target_note_LCL370_170_1"><sup>1</sup></a> sui generis, folis feniculi, inani caule nec excedente baculi longitudinem; semen quale ferulae, radix candida. incisa lacte manat et contusa suco; nec corticem abdicant. omnia ea venena; quippe etiam fodientibus nocet si minima aspiret aura: intumescunt






</p></section><notes><section class="footnotes"><ul><li class="note" id="note_LCL370_170_1"><a class="footnoteCrossrefLink" href="#target_note_LCL370_170_1" title="Click to highlight in text"><sup class="lineRef">1</sup><span class="italic">V.l. om.</span> sed.</a></li><script type="text/javascript">document.getElementById('note_LCL370_170_1').style.display = "none";</script></ul></section></notes></section>