<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

occultat piscium qui securi supernatantes obtorpuere corripiens. huius iecori teneritas nulla praefertur. nec minor sollertia ranae quae in mari piscatrix vocatur: eminentia sub oculis cornicula turbato limo exerit, adsultantibus pisciculis retrahens,<a class="footnoteLink" href="#note_LCL353_260_1" id="target_note_LCL353_260_1"><sup>1</sup></a>
<span class="br"></span><span class="lineNumber">144</span><span class="br"></span>donec tam prope accedant ut adsiliat. simili modo squatina et rhombus abditi pinnas exertas movent specie vermiculorum, item quae vocantur raiae. nam pastinaca latrocinatur ex occulto transeuntes radio. quod telum est ei, figens; argumenta sollertiae huius, quod tardissimi piscium hi mugilem velocissimum
habentes in ventre reperiuntur.</p>
<span class="br"></span><span class="lineNumber">145</span><span class="br"></span><p>Scolopendrae terrestribus similes quas centipedes vocant hamo devorato omnia interanea evomunt donec hamum egerant, deinde resorbent. at vulpes marinae simili in periculo gluttiunt amplius usque ad infirma lineae qua facile praerodant. cautius qui glanis vocatur aversos mordet hamos nec devorat sed esca spoliat.</p>
<p>Grassatur aries ut latro, et nunc grandiorum navium in salo stantium occultatus umbra si quem nandi voluptas invitet expectat, nunc elato extra aquam capite piscantium cumbas speculatur occultusque
adnatans mergit.</p>
<span class="br"></span><span class="lineNumber">146</span><span class="br"></span><p>LXVIII. Equidem et iis inesse sensum arbitror quae neque animalium neque fruticum sed tertiam





</p></section><notes><section class="footnotes"><ul><li class="note" id="note_LCL353_260_1"><a class="footnoteCrossrefLink" href="#target_note_LCL353_260_1" title="Click to highlight in text"><sup class="lineRef">1</sup>retrahens <span class="italic">aut</span> praetrahens <span class="italic">edd.</span>: pertrahens.</a></li><script type="text/javascript">document.getElementById('note_LCL353_260_1').style.display = "none";</script></ul></section></notes></section>