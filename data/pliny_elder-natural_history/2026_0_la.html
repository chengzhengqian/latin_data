<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

picturas, quae inuruntur, alieno parietibus genere, sed classibus familiari, iam vero et onerariis navibus, quoniam et vehicula<a class="footnoteLink" href="#note_LCL394_298_1" id="target_note_LCL394_298_1"><sup>1</sup></a> expingimus, ne quis miretur et rogos pingi, iuvatque pugnaturos ad mortem aut certe caedem speciose vehi. Qua contemplatione tot colorum tanta varietate subit antiquitatem mirari.</p>
<span class="br"></span><span class="lineNumber">50</span><span class="br"></span><p>XXXII. Quattuor coloribus solis immortalia illa opera fecere—ex albis Melino, e silaciis Attico, ex rubris Sinopide Pontica, ex nigris atramento—Apelles, Aetion,<a class="footnoteLink" href="#note_LCL394_298_2" id="target_note_LCL394_298_2"><sup>2</sup></a> Melanthius, Nicomachus, clarissimi pictores, cum tabulae eorum singulae oppidorum venirent opibus. nunc et purpuris in parietes migrantibus et India conferente fluminum suorum limum, draconum elephantorumque saniem nulla nobilis pictura est. omnia ergo meliora tunc fuere, cum minor copia. ita est, quoniam, ut supra dixi-mus, rerum, non animi pretiis excubatur.</p>
<span class="br"></span><span class="lineNumber">51</span><span class="br"></span><p>XXXIII. Et nostrae aetatis insaniam in pictura non omittam. Nero princeps iusserat colosseum se pingi <span class="sc">cxx</span> pedum linteo, incognitum ad hoc tempus. ea pictura, cum peracta esset in Maianis hortis, accensa fulmine cum optima hortorum parte conflagravit.
<span class="br"></span><span class="lineNumber">52</span><span class="br"></span>libertus eius, cum daret Anti munus gladiatorium, publicas porticus occupavit pictura, ut constat,





</p></section><notes><section class="footnotes"><ul><li class="note" id="note_LCL394_298_1"><a class="footnoteCrossrefLink" href="#target_note_LCL394_298_1" title="Click to highlight in text"><sup class="lineRef">1</sup>vehicula <span class="italic">coni. Mayhoff</span>: fericula <span class="italic">Detlefsen</span>: pericula.</a></li><script type="text/javascript">document.getElementById('note_LCL394_298_1').style.display = "none";</script><li class="note" id="note_LCL394_298_2"><a class="footnoteCrossrefLink" href="#target_note_LCL394_298_2" title="Click to highlight in text"><sup class="lineRef">2</sup>Aetion <span class="italic">Ian</span>: etion <span class="italic">cdd.</span> (echion <span class="italic">cd. Par.</span> 6801).</a></li><script type="text/javascript">document.getElementById('note_LCL394_298_2').style.display = "none";</script></ul></section></notes></section>