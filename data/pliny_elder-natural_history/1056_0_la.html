<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

terrae proxima crassiora. in longitudinem excrescunt abies, larix, palma, cupressus, ulmus et si qua unistirpia.
ramosarum cerasus etiam in <span class="sc">xl</span> cubitorum trabes aequali per totam duum cubitorum crassitudine
reperitur. quaedam statim in ramos sparguntur,
ut mali.</p>
<span class="br"></span><span class="lineNumber">126</span><span class="br"></span><p>LV. Cortex aliis tenuis, ut lauro, tiliae, aliis crassus,
ut robori, aliis levis, ut malo, fico, idem scaber robori, palmae, omnibus in senecta rugosior. quibusdam
rumpitur sponte, ut viti, quibusdam etiam cadit, ut malo, unedoni. carnosus suberi, populo, membranaceus viti, harundini, libris similis ceraso, multiplex tunicis vitibus, tiliae, abieti, quibusdam simplex, ut fico, harundini.</p>
<span class="br"></span><span class="lineNumber">127</span><span class="br"></span><p>LVI. Magna et radicum differentia: copiosae fico, robori, platano, breves et angustae malo, singulares abieti, larici; singulis enim innituntur, quamquam minutis in latera dispersis. crassiores lauro et inaequales, item oleae, cui et ramosae; at robori carnosae. robora suas in profundum agunt: si Vergilio quidem credimus, aesculus quantum corpore
<span class="br"></span><span class="lineNumber">128</span><span class="br"></span>eminet tantum radice descendit. oleae malisque et
</p></section><notes></notes></section>