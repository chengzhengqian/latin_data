<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

ad partus continendos. Hippocrates et ad purgationes
mortuosque partus utitur illis, cum quinis, lapathi radice rutaeque, et fuligine trita et in mulso
<span class="br"></span><span class="lineNumber">132</span><span class="br"></span>data potui. iidem in iure cocti cum lapatho et apio menstruas purgationes expediunt lactisque ubertatem
faciunt, iidem in febri, quae sit cum capitis doloribus et oculorum palpitatione, mulieribus in vino austero dati prodesse dicuntur. castoreum ex mulso potum purgationibus prodest contraque volvam olfactum
<span class="br"></span><span class="lineNumber">133</span><span class="br"></span>cum aceto et pice aut subditum pastillis. ad secundas etiam uti eodem prodest cum panace in quattuor cyathis vini et a frigore laborantibus ternis obolis. sed si castoreum fibrumve supergrediatur gravida, abortum facere dicitur et periclitari partu, si superferatur. mirum est et quod de torpedine invenio, si capiatur cum luna in libra sit, triduoque adservetur sub diu, faciles partus facere postea, quotiens inferatur. adiuvare et pastinacae radius adalligatus umbilico existumatur, si viventi ablatus
<span class="br"></span><span class="lineNumber">134</span><span class="br"></span>sit, ipsa in mare dimissa. invenio apud quosdam ostraceum vocari quod aliqui onychen vocent; hoc suffitum volvae poenis mire resistere; odorem esse castorei, meliusque cum eo ustum proficere; vetera quoque ulcera et cacoÃ«the eiusdem cinere sanari. nam carbunculos et carcinomata in muliebri parte praesentissimo remedio sanari tradunt cancro femina




</p></section><notes></notes></section>