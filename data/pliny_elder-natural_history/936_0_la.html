<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

proventus occasusque. iuncta iis praeponi solebant Calena et quae in vineis arbustisque nascuntur Fundana et alia ex vicinia urbis, Veliterna, Privernatia.
nam quod Signiae nascitur austeritate nimia continendae utile alvo inter medicamina numeratur.</p>
<span class="br"></span><span class="lineNumber">66</span><span class="br"></span><p>Quartum curriculum publicis epulis optinuere a divo Iulio—is enim primus auctoritatem iis dedit, ut epistulis eius apparet—Mamertina circa Messanam in Sicilia genita; ex his Potitiana<a class="footnoteLink" href="#note_LCL370_230_1" id="target_note_LCL370_230_1"><sup>1</sup></a> ab auctore dicta illo cognomine, proxima Italiae laudantur praecipue. est in eadem Sicilia et Tauromenitanis honos lagoenis pro Mamertino plerumque subditis.</p>
<span class="br"></span><span class="lineNumber">67</span><span class="br"></span><p>Ex reliquis autem a supero mari Praetutiana<a class="footnoteLink" href="#note_LCL370_230_2" id="target_note_LCL370_230_2"><sup>2</sup></a> atque Anconae nascentia, et quae a palma una forte enata palmensia appellavere, in mediterraneo vero Caesenatia
ac Maecenatiana, in Veroniensi item Raetica Falernis tantum postlata a Vergilio, mox ab intimo sinu maris Hadriana, ab infero autem Latiniensia,
<span class="br"></span><span class="lineNumber">68</span><span class="br"></span>Graviscana, Statoniensia. Etruriae Luna palmam habet, Liguriae Genua. inter Pyrenaeum Alpesque Massilia gemino sapore, quando et condiendis aliis




</p></section><notes><section class="footnotes"><ul><li class="note" id="note_LCL370_230_1"><a class="footnoteCrossrefLink" href="#target_note_LCL370_230_1" title="Click to highlight in text"><sup class="lineRef">1</sup><span class="italic">Dalec. coll.</span> § 69: Potulana.</a></li><script type="text/javascript">document.getElementById('note_LCL370_230_1').style.display = "none";</script><li class="note" id="note_LCL370_230_2"><a class="footnoteCrossrefLink" href="#target_note_LCL370_230_2" title="Click to highlight in text"><sup class="lineRef">2</sup><span class="italic">Rackham coll.</span> § 75: Praetutia.</a></li><script type="text/javascript">document.getElementById('note_LCL370_230_2').style.display = "none";</script></ul></section></notes></section>