<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

hoc in novali aeque necessarium est: novale est quod
<span class="br"></span><span class="lineNumber">177</span><span class="br"></span>alternis annis seritur. araturos boves quam artissime iungi oportet, ut capitibus sublatis arent—sic minime colla contundunt; si inter arbores vitesque aretur, fiscellis capistrari ne germinum tenerrima<a class="footnoteLink" href="#note_LCL371_300_1" id="target_note_LCL371_300_1"><sup>1</sup></a> praecerpant; securiculam in stiva pendere qua intercidantur radices—hoc melius quam convelli aratro bovesque luctari; in arando versum peragi nec strigare in actu
<span class="br"></span><span class="lineNumber">178</span><span class="br"></span>spiritus. iustum est proscindi sulco dodrantali iugerum uno die, iterari sesquiiugerum, si sit facilitas soli, si minus, proscindi semissem, iterari assem, quando et animalium labori natura leges statuit. omne arvum rectis sulcis, mox et obliquis subigi debet. in collibus traverso tantum monte aratur, sed modo in superiora modo in inferiora rostrante vomere; tantumque est laboris homini ut etiam boum vice fungatur: certe sine hoc animali montanae gentes
<span class="br"></span><span class="lineNumber">179</span><span class="br"></span>sarculis arant. arator nisi incurvus praevaricatur—inde tralatum hoc crimen in forum: ibi utique caveatur ubi inventum est. purget vomerem subinde stimulus cuspidatus rallo. scamna inter duos sulcos cruda ne relinquantur, glaebae ne exultent. male



</p></section><notes><section class="footnotes"><ul><li class="note" id="note_LCL371_300_1"><a class="footnoteCrossrefLink" href="#target_note_LCL371_300_1" title="Click to highlight in text"><sup class="lineRef">1</sup><span class="italic">Rackham</span>: tenera.</a></li><script type="text/javascript">document.getElementById('note_LCL371_300_1').style.display = "none";</script></ul></section></notes></section>