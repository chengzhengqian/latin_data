<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

auctoritatis medico, item Aristogitoni, in volneribus praeclara, ex aqua tusa inposita, pota vero mammis praecordiisve percussis, item sanguinem excreantibus. putavere et bibendam volneratis. fabulosa arbitror quae adiciuntur, recente ea si uratur ferrum aut aes feruminari.</p>
<span class="br"></span><span class="lineNumber">32</span><span class="br"></span><p>XV. Aparinen aliqui omphalocarpon, alii philanthropon
vocant, ramosam, hirsutam, quinis senisve in orbem circa ramos foliis per intervalla. semen rotundum, durum, concavum, subdulce. nascitur in frumentario agro aut hortis pratisve, asperitate etiam vestium tenaci. efficax contra serpentes semine poto ex vino drachma et contra phalangia. sanguinis abundantiam ex volneribus reprimunt folia inposita, sucus auribus infunditur.</p>
<span class="br"></span><span class="lineNumber">33</span><span class="br"></span><p>XVI. Arction aliqui potius arcturum vocant. similis est verbasco foliis, nisi quod hirsutiora sunt, caule longo, molli, semine cumini. nascitur in petrosis, radice tenera, alba dulcique. decoquitur in vino ad dentium dolorem ita ut contineatur ore.<a class="footnoteLink" href="#note_LCL393_408_1" id="target_note_LCL393_408_1"><sup>1</sup></a> decoctum bibitur propter ischiada et stranguriam. ex vino ambustis inponitur et pernionibus. foventur eadem cum radice semine trito in vino.</p>
<span class="br"></span><span class="lineNumber">34</span><span class="br"></span><p>XVII. Asplenon sunt qui hemionion vocant, foliis trientalibus multis, radice limosa, cavernosa sicut





</p></section><notes><section class="footnotes"><ul><li class="note" id="note_LCL393_408_1"><a class="footnoteCrossrefLink" href="#target_note_LCL393_408_1" title="Click to highlight in text"><sup class="lineRef">1</sup>ita ut contineatur ore <span class="italic">vulg.</span>: ut ore ita contineatur <span class="italic">Mayhoff</span>:
ita <span class="italic">sine</span> ut <span class="italic">codd.</span></a></li><script type="text/javascript">document.getElementById('note_LCL393_408_1').style.display = "none";</script></ul></section></notes></section>