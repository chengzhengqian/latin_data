<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">168</span><span class="br"></span><p>XLIX. Nigri silices optimi, quibusdam in locis et rubentes. nonnusquam vero et albi, sicut in Tarquiniensi
Anicianis lapicidinis circa lacum Volsiniensem et in Statoniensi, quibus ne ignes<a class="footnoteLink" href="#note_LCL419_134_1" id="target_note_LCL419_134_1"><sup>1</sup></a> quidem nocent.<a class="footnoteLink" href="#note_LCL419_134_2" id="target_note_LCL419_134_2"><sup>2</sup></a> iidem et in monimentis scalpti contra vetustatem quoque incorrupti permanent; ex iis
<span class="br"></span><span class="lineNumber">169</span><span class="br"></span>formae fiunt in quibus aera funduntur. est et viridis lapis vehementer igni resistens, sed nusquam copiosus et, ubi invenitur, lapis, non saxum, est. e reliquis pallidus in caemento raro utilis, globosus contra iniurias fortis, sed structurae infidelis, nisi multa suffrenatione devinctus. nec certior fluviatilis,
<span class="br"></span><span class="lineNumber">170</span><span class="br"></span>semper veluti madens.</p>
<p>L. Remedium est in lapide dubio<a class="footnoteLink" href="#note_LCL419_134_3" id="target_note_LCL419_134_3"><sup>3</sup></a> aestate eum eximere nec ante biennium inserere tecto, domitum tempestatibus. quae ex eo laesa fuerint, subterraneae structurae aptentur utilius; quae restiterint, tutum est vel caelo committere.</p>
<span class="br"></span><span class="lineNumber">171</span><span class="br"></span><p>LI. Graeci e lapide duro aut silice aequato struunt veluti latericios parietes. cum ita fecerunt, isodomon
vocant genus structurae; at cum inaequali







</p></section><notes><section class="footnotes"><ul><li class="note" id="note_LCL419_134_1"><a class="footnoteCrossrefLink" href="#target_note_LCL419_134_1" title="Click to highlight in text"><sup class="lineRef">1</sup>ignes B<sup>2</sup>dT <span class="italic">Sillig</span>: ignis B<sup>1</sup>Fh, <span class="italic">edd. vett., Mayhoff.</span></a></li><script type="text/javascript">document.getElementById('note_LCL419_134_1').style.display = "none";</script><li class="note" id="note_LCL419_134_2"><a class="footnoteCrossrefLink" href="#target_note_LCL419_134_2" title="Click to highlight in text"><sup class="lineRef">2</sup>nocent BFdT <span class="italic">Sillig</span>: nocet h <span class="italic">edd. vett.</span>: noceat <span class="italic">Mayhoff.</span></a></li><script type="text/javascript">document.getElementById('note_LCL419_134_2').style.display = "none";</script><li class="note" id="note_LCL419_134_3"><a class="footnoteCrossrefLink" href="#target_note_LCL419_134_3" title="Click to highlight in text"><sup class="lineRef">3</sup>dubio <span class="italic">codd.</span>: rubro <span class="italic">Hardouin e Vitruv</span>. II.7.5.</a></li><script type="text/javascript">document.getElementById('note_LCL419_134_3').style.display = "none";</script></ul></section></notes></section>