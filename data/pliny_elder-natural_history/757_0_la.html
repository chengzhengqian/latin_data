<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Apollodorus auctor est in novem genera discriptis per colores maxime, opere supervacuo,<a class="footnoteLink" href="#note_LCL353_486_1" id="target_note_LCL353_486_1"><sup>1</sup></a> quoniam non est scire quos minime exitiales praedixerit; geminos quibusdam aculeos esse, maresque saevissimos—nam coitum iis tribuit—intellegi autem gracilitate
<span class="br"></span><span class="lineNumber">88</span><span class="br"></span>et longitudine; venenum omnibus medio die cum incanduere solis ardoribus, itemque cum sitiunt inexplebile
potus. constat et septena caudae internodia
saeviorum<a class="footnoteLink" href="#note_LCL353_486_2" id="target_note_LCL353_486_2"><sup>2</sup></a> esse; pluribus enim sena sunt. hoc malum Africae volucre etiam austri faciunt pandentibus bracchia ut remigia sublevantes; Apollodorus
idem plane quibusdam inesse pinnas tradit.
<span class="br"></span><span class="lineNumber">89</span><span class="br"></span>saepe Psylli, qui reliquarum venena terrarum invehentes
quasi quaestus sui causa peregrinis malis implevere Italiam, hos quoque importare conati sunt, sed vivere intra Siculi caeli regionem non potuere. visuntur tamen aliquando in Italia, sed innocui, multisque aliis in locis ut circa Pharum in
<span class="br"></span><span class="lineNumber">90</span><span class="br"></span>Aegypto. in Scythia interemunt etiam sues alio
quin vivaciores contra venena talia, nigras quidem
celerius, si in aquam se inmerserint.
homini icto
putatur esse remedio ipsorum cinis potus in vino.
magnam adversitatem oleo mersis et stellionibus
putant esse, innocuis dumtaxat iis, qui et ipsi carent
sanguine, lacertarum figura; aeque<a class="footnoteLink" href="#note_LCL353_486_3" id="target_note_LCL353_486_3"><sup>3</sup></a> scorpiones in






</p></section><notes><section class="footnotes"><ul><li class="note" id="note_LCL353_486_1"><a class="footnoteCrossrefLink" href="#target_note_LCL353_486_1" title="Click to highlight in text"><sup class="lineRef">1</sup><span class="italic">Mayhoff (?)</span>: maxime supervacuos.</a></li><script type="text/javascript">document.getElementById('note_LCL353_486_1').style.display = "none";</script><li class="note" id="note_LCL353_486_2"><a class="footnoteCrossrefLink" href="#target_note_LCL353_486_2" title="Click to highlight in text"><sup class="lineRef">2</sup><span class="italic">Mayhoff</span> (?): saeviora.</a></li><script type="text/javascript">document.getElementById('note_LCL353_486_2').style.display = "none";</script><li class="note" id="note_LCL353_486_3"><a class="footnoteCrossrefLink" href="#target_note_LCL353_486_3" title="Click to highlight in text"><sup class="lineRef">3</sup><span class="italic">Mayhoff</span>: atque.</a></li><script type="text/javascript">document.getElementById('note_LCL353_486_3').style.display = "none";</script></ul></section></notes></section>