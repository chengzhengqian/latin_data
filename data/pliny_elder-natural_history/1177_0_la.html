<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

fossor iniurioso ictu verberavit, vel etiam subarator inprudens luxavit radices corpusve desquamavit; est et quaedam contusio falcis hebetioris. quibus omnibus causis difficilius tolerant frigora aut aestus, quoniam in ulcus penetrat iniuria omnis a foris. infirmissima vero malus, maxime quaequae dulcis est.
<span class="br"></span><span class="lineNumber">228</span><span class="br"></span>quibusdam debilitas sterilitatem, non necem adfert, ut si quis pino cacumen auferat vel palmae; sterilescunt enim nec moriuntur. aegrotant aliquando et poma ipsa per se sine arbore, si necessariis temporibus imbres aut tepores vel adflatus defuere aut contra abundavere; decidunt enim aut deteriora fiunt. pessimum est inter omnia cum deflorescentem vitem et oleam percussit imber, quoniam simul defluit fructus.</p>
<span class="br"></span><span class="lineNumber">229</span><span class="br"></span><p>Sunt ex eadem causa nascentes et urucae, dirum animal, eroduntque frondem, aliae florem quoque, olivarum,<a class="footnoteLink" href="#note_LCL371_158_1" id="target_note_LCL371_158_1"><sup>1</sup></a> ut in Mileto, ac depastam arborem turpi facie relinquunt. nascitur hoc malum tepore umido et lento; fit aliud ex eodem si sol acrior insecutus inussit ipsum vitium ideoque mutavit. est etiamnum peculiare olivis et vitibus—araneum vocant—cum
<span class="br"></span><span class="lineNumber">230</span><span class="br"></span>veluti telae involvunt fructum et absumunt. adurunt et flatus quidam eas maxime, sed et alios fructus. nam vermiculationem et poma ipsa per se quibusdam<a class="footnoteLink" href="#note_LCL371_158_2" id="target_note_LCL371_158_2"><sup>2</sup></a>
</p></section><notes><section class="footnotes"><ul><li class="note" id="note_LCL371_158_1"><a class="footnoteCrossrefLink" href="#target_note_LCL371_158_1" title="Click to highlight in text"><sup class="lineRef">1</sup><span class="italic">Urlichs</span>: olivarum quoque.</a></li><script type="text/javascript">document.getElementById('note_LCL371_158_1').style.display = "none";</script><li class="note" id="note_LCL371_158_2"><a class="footnoteCrossrefLink" href="#target_note_LCL371_158_2" title="Click to highlight in text"><sup class="lineRef">2</sup><span class="italic">Mayhoff</span>: quibusdam annis.</a></li><script type="text/javascript">document.getElementById('note_LCL371_158_2').style.display = "none";</script></ul></section></notes></section>