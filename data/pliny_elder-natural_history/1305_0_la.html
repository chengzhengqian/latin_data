<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">360</span><span class="br"></span><p>LXXXVI. Et quidam et montium sonitus nemorumque
mugitus praedicunt et sine aura quae sentiatur
folia ludentia, lanugo populi aut spinae volitans aquisque plumae innatantes, atque etiam in campanis<a class="footnoteLink" href="#note_LCL371_414_1" id="target_note_LCL371_414_1"><sup>1</sup></a>
venturam tempestatem praecedens suus fragor. caeli quidem murmur non dubiam significationem habet.</p>
<span class="br"></span><span class="lineNumber">361</span><span class="br"></span><p>LXXXVII. Praesagiunt et animalia: delphini tranquillo mari lascivientes flatum ex qua veniant<a class="footnoteLink" href="#note_LCL371_414_2" id="target_note_LCL371_414_2"><sup>2</sup></a> parte, item spargentes aquam iidem turbato tranquillitatem.
lolligo volitans, conchae adhaerescentes, echini adfigentes sese aut harena saburrantes tempestatis
signa sunt; ranae quoque ultra solitum vocales
<span class="br"></span><span class="lineNumber">362</span><span class="br"></span>et fulicae matutino clangore, item mergi anatesque pinnas rostro purgantes ventum, ceteraeque aquaticae aves concursantes, grues in mediterranea festinantes, mergi, gaviae maria aut stagna fugientes. grues silentio per sublime volantes serenitatem, sic et noctua in imbre garrula, at sereno tempestatem, corvique singultu quodam latrantes seque concutientes,
si continuabunt, si vero carptim vocem
<span class="br"></span><span class="lineNumber">363</span><span class="br"></span>resorbebunt, ventosum imbrem. graculi sero a pabulo recedentes hiemem, et albae aves cum congregabuntur et cum terrestres volucres contra aquam clangores dabunt perfundentque<a class="footnoteLink" href="#note_LCL371_414_3" id="target_note_LCL371_414_3"><sup>3</sup></a> sese, sed maxime cornix; hirundo tam iuxta aquam volitans ut pinna saepe percutiat; quaeque in arboribus






</p></section><notes><section class="footnotes"><ul><li class="note" id="note_LCL371_414_1"><a class="footnoteCrossrefLink" href="#target_note_LCL371_414_1" title="Click to highlight in text"><sup class="lineRef">1</sup>campis <span class="italic">edd.</span>: compactis (<span class="italic">sc.</span> lignis)? <span class="italic">Mayhoff.</span></a></li><script type="text/javascript">document.getElementById('note_LCL371_414_1').style.display = "none";</script><li class="note" id="note_LCL371_414_2"><a class="footnoteCrossrefLink" href="#target_note_LCL371_414_2" title="Click to highlight in text"><sup class="lineRef">2</sup><span class="italic">V.ll.</span> veniunt, venient.</a></li><script type="text/javascript">document.getElementById('note_LCL371_414_2').style.display = "none";</script><li class="note" id="note_LCL371_414_3"><a class="footnoteCrossrefLink" href="#target_note_LCL371_414_3" title="Click to highlight in text"><sup class="lineRef">3</sup><span class="italic">Mayhoff</span>: perfundentesque.</a></li><script type="text/javascript">document.getElementById('note_LCL371_414_3').style.display = "none";</script></ul></section></notes></section>