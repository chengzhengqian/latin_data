<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">61</span><span class="br"></span>diffundebant inveterabantque. sustulit totum id Asclepiades coarguitque,—nam etiam in febribus databant—profuisse tamen fatetur<a class="footnoteLink" href="#note_LCL392_456_1" id="target_note_LCL392_456_1"><sup>1</sup></a> contra serpentes
quas sepas vocant et contra meconium ac viscum, et anginis calidum gargarizatum et auribus, oris gutturisque desideriis, quae nunc omnia oxyalme contingunt, id est sale et aceto recente, efficacius.</p>
<span class="br"></span><span class="lineNumber">62</span><span class="br"></span><p>XXX. Vino cognata res sapa est musto decocto donec tertia pars supersit. ex albo hoc melius. usus contra cantharidas, buprestim, pinorum erucas quas pityocampas vocant, salamandras, contra mordentia venenata. secundas partusque emortuos trahit cum bulbis potum. Fabianus auctor est venenum esse, si quis ieiunus a balineis id bibat.</p>
<span class="br"></span><span class="lineNumber">63</span><span class="br"></span><p>XXXI. Consequens horum est faex sui cuiusque generis. ergo vini faecibus tanta vis est ut descendentes
in cupas enecet. experimentum demissa praebet lucerna quamdiu extinguatur periculum denuntians. inlota miscetur medicamentis, cum iridis vero pari pondere eruptionibus pituitae inlinitur, et sicca vel madida contra phalangia et testium mammarumque inflammationi vel in quacumque parte corporis, item cum hordeacia farina et turis
<span class="br"></span><span class="lineNumber">64</span><span class="br"></span>polline in vino cocta. crematur et siccata. experimentum
est legitime coctae ut refrigerata linguam tactu videatur urere. celerrime exanimatur loco non incluso<a class="footnoteLink" href="#note_LCL392_456_2" id="target_note_LCL392_456_2"><sup>2</sup></a> condita. crematio ei multum virium





</p></section><notes><section class="footnotes"><ul><li class="note" id="note_LCL392_456_1"><a class="footnoteCrossrefLink" href="#target_note_LCL392_456_1" title="Click to highlight in text"><sup class="lineRef">1</sup>fatetur <span class="italic">coni. Sillig</span>: fatentur <span class="italic">codd.</span></a></li><script type="text/javascript">document.getElementById('note_LCL392_456_1').style.display = "none";</script><li class="note" id="note_LCL392_456_2"><a class="footnoteCrossrefLink" href="#target_note_LCL392_456_2" title="Click to highlight in text"><sup class="lineRef">2</sup>loco non incluso <span class="italic">Detlefsen cum aliquot codd.</span>: non inclusa <span class="italic">Mayhoff cum aliis.</span></a></li><script type="text/javascript">document.getElementById('note_LCL392_456_2').style.display = "none";</script></ul></section></notes></section>