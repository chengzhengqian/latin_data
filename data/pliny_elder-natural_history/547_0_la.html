<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

dulcedinem quam maxime hiantes, in qua voluptate somno pressum conspicatus ichneumon per easdem fauces ut telum aliquod inmissus erodit alvom.</p>
<span class="br"></span><span class="lineNumber">91</span><span class="br"></span><p>XXXVIII. Similis crocodilo, sed minor etiam ichneumone, est in Nilo natus scincos, contra venena praecipuus antidotis, item ad inflammandam virorum venerem.</p>
<p>Verum in crocodilo maior erat pestis quam ut uno esset eius hoste natura contenta. itaque et delphini inmeantes Nilo, quorum dorso tamquam ad hunc usum cultellata inest pinna, abigentes eos praeda ac velut in suo tantum amne regnantes, alioquin inpares viribus ipsi astu interimunt. callent enim in hoc cuncta animalia, sciuntque non sua modo commoda verum et hostium adversa, norunt sua tela, norunt occasiones partesque
dissidentium inbellis. in ventre mollis est tenuisque cutis crocodilo; ideo se ut territi mergunt delphini subeuntesque alvum illa secant
<span class="br"></span><span class="lineNumber">92</span><span class="br"></span>spina. quin et gens hominum est huic beluae adversa in ipso Nilo a Tentyri insula in qua habitat
appellata. mensura eorum parva, sed praesentia animi in hoc tantum usu mira. terribilis haec contra
<span class="br"></span><span class="lineNumber">93</span><span class="br"></span>fugaces belua est, fugax contra sequentes.<a class="footnoteLink" href="#note_LCL353_66_1" id="target_note_LCL353_66_1"><sup>1</sup></a> sed adversum ire soli hi audent, qui et flumini innatant,





</p></section><notes><section class="footnotes"><ul><li class="note" id="note_LCL353_66_1"><a class="footnoteCrossrefLink" href="#target_note_LCL353_66_1" title="Click to highlight in text"><sup class="lineRef">1</sup><span class="italic">Dalecampius</span>: serpentes (resistentes <span class="italic">Solinus</span>).</a></li><script type="text/javascript">document.getElementById('note_LCL353_66_1').style.display = "none";</script></ul></section></notes></section>