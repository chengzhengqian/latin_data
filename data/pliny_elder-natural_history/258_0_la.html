<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Larisa, Gomphi, Thebae Thessalae, nemus Pteleon, sinus Pagasicus, oppidum Pagasa, idem postea Demetrias dictum, Tricca, Pharsali campi cum civitate
libera, Crannon, Iletia. montes Phthiotidis Nymphaeus quondam topiario naturae opere spectabilis,
Buzygaeus, Donacoessa, Bromiaeus, Daphusa,
<span class="br"></span><span class="lineNumber">30</span><span class="br"></span>Chimarone, Athamas, Stephane. in Thessalia quattuor
atque triginta, quorum nobilissimi Cercetii, Olympus Pierius, Ossa, cuius ex adverso Pindus et Othrys Lapitharum sedes, hi ad occasum vergentes, ad ortus Pelius, omnes theatrali modo inflexi, caveatis ante eos <span class="sc">lxxv</span> urbibus. flumina Thessaliae Apidanus,
Phoenix, Enipeus, Onochonus, Pamisus, fons Messeis, lacus Boebeis, et ante cunctos claritate Penius ortus iuxta Gomphos interque Ossam et Olympum nemorosa convalle defluens <span class="sc">d</span> stadiis,
<span class="br"></span><span class="lineNumber">31</span><span class="br"></span>dimidio eius spati navigabilis. in eo cursu Tempe vocant <span class="sc">vÍž</span> passuum longitudine et ferme sesquiiugeri latitudine ultra visum hominis attollentibus se dextra laevaque leniter convexis iugis intus valle luco<a class="footnoteLink" href="#note_LCL352_140_1" id="target_note_LCL352_140_1"><sup>1</sup></a> viridante.
hac<a class="footnoteLink" href="#note_LCL352_140_2" id="target_note_LCL352_140_2"><sup>2</sup></a> labitur Penius, vitreus calculo, amoenus
circa ripas gramine, canorus avium concentu. accipit amnem Orcon, nec recipit, sed olei modo supernatantem, ut dictum est Homero, brevi spatio






</p></section><notes><section class="footnotes"><ul><li class="note" id="note_LCL352_140_1"><a class="footnoteCrossrefLink" href="#target_note_LCL352_140_1" title="Click to highlight in text"><sup class="lineRef">1</sup><span class="italic">Detlefsen</span>: sua luce (silva late <span class="italic">Mayhoff</span>).</a></li><script type="text/javascript">document.getElementById('note_LCL352_140_1').style.display = "none";</script><li class="note" id="note_LCL352_140_2"><a class="footnoteCrossrefLink" href="#target_note_LCL352_140_2" title="Click to highlight in text"><sup class="lineRef">2</sup>ac <span class="italic">Mayhoff.</span></a></li><script type="text/javascript">document.getElementById('note_LCL352_140_2').style.display = "none";</script></ul></section></notes></section>