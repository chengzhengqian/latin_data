<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

alias principi loco genito Athenis et rebus gestis et exercitu ducto. hic ultra Indiam fieri<a class="footnoteLink" href="#note_LCL419_194_1" id="target_note_LCL419_194_1"><sup>1</sup></a> dixit e lacrimis meleagridum avium Meleagrum deflentium.
<span class="br"></span><span class="lineNumber">41</span><span class="br"></span>quod credidisse eum aut sperasse aliis persuaderi posse quis non miretur? quamve<a class="footnoteLink" href="#note_LCL419_194_2" id="target_note_LCL419_194_2"><sup>2</sup></a> pueritiam tam inperitam posse reperiri, quae avium ploratus annuos credat lacrimasve tam grandes avesve, quae a Graecia, ubi Meleager periit, ploratum adierint Indos? quid ergo? non multa aeque fabulosa produnt poetae? sed hoc in ea re, quae cotidie invehatur atque abundet ac mendacium coarguat, serio quemquam dixisse summa hominum contemptio est et intoleranda mendaciorum inpunitas.</p>
<span class="br"></span><span class="lineNumber">42</span><span class="br"></span><p>Certum est gigni in insulis septentrionalis oceani et ab Germanis appellari glaesum, itaque et ab nostris ob id unam insularum Glaesariam appellatam, Germanico
Caesare res ibi gerente classibus, Austeraviam
a barbaris dictam. nascitur autem defluente medulla pinei generis arboribus, ut cummis in cerasis, resina in pinis erumpit umoris abundantia.






</p></section><notes><section class="footnotes"><ul><li class="note" id="note_LCL419_194_1"><a class="footnoteCrossrefLink" href="#target_note_LCL419_194_1" title="Click to highlight in text"><sup class="lineRef">1</sup>fieri FLdh: fluere B<sup>2</sup> <span class="italic">Sillig.</span></a></li><script type="text/javascript">document.getElementById('note_LCL419_194_1').style.display = "none";</script><li class="note" id="note_LCL419_194_2"><a class="footnoteCrossrefLink" href="#target_note_LCL419_194_2" title="Click to highlight in text"><sup class="lineRef">2</sup>quamve: ullamve <span class="italic">coni. Mayhoff.</span></a></li><script type="text/javascript">document.getElementById('note_LCL419_194_2').style.display = "none";</script></ul></section></notes></section>