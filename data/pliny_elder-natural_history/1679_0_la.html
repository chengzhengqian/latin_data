<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

contra mala oris oculorumque, sanguinem exscreantes,
anginas, vulvas, sedes, coeliacos intellegitur potus aut inlitus. oris quidem vitiis etiam folia commanducata
prosunt, et ulceribus manantibus aut quibuscumque
in capite inlinuntur. cardiacis vel sic per se inponuntur a mamma sinistra, item stomacho in
<span class="br"></span><span class="lineNumber">119</span><span class="br"></span>doloribus oculisque procidentibus. instillatur sucus eorum et auribus. sanat condylomata cum rosaceo cerato. cauliculorum ex vino decoctum uvae praesentaneum
remedium est. idem per se in cibo sumpti cymae modo aut decocti in vino austero labantes dentes firmant. alvum sistunt et profluvia sanguinis, dysintericis prosunt, siccantur in umbra, ut cinis crematorum uvam reprimat. folia quoque arefacta et contusa iumentorum ulceribus utilia traduntur.
<span class="br"></span><span class="lineNumber">120</span><span class="br"></span>mora quae in his nascuntur vel efficaciorem stomaticen praebuerint quam sativa morus. eadem compositione vel cum hypocisthide tantum et melle bibuntur in cholera et a cardiacis et contra araneos. inter medicamenta quae styptica vocant nihil efficacius rubi mora ferentis radice decocta in vino ad tertias partes, ut coluantur eo oris ulcera et sedis foveanturque<a class="footnoteLink" href="#note_LCL393_86_1" id="target_note_LCL393_86_1"><sup>1</sup></a>;
tanta vis est ut spongeae ipsae lapidescant.</p>
</section><notes><section class="footnotes"><ul><li class="note" id="note_LCL393_86_1"><a class="footnoteCrossrefLink" href="#target_note_LCL393_86_1" title="Click to highlight in text"><sup class="lineRef">1</sup>foveanturque <span class="italic">tres codd., Detlefsen</span>: foveantur, quae <span class="italic">duo codd., Mayhoff.</span></a></li><script type="text/javascript">document.getElementById('note_LCL393_86_1').style.display = "none";</script></ul></section></notes></section>