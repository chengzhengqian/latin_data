<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">67</span><span class="br"></span><p>XLI. Myricen<a class="footnoteLink" href="#note_LCL393_52_1" id="target_note_LCL393_52_1"><sup>1</sup></a> ericam vocat Lenaeus similem scopis Amerinis; sanari dicit ea carcinomata in vino decocta tritaque cum melle inlita. eandem esse arbitrantur quidam tamaricen. sed ad lienem praecipua est,<a class="footnoteLink" href="#note_LCL393_52_2" id="target_note_LCL393_52_2"><sup>2</sup></a> si sucus eius expressus in vino bibatur. adeoque mirabilem eius antipathian contra solum hoc viscerum faciunt, ut adfirment, si ex ea alveis
<span class="br"></span><span class="lineNumber">68</span><span class="br"></span>factis bibant sues sine liene inveniri. et ideo homini quoque splenico cibum potumque dant in vasis ex ea factis. gravis autem auctor in medicina virgam ex ea defractam, ut neque terram neque ferrum attingeret,
sedare ventris dolores adseveravit inpositam ita ut tunica cinctuque corpori adprimeretur. volgus infelicem arborem eam appellat, ut diximus, quoniam nihil ferat nec seratur umquam.</p>
<span class="br"></span><span class="lineNumber">69</span><span class="br"></span><p>XLII. Corinthus et quae circa est Graecia bryan vocat eiusque duo genera facit, silvestrem plane sterilem, alteram mitiorem. haec fert in Aegypto Syriaque etiam abundanter lignosum fructum maiorem galla, asperum gustu, quo medici utuntur vice gallae in compositionibus quas antheras vocant. et lignum autem et flos et folia et cortex in eosdem
<span class="br"></span><span class="lineNumber">70</span><span class="br"></span>usus adhibentur, quamquam remissiora. datur sanguinem reicientibus cortex tritus et contra profluvia feminarum, coeliacis quoque. idem tunsus





</p></section><notes><section class="footnotes"><ul><li class="note" id="note_LCL393_52_1"><a class="footnoteCrossrefLink" href="#target_note_LCL393_52_1" title="Click to highlight in text"><sup class="lineRef">1</sup>Myricen ericam <span class="italic">Mayhoff</span>: Myricen iam ericam <span class="italic">Ianus, Letlefsen</span>: muricen eam ericam <span class="italic">codd.</span></a></li><script type="text/javascript">document.getElementById('note_LCL393_52_1').style.display = "none";</script><li class="note" id="note_LCL393_52_2"><a class="footnoteCrossrefLink" href="#target_note_LCL393_52_2" title="Click to highlight in text"><sup class="lineRef">2</sup>sed ad lienem praecipua est] <span class="italic">ita Detlefsen cum codd</span>.: et ad lienem praecipuam <span class="italic">Mayhoff, qui post</span> tamaricen <span class="italic">punctum tollit.</span></a></li><script type="text/javascript">document.getElementById('note_LCL393_52_2').style.display = "none";</script></ul></section></notes></section>