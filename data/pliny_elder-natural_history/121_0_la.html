<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

adparuit L. Opimio Q. Fabio coss., orbis L. Porcio Mâ€™. Acilio, circulus rubri coloris L. Iulio P. Rutilio coss.</p>
<p>XXX. Fiunt prodigiosi et longiores solis defectus, qualis occiso dictatore Caesare et Antoniano bello <span class="br"></span><span class="lineNumber">99</span><span class="br"></span>totius paene anni pallore continuo.</p>
<p>XXXI. Et rursus soles plures simul cernuntur, nec supra ipsum nec infra sed ex obliquo, numquam iuxta nec contra terram, nec noctu sed aut oriente aut occidente. semel et meridie conspecti in Bosporo produntur, qui ab matutino tempore duraverunt in occasum. trinos soles antiqui saepius videre, sicut Sp. Postumio
Q. Mucio et Q. Marcio M. Porcio et M. Antonio P. Dolabella et M. Lepido L. Planco coss., et nostra aetas vidit divo Claudio principe, consulatu eius Cornelio Orfito collega. plures quam tres simul visi ad hoc aevi numquam produntur.</p>
<p>XXXII. Lunae quoque trinae, ut Cn. Domitio C. Fannio consulibus, apparuere.</p>
<span class="br"></span><span class="lineNumber">100</span><span class="br"></span><p>XXXIII. Quod plerique appellaverunt soles nocturnos, lumen de caelo noctu visum est C. Caecilio Cn. Papirio consulibus et saepe alias, ut diei species nocte luceret.</p>
<p>XXXIV. Clipeus ardens ab occasu ad ortum













</p></section><notes></notes></section>