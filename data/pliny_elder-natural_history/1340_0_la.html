<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

semine priores tradiderunt, sed in Praenestinis campis sponte nascuntur, ac sine modo etiam in Remorum arvis.</p>
<span class="br"></span><span class="lineNumber">98</span><span class="br"></span><p>XXXI. Hortensiis omnibus fere singulae radices, ut raphano, betae, apio, malvae; amplissima autem lapatho, ut quae descendat ad tria cubita—silvestri minor—et umida, effossa quoque diu vivit. quibusdam
tamen capillatae, ut apio, malvae, quibusdam surculosae, ut ocimo, aliis carnosae, ut betae aut magis etiamnum croco, aliquis ex cortice et carne constant, ut raphano, rapis, quorundam geniculatae
<span class="br"></span><span class="lineNumber">99</span><span class="br"></span>sunt, ut graminis. quae rectam non habent radicem statim plurimis nituntur capillamentis, ut atriplex et blitum; scilla autem et bulbi et cepae et alium non nisi in rectum radicantur. sponte nascentium quaedam numerosiora sunt radice quam folio, ut spalax,
<span class="br"></span><span class="lineNumber">100</span><span class="br"></span>perdicium, crocum. florent confertim<a class="footnoteLink" href="#note_LCL371_484_1" id="target_note_LCL371_484_1"><sup>1</sup></a> serpullum, habrotonum, napi, raphani, menta, ruta. et cetera quidem, cum coepere, deflorescunt, ocimum autem particulatim et ab imo incipit, qua de causa diutissime floret. hoc et in heliotropio herba evenit. flos aliis candidus, aliis luteus, aliis purpureus. folia cadunt a cacuminibus origano, inulae et aliquando rutae iniuria laesae. maxime concava sunt cepae, getio.</p>
</section><notes><section class="footnotes"><ul><li class="note" id="note_LCL371_484_1"><a class="footnoteCrossrefLink" href="#target_note_LCL371_484_1" title="Click to highlight in text"><sup class="lineRef">1</sup>confertim <span class="italic">e Theophr. Bodaeus</span>: cum fraxino.</a></li><script type="text/javascript">document.getElementById('note_LCL371_484_1').style.display = "none";</script></ul></section></notes></section>