<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
item vites aduri, quod non antea, . . .<a class="footnoteLink" href="#note_LCL371_22_1" id="target_note_LCL371_22_1"><sup>1</sup></a> Aenos sensit admoto Hebro, et circa Philippos cultura siccata regio mutavit caeli habitum. at in Syracusano agro advena cultor elapidato solo perdidit fruges luto, donec regessit lapides. in Syria levem tenui sulco inprimunt vomerem, quia subest saxum exurens aestate semina.</p>
<span class="br"></span><span class="lineNumber">31</span><span class="br"></span><p>Iam in quibusdam locis similis aestus inmodici et frigorum effectus. est fertilis frugum Thracia<a class="footnoteLink" href="#note_LCL371_22_2" id="target_note_LCL371_22_2"><sup>2</sup></a> rigore, aestibus Africa et Aegyptus. in Chalcia Rhodiorum insula locus quidam est in tantum fecundus ut suo tempore satum demetant hordeum sublatoque<a class="footnoteLink" href="#note_LCL371_22_3" id="target_note_LCL371_22_3"><sup>3</sup></a> protinus serant et cum aliis frugibus metant. glareosum oleis solum aptissimum in Venafrano, pinguissimum in Baetica. Pucina vina in saxo cocuntur, Caecubae vites in Pomtinis paludibus madent. tanta est argumentorum ac soli
<span class="br"></span><span class="lineNumber">32</span><span class="br"></span>varietas ac differentia. Caesar Vopiscus cum causam apud censores ageret campos Rosiae dixit Italiae sumen esse, in quibus perticas pridie relictas gramen operiret; sed non nisi ad pabulum probantur. non tamen indociles natura nos esse voluit, et vitia confessa






</p></section><notes><section class="footnotes"><ul><li class="note" id="note_LCL371_22_1"><a class="footnoteCrossrefLink" href="#target_note_LCL371_22_1" title="Click to highlight in text"><sup class="lineRef">1</sup><span class="italic">Pintianus</span>: &lt;coeperunt, contra calorem augeri&gt; <span class="italic">Urlichs.</span></a></li><script type="text/javascript">document.getElementById('note_LCL371_22_1').style.display = "none";</script><li class="note" id="note_LCL371_22_2"><a class="footnoteCrossrefLink" href="#target_note_LCL371_22_2" title="Click to highlight in text"><sup class="lineRef">2</sup>frugum Thracia? <span class="italic">Mayhoff</span>: Thracia frugum.</a></li><script type="text/javascript">document.getElementById('note_LCL371_22_2').style.display = "none";</script><li class="note" id="note_LCL371_22_3"><a class="footnoteCrossrefLink" href="#target_note_LCL371_22_3" title="Click to highlight in text"><sup class="lineRef">3</sup><span class="italic">Rackham</span>: sublatumque.</a></li><script type="text/javascript">document.getElementById('note_LCL371_22_3').style.display = "none";</script></ul></section></notes></section>