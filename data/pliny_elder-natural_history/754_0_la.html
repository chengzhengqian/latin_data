<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

nec puduit has vestes usurpare etiam viros levitatem propter aestivam: in tantum a lorica gerenda discessere
mores ut oneri sit etiam vestis. Assyria tamen bombyce adhuc feminis cedimus.</p>
<span class="br"></span><span class="lineNumber">79</span><span class="br"></span><p>XXVIII. Araneorum his non absurde iungatur natura digna vel praecipua admiratione. plura autem sunt genera nec dictu necessaria in tanta notitia. phalangia ex iis appellantur quorum noxii morsus, corpus exiguum, varium, acuminatum, adsultim ingredientium. altera eorum species nigri prioribus cruribus longissimis. omnibus internodia
<span class="br"></span><span class="lineNumber">80</span><span class="br"></span>terna in cruribus. luporum minimi non texunt; maiores in terra, et cavernis exigua vestibula praepandunt.
tertium eorundem genus erudita operatione conspicuum; orditur telas tantique operis materiae uterus ipsius sufficit, sive ita corrupta alvi natura stato tempore, ut Democrito placet, sive est quaedam intus lanigera fertilitas: tam moderato ungue, tam tereti filo et tam aequali deducit stamina,
<span class="br"></span><span class="lineNumber">81</span><span class="br"></span>ipso se pondere usus. texere a medio incipit circinato
orbe subtemina adnectens, maculasque paribus semper intervallis sed subinde crescentibus ex angusto dilatans indissolubili nodo inplicat. quanta arte celat pedicas scutulato<a class="footnoteLink" href="#note_LCL353_480_1" id="target_note_LCL353_480_1"><sup>1</sup></a> rete grassantes!




</p></section><notes><section class="footnotes"><ul><li class="note" id="note_LCL353_480_1"><a class="footnoteCrossrefLink" href="#target_note_LCL353_480_1" title="Click to highlight in text"><sup class="lineRef">1</sup><span class="italic">v.l.</span> a scutulato.</a></li><script type="text/javascript">document.getElementById('note_LCL353_480_1').style.display = "none";</script></ul></section></notes></section>