<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

longissimis distantiae suae finibus. Mercurii stationes breviore momento quam ut deprehendi possint.</p>
<span class="br"></span><span class="lineNumber">62</span><span class="br"></span><p>XIII. Haec est luminum occultationumque ratio, perplexior motu multisque involuta miraculis, siquidem
magnitudines suas et colores mutant, et eaedem ad septentrionem accedunt abeuntque ad austrum, terrisque propiores aut caelo repente cernuntur. in quibus aliter multa quam priores tradituri fatemur ea quoque illorum esse muneris qui primi quaerendi vias demonstraverint, modo ne quis desperet saecula proficere semper.</p>
<span class="br"></span><span class="lineNumber">63</span><span class="br"></span><p>Pluribus de causis haec omnia accidunt. prima circulorum quos Graeci ἀψίδας in stellis vocant (etenim Graecis utendum erit vocabulis). sunt autem hi suus<a class="footnoteLink" href="#note_LCL330_210_1" id="target_note_LCL330_210_1"><sup>1</sup></a> cuique earum, aliique quam mundo, quoniam terra a verticibus duobus quos appellaverunt polos centrum caeli est, nec non et signiferi oblique inter eos siti. [omnia autem haec constant ratione circini semper indubitata.]<a class="footnoteLink" href="#note_LCL330_210_2" id="target_note_LCL330_210_2"><sup>2</sup></a> ergo ab alio cuique centro apsides suae exsurgunt, ideoque diversos habent orbes motusque dissimiles, quoniam interiores apsidas necesse est breviores esse.</p>
<span class="br"></span><span class="lineNumber">64</span><span class="br"></span><p>Igitur a terrae centro apsides altissimae sunt Saturno in scorpione, Iovi in virgine, Marti in leone, soli in geminis, Veneri in sagittario, Mercurio in





</p></section><notes><section class="footnotes"><ul><li class="note" id="note_LCL330_210_1"><a class="footnoteCrossrefLink" href="#target_note_LCL330_210_1" title="Click to highlight in text"><sup class="lineRef">1</sup><span class="italic">Rackham</span>: sui.</a></li><script type="text/javascript">document.getElementById('note_LCL330_210_1').style.display = "none";</script><li class="note" id="note_LCL330_210_2"><a class="footnoteCrossrefLink" href="#target_note_LCL330_210_2" title="Click to highlight in text"><sup class="lineRef">2</sup><span class="italic">Secl. edd.</span></a></li><script type="text/javascript">document.getElementById('note_LCL330_210_2').style.display = "none";</script></ul></section></notes></section>