<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

incolarum numero esse coepere dicentur inter frugi-feras. in praesentia externas persequemur a salutari maxime orsi.</p>
<span class="br"></span><span class="lineNumber">15</span><span class="br"></span><p>Malus Assyria, quam alii Medicam vocant, venenis medetur. folium eius est unedonis intercurrentibus spinis. pomum ipsum alias non manditur, odore praecellit foliorum quoque, qui transit in vestes una conditas<a class="footnoteLink" href="#note_LCL370_12_1" id="target_note_LCL370_12_1"><sup>1</sup></a> arcetque animalium noxia. arbor ipsa omnibus horis pomifera est, aliis cadentibus, aliis
<span class="br"></span><span class="lineNumber">16</span><span class="br"></span>maturescentibus, aliis vero subnascentibus. temptavere gentes transferre ad sese propter remedii praestantiam fictilibus in vasis, dato per cavernas radicibus spiramento (qualiter omnia transitura longius seri artissime transferrique meminisse conveniet,
ut semel quaeque dicantur); sed nisi apud Medos et in Perside nasci noluit. hoc est cuius grana Parthorum proceres incoquere diximus esculentis commendandi halitus gratia. nec alia arbor laudatur in Medis.</p>
<span class="br"></span><span class="lineNumber">17</span><span class="br"></span><p>VIII. Lanigeras Serum in mentione gentis eius narravimus, item Indiae arborum magnitudinem. unam e peculiaribus Indiae Vergilius celebravit hebenum, nusquam alibi nasci professus. Herodotus eam Aethiopiae intellegi maluit, in tributi vicem




</p></section><notes><section class="footnotes"><ul><li class="note" id="note_LCL370_12_1"><a class="footnoteCrossrefLink" href="#target_note_LCL370_12_1" title="Click to highlight in text"><sup class="lineRef">1</sup><span class="italic">Detlefsen</span>: conditus.</a></li><script type="text/javascript">document.getElementById('note_LCL370_12_1').style.display = "none";</script></ul></section></notes></section>