<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

efficacius prodest ambustis, sed adulteratur nihil aeque, quibusvis pellibus inveteratis calciamentisque etiam decoctis. Rhodiacum fidelissimum, eoque pictores
et medici utuntur. id quoque quo candidius eo probatius, nigrum et lignosum damnatur.</p>
<span class="br"></span><span class="lineNumber">237</span><span class="br"></span><p>LXXII. Nervorum doloribus fimum caprinum decoctum
in aceto cum melle utilissimum putant vel putrescente nervo. spasmata et percussu vitiata fimo apruno curant vere collecto et arefacto, sic et quadrigas agentes tractos rotave vulneratos et quoquo
<span class="br"></span><span class="lineNumber">238</span><span class="br"></span>modo sanguine contuso, vel si recens inlinatur. sunt qui incoxisse aceto utilius putent. quin et in potu farinam eam ruptis convulsisque et eversis ex aceto salutarem promittunt. recentiores<a class="footnoteLink" href="#note_LCL418_160_1" id="target_note_LCL418_160_1"><sup>1</sup></a> cinerem eius ex aqua bibunt, feruntque et Neronem principem hac potione recreari solitum, cum sic quoque se trigario adprobare vellet. proximam suillo fimo vim putant.</p>
<span class="br"></span><span class="lineNumber">239</span><span class="br"></span><p>LXXIII. Sanguinem sistit coagulum cervinum ex aceto, item leporis, huius quidem et pilorum cinis, item ex fimo asini cinis inlitus, efficacior vis e maribus aceto admixto et in lana ad omne profluvium inposito, similiter ex equino, capitis et feminum aut fimi vitulorum
cinis inlitus ex aceto, item caprini cornus vel




</p></section><notes><section class="footnotes"><ul><li class="note" id="note_LCL418_160_1"><a class="footnoteCrossrefLink" href="#target_note_LCL418_160_1" title="Click to highlight in text"><sup class="lineRef">1</sup>recentiores <span class="italic">Hard.</span>: reverentiores <span class="italic">codd.</span></a></li><script type="text/javascript">document.getElementById('note_LCL418_160_1').style.display = "none";</script></ul></section></notes></section>