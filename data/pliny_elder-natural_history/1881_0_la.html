<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">9</span><span class="br"></span>quis non etiam fabulosiorem fateatur? manus et prorsus sinistrae maximam auctoritatem conciliavere auro, non quidem Romanae, quarum<a class="footnoteLink" href="#note_LCL394_8_1" id="target_note_LCL394_8_1"><sup>1</sup></a> in more ferrei erant ut<a class="footnoteLink" href="#note_LCL394_8_2" id="target_note_LCL394_8_2"><sup>2</sup></a> virtutis bellicae insigne.</p>
<p>De regibus Romanis non facile dixerim. nullum habet Romuli in Capitolio statua nec praeter Numae Serviique Tullii alia ac ne Lucii quidem Bruti. hoc in Tarquiniis maxime miror, quorum e Graecia fuit origo, unde hic anulorum usus venit, quamquam
<span class="br"></span><span class="lineNumber">10</span><span class="br"></span>etiam nunc Lacedaemone ferreo utuntur. sed a Prisco Tarquinio omnium primo filium, cum in praetextae annis occidisset hostem, bulla aurea donatum constat, unde mos bullae duravit, ut eorum, qui equo meruissent, filii insigne id haberent, ceteri lorum; et ideo miror Tarquinii eius statuam sine anulo esse. quamquam et de nomine ipso ambigi video. Graeci a digitis appellavere, apud nos prisci ungulum vocabant, postea et Graeci et nostri
<span class="br"></span><span class="lineNumber">11</span><span class="br"></span>symbolum. longo certe tempore ne senatum quidem








</p></section><notes><section class="footnotes"><ul><li class="note" id="note_LCL394_8_1"><a class="footnoteCrossrefLink" href="#target_note_LCL394_8_1" title="Click to highlight in text"><sup class="lineRef">1</sup>romani quorum <span class="italic">cd. Par.</span> 6801.</a></li><script type="text/javascript">document.getElementById('note_LCL394_8_1').style.display = "none";</script><li class="note" id="note_LCL394_8_2"><a class="footnoteCrossrefLink" href="#target_note_LCL394_8_2" title="Click to highlight in text"><sup class="lineRef">2</sup>ut <span class="italic">Hardouin</span>: et.</a></li><script type="text/javascript">document.getElementById('note_LCL394_8_2').style.display = "none";</script></ul></section></notes></section>