<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

lignum nec cartilago dici potest, neque aliud nomen inveniat.</p>
<span class="br"></span><span class="lineNumber">118</span><span class="br"></span><p>XXXV. Sucorum natura praecipuam admirationem in myrto habet, quando ex una omnium olei vinique bina genera fiunt, item myrtidanum, ut diximus. et alius usus bacae fuit apud antiquos, antequam piper reperiretur, illam optinentis<a class="footnoteLink" href="#note_LCL370_368_1" id="target_note_LCL370_368_1"><sup>1</sup></a> vicem, in quodam etiam genere opsonii nomine inde tracto, quod etiam nunc myrtatum vocatur. eademque origine aprorum sapor commendatur, plerumque ad intinctus additis myrtis.</p>
<span class="br"></span><span class="lineNumber">119</span><span class="br"></span><p>XXXVI. Arbor ipsa in Europae citeriore caelo, quod a Cerauniis montibus incipit, primum Cerceis in Elpenoris tumulo visa traditur, Graecumque ei nomen remanet, quo peregrinam esse apparet. fuit ubi nunc Roma est iam cum conderetur, quippe ita traditur, myrtea verbena Romanos Sabinosque, cum propter raptas virgines dimicare voluissent, depositis armis purgatos in eo loco qui nunc signa Veneris Cluacinae habet: cluere enim antiqui purgare
<span class="br"></span><span class="lineNumber">120</span><span class="br"></span>dicebant. et in ea quoque arbore suffimenti genus habetur, ideo tum electa quoniam coniunctioni et huic arbori Venus praeest, haud scio an prima etiam omnium in locis publicis Romae sata, fatidico quidem<a class="footnoteLink" href="#note_LCL370_368_2" id="target_note_LCL370_368_2"><sup>2</sup></a> et memorabili augurio. inter antiquissima namque


</p></section><notes><section class="footnotes"><ul><li class="note" id="note_LCL370_368_1"><a class="footnoteCrossrefLink" href="#target_note_LCL370_368_1" title="Click to highlight in text"><sup class="lineRef">1</sup>obtinentis? <span class="italic">Mayhoff</span>: obtinens.</a></li><script type="text/javascript">document.getElementById('note_LCL370_368_1').style.display = "none";</script><li class="note" id="note_LCL370_368_2"><a class="footnoteCrossrefLink" href="#target_note_LCL370_368_2" title="Click to highlight in text"><sup class="lineRef">2</sup>quodam? <span class="italic">Rackham.</span></a></li><script type="text/javascript">document.getElementById('note_LCL370_368_2').style.display = "none";</script></ul></section></notes></section>