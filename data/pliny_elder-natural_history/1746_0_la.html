<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">


nigrioraque et tenuiora, sine angulis, in quibus albicant maculae, caule exiguo, inani, floribus purpureis, radice lata ut rapum videri possit, cortice
<span class="br"></span><span class="lineNumber">115</span><span class="br"></span>nigro. nascitur in umbrosis, a nostris tuber terrae vocatur, in omnibus serenda domibus, si verum est ubi sata sit nihil nocere mala medicamenta. amuletum vocant, narrantque et ebrietatem repraesentari addita in vinum. radix et siccata, scillae modo concisa reponitur. decoquitur eadem ad crassitudinem mellis; suum tamen venenum ei est, traduntque, si praegnas radicem eam transgrediatur, abortum fieri.</p>
<span class="br"></span><span class="lineNumber">116</span><span class="br"></span><p>LXVIII. Est et altera cyclaminos cognomine cissanthemos, geniculatis caulibus supervacuis a priore distans, circa arbores se volvens, acinis hederae, sed mollibus, flore candido, specioso, radice supervacua.
acini tantum in usu, gustu acres et lenti. siccantur in umbra tusique dividuntur in pastillos.</p>
<p>LXIX. Mihi et tertia cyclaminos demonstrata est cognomine chamaecissos, uno omnino folio, radice ramosa, qua pisces necantur.</p>
<span class="br"></span><span class="lineNumber">117</span><span class="br"></span><p>LXX. Sed inter prima celebratur peucedanum, laudatissimum in Arcadia, mox Samothrace. caulis ei tenuis, longus, feniculo similis, iuxta terram foliosus, radice nigra, crassa, gravi odore, sucosa. gignitur in montibus opacis, foditur exitu autumni. placent tenerrimae et altissimae radices. hae conciduntur
in quaternos digitos osseis cultellis funduntque




</p></section><notes></notes></section>