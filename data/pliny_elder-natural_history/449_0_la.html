<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Indorum montibus (Catarcludorum dicitur regio), pernicissimum animal, iam quadripedes, iam recte currentes humana effigie; propter velocitatem nisi senes aut aegri non capiuntur. Choromandarum gentem vocat Tauron silvestrem, sine voce, stridoris horrendi, hirtis corporibus, oculis glaucis, dentibus caninis. Eudoxus in meridianis Indiae viris plantas esse cubitales, feminis adeo parvas ut Struthopodes
<span class="br"></span><span class="lineNumber">25</span><span class="br"></span>appellentur. Megasthenes gentem inter Nomadas Indos narium loco foramina tantum habentem anguium
modo, loripedem, vocari Sciritas. ad extremos
fines Indiae ab oriente circa fontem Gangis Astomorum gentem sine ore, corpore toto hirtam, vestiri frondium lanugine, halitu tantum viventem et odore quem naribus trahant; nullum illis cibum nullumque potum, radicum tantum florumque varios odores et silvestrium malorum, quae secum portant longiore itinere ne desit olfactus; graviore paulo
<span class="br"></span><span class="lineNumber">26</span><span class="br"></span>odore haut difficulter exanimari. Super hos extrema in parte montium Trispithami<a class="footnoteLink" href="#note_LCL352_522_1" id="target_note_LCL352_522_1"><sup>1</sup></a> Pygmaeique narrantur,
ternas spithamas longitudine, hoc est ternos dodrantes, non excedentis, salubri caelo semperque vernante montibus ab aquilone oppositis; quos a gruibus infestari Homerus quoque prodidit. fama est insidentes arietum caprarumque dorsis armatos sagittis veris tempore universo agmine ad mare descendere et ova pullosque earum alitum consumere,




</p></section><notes><section class="footnotes"><ul><li class="note" id="note_LCL352_522_1"><a class="footnoteCrossrefLink" href="#target_note_LCL352_522_1" title="Click to highlight in text"><sup class="lineRef">1</sup><span class="italic">Hardouin</span> (<span class="italic">i.e.</span> montium <span class="sc">iii</span> spithami): montium spithami.</a></li><script type="text/javascript">document.getElementById('note_LCL352_522_1').style.display = "none";</script></ul></section></notes></section>