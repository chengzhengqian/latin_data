<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

autem tubarum raucitati. bubus tantum feminis vox gravior, in alio omni genere exilior quam maribus,
<span class="br"></span><span class="lineNumber">270</span><span class="br"></span>in homine etiam castratis. infantis in nascendo
nulla auditur ante quam totus emergat utero. primus sermo anniculo; set semenstris locutus est Croesi filius et in crepundiis prodigio quo totum id concidit regnum. qui celerius fari ceopere tardius ingredi incipiunt. vox roboratur a <span class="sc">xiv</span> annis, eadem in senecta exilior; neque in alio animalium saepius mutatur.</p>
<p>Mira praeterea sunt de voce digna dictu; theatrorum
in orchestris scobe aut harena superiacta devoratur,
item<a class="footnoteLink" href="#note_LCL353_602_1" id="target_note_LCL353_602_1"><sup>1</sup></a> in rudi parietum circumiectu, doliis etiam inanibus. currit
eadem recto vel conchato parietum spatio, quamvis levi sono dicta verba ad alterum caput perferens, si nulla inaequalitas impediat.
<span class="br"></span><span class="lineNumber">271</span><span class="br"></span>vox in homine magnam voltus habet partem: adgnoscimus ea prius quam cernamus non aliter quam oculis; totidemque sunt hae quot in rerum natura mortales, et sua cuique sicutfa cies. hinc illa tot<a class="footnoteLink" href="#note_LCL353_602_2" id="target_note_LCL353_602_2"><sup>2</sup></a> gentium totque linguarum toto orbe diversitas, hinc tot cantus et moduli flexionesque, sed ante omnia explanatio animi quae nos distinxit a feris, et inter




</p></section><notes><section class="footnotes"><ul><li class="note" id="note_LCL353_602_1"><a class="footnoteCrossrefLink" href="#target_note_LCL353_602_1" title="Click to highlight in text"><sup class="lineRef">1</sup><span class="italic">Mayhoff</span>: et.</a></li><script type="text/javascript">document.getElementById('note_LCL353_602_1').style.display = "none";</script><li class="note" id="note_LCL353_602_2"><a class="footnoteCrossrefLink" href="#target_note_LCL353_602_2" title="Click to highlight in text"><sup class="lineRef">2</sup>tot <span class="italic">add. Rackham.</span></a></li><script type="text/javascript">document.getElementById('note_LCL353_602_2').style.display = "none";</script></ul></section></notes></section>