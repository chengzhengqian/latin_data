<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

auribus plumeis eminentibus, unde et nomen illiâ€”quidam Latine axionem vocant; imitatrix alias avis ac parasita et quodam genere saltatrix. capitur haut difficulter ut noctuae, intentam in aliquem
<span class="br"></span><span class="lineNumber">69</span><span class="br"></span>circumeunte alio. quod si ventus agmen adverso flatu coepit inhibere, pondusculis lapidum adprehensis
aut gutture harena repleto stabilitae volant. coturnicibus veneni semen gratissimus cibus, quam ob causam eas damnavere mensae; simulque comitialem propter morbum despui suetum, quem solae animalium sentiunt praeter hominem.</p>
<span class="br"></span><span class="lineNumber">70</span><span class="br"></span><p>XXXIV. Abeunt et hirundines hibernis mensibus, sola carne vescens avis ex iis quae aduncos ungues non habent; sed in vicina abeunt apricos secutae montium recessus, inventaeque iam sunt ibi nudae atque deplumes. Thebarum tecta subire negantur, quoniam urbs illa saepius capta sit, nec Bizyes in
<span class="br"></span><span class="lineNumber">71</span><span class="br"></span>Threcia propter scelera Terei. Caecina Volaterranus equestris ordinis quadrigarum dominus conprehensas in urbem secum auferens victoriae nuntias amicis mittebat in eundem nidum remeantes inlito victoriae colore. tradit et Fabius Pictor in annalibus suis, cum obsideretur praesidium Romanum a Ligustinis hirundinem a pullis ad se adlatam, ut lino ad pedem


</p></section><notes></notes></section>