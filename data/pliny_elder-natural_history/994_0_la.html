<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

operariis iusta ceu lege sanciens minui iubeat per fici maturitatem. cum recenti fico salis vice caseo
<span class="br"></span><span class="lineNumber">83</span><span class="br"></span>vesci nuper excogitatum est. ex hoc genere sunt, ut diximus, cottana et caricae quaeque conscendenti navem adversus Parthos omen fecere M. Crasso venales praedicantis voce, Cauneae. omnia haec in Albense rus e Syria intulit L. Vitellius, qui postea censor
fuit, cum legatus in ea provincia esset, novissimis
Tiberii Caesaris temporibus.</p>
<span class="br"></span><span class="lineNumber">84</span><span class="br"></span><p>XXII. Malorum pirorumque generi adnumerentur iure mespila atque sorba. mespilis tria genera, anthedon, setania, tertium degenerat, anthedoni tamen similius, quod Gallicum vocant. setaniae maius pomum candidiusque, acini molliore ligno, ceteris minus pomum est, sed odore praestantius et quod diutius servetur. arbor ipsa de amplissimis; folia antequam decidant rubescunt; radices multae atque altae et ideo inextirpabiles. non fuit haec arbor in Italia Catonis aevo.</p>
<span class="br"></span><span class="lineNumber">85</span><span class="br"></span><p>XXIII. Sorbis quadruplex differentia: aliis enim eorum rotunditas mali, aliis turbinatio piri, aliis ovata species ceu malorum aliquibus. haec obnoxia acori, odore et suavitate rotunda praecellunt, ceteris vini sapor; generosissima quibus circa pediculos tenera folia. quartum, genus torminale appellant,




</p></section><notes></notes></section>