<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">30</span><span class="br"></span>et salamandrae. capitis dolores facit, et gutturi inutile, prodest renibus, iocineri et interaneis, vesicae, conlevat enim ea. privatim contra buprestim valet, contra meconium, lactis coagulationem, cicutam, toxica, dorycnium, ex oleo potum redditumque
vomitionibus. ad omnia infirmius album, iucundius passi mustum, et quod minorem capitis dolorem adferat.</p>
<span class="br"></span><span class="lineNumber">31</span><span class="br"></span><p>XIX. Vini genera differentiasque perquam multas exposuimus et fere cuiusque proprietates. neque est ulla pars difficilior tractatu aut numerosior quippe cum sit arduum dictu pluribus prosit an noceat. praeterea quam ancipiti eventu potum statim auxilium fit aut venenum! etenim de natura ad remedia tantum pertinente nunc loquimur.
<span class="br"></span><span class="lineNumber">32</span><span class="br"></span> unum de dando eo volumen Asclepiades condidit ab eo cognominatus,<a class="footnoteLink" href="#note_LCL392_434_1" id="target_note_LCL392_434_1"><sup>1</sup></a> qui vero postea<a class="footnoteLink" href="#note_LCL392_434_2" id="target_note_LCL392_434_2"><sup>2</sup></a> de volumine illo disseruere innumera.<a class="footnoteLink" href="#note_LCL392_434_3" id="target_note_LCL392_434_3"><sup>3</sup></a> nos ista Romana gravitate artiumque liberalium adpetentia non ut medici sed ut indices salutis humanae diligenter distinguemus. de generibus singulis disserere inmensum et inexplicabile
est discordibus medicorum sententiis.</p>
</section><notes><section class="footnotes"><ul><li class="note" id="note_LCL392_434_1"><a class="footnoteCrossrefLink" href="#target_note_LCL392_434_1" title="Click to highlight in text"><sup class="lineRef">1</sup>cognominatus, -tum, -tis, <span class="italic">codd. et edd.</span></a></li><script type="text/javascript">document.getElementById('note_LCL392_434_1').style.display = "none";</script><li class="note" id="note_LCL392_434_2"><a class="footnoteCrossrefLink" href="#target_note_LCL392_434_2" title="Click to highlight in text"><sup class="lineRef">2</sup>vero postea E <span class="italic">Detlefsen</span>: postea vero Vd <span class="italic">Sillig</span>: postea uno <span class="italic">Mayhoff.</span></a></li><script type="text/javascript">document.getElementById('note_LCL392_434_2').style.display = "none";</script><li class="note" id="note_LCL392_434_3"><a class="footnoteCrossrefLink" href="#target_note_LCL392_434_3" title="Click to highlight in text"><sup class="lineRef">3</sup>innumera <span class="italic">aut</span> innumeri <span class="italic">codd.</span></a></li><script type="text/javascript">document.getElementById('note_LCL392_434_3').style.display = "none";</script></ul></section></notes></section>