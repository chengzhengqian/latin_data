<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

tractu examina graculorum monedularumque (cui soli avi furacitas argenti aurique praecipue mira est). picus Martius in Tarentino agro negatur esse.
<span class="br"></span><span class="lineNumber">78</span><span class="br"></span>nuper et adhuc tamen rara ab Appennino ad urbem versus cerni coepere picarum genera quae longa insignes cauda variae appellantur; proprium his calvescere omnibus annis cum seritur rapa. perdices non transvolant Boeotiae fines in Atticam,<a class="footnoteLink" href="#note_LCL353_342_1" id="target_note_LCL353_342_1"><sup>1</sup></a> nec ulla avis in Ponti insula qua sepultus est Achilles sacratam ei aedem. in Fidenate agro iuxta urbem ciconiae nec pullos nec nidum faciunt. at in agrum Volaterranum
<span class="br"></span><span class="lineNumber">79</span><span class="br"></span>palumbium vis e mari quotannis advolat. Romae in aedem Herculis in foro Boario nec muscae nec canes intrant. multa praeterea similia, quae prudens subinde omitto in singulis generibus, fastidio parcens, quippe cum Theophrastus tradat invecticias esse in Asia etiam columbas et pavones et corvos<a class="footnoteLink" href="#note_LCL353_342_2" id="target_note_LCL353_342_2"><sup>2</sup></a> et in Cyrenaica vocales ranas.</p>
<span class="br"></span><span class="lineNumber">80</span><span class="br"></span><p>XLII. Alia admiratio circa oscines: fere mutant colorem vocemque tempore anni, ac repente fiunt aliae, quod in grandiore alitum genere grues tantum: hae enim senectute nigrescunt. merula ex nigra rufescit; canit aestate, hieme balbutit, circa solstitium
muta; rostrum quoque anniculis in ebur transfiguratur, dumtaxat maribus. turdis colos aestate
circa cervicem varius, hieme concoloribus.<a class="footnoteLink" href="#note_LCL353_342_3" id="target_note_LCL353_342_3"><sup>3</sup></a></p>
</section><notes><section class="footnotes"><ul><li class="note" id="note_LCL353_342_1"><a class="footnoteCrossrefLink" href="#target_note_LCL353_342_1" title="Click to highlight in text"><sup class="lineRef">1</sup><span class="italic">Gesner</span>: Attica.</a></li><script type="text/javascript">document.getElementById('note_LCL353_342_1').style.display = "none";</script><li class="note" id="note_LCL353_342_2"><a class="footnoteCrossrefLink" href="#target_note_LCL353_342_2" title="Click to highlight in text"><sup class="lineRef">2</sup><span class="italic">v.l.</span> cervos.</a></li><script type="text/javascript">document.getElementById('note_LCL353_342_2').style.display = "none";</script><li class="note" id="note_LCL353_342_3"><a class="footnoteCrossrefLink" href="#target_note_LCL353_342_3" title="Click to highlight in text"><sup class="lineRef">3</sup><span class="italic">Mayhoff</span>: concolor.</a></li><script type="text/javascript">document.getElementById('note_LCL353_342_3').style.display = "none";</script></ul></section></notes></section>