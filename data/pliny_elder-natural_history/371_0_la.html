<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

atque Hiberiae, descendit, ut dictum est. supra maritima eius Udinorumque gentem Sarmatae, Utidorsi, Aroteres praetenduntur, quorum a tergo indicatae iam Amazones et Sauromatides. flumina per Albaniam decurrunt in mare Casus et Albanus, dein Cambyses in Caucasis ortus montibus, mox Cyrus in Coraxicis, ut diximus. oram omnem a Caso praealtis rupibus accessum negare<a class="footnoteLink" href="#note_LCL352_366_1" id="target_note_LCL352_366_1"><sup>1</sup></a> per <span class="sc">c͞c͞c͞c͞x͞x͞v͞</span> p. auctor est Agrippa. a Cyro Caspium mare vocari incipit; accolunt Caspi.</p>
<span class="br"></span><span class="lineNumber">40</span><span class="br"></span><p>Corrigendus est in hoc loco error multorum, etiam qui in Armenia res proxime cum Corbulone gessere. namque hi Caspias appellavere portas Hiberiae quas Caucasias diximus vocari, situsque depicti et inde missi hoc nomen inscriptum habent. et Neronis principis comminatio ad Caspias portas tendere dicebatur, cum peteret illas quae per Hiberiam in Sarmatas tendunt, vix ullo propter oppositos montes aditu ad Caspium mare. sunt autem aliae Caspiis gentibus iunctae, quod dinosci non potest nisi comitatu
rerum Alexandri Magni.</p>
<span class="br"></span><span class="lineNumber">41</span><span class="br"></span><p>XVI. Namque Persarum regna, quae nunc Parthorum
intellegimus, inter duo maria Persicum et

</p></section><notes><section class="footnotes"><ul><li class="note" id="note_LCL352_366_1"><a class="footnoteCrossrefLink" href="#target_note_LCL352_366_1" title="Click to highlight in text"><sup class="lineRef">1</sup><span class="italic">Mayhoff</span> (accessu carere <span class="italic">coll.</span> XII. 33 <span class="italic">Jan</span>): <span class="italic">corrupta.</span></a></li><script type="text/javascript">document.getElementById('note_LCL352_366_1').style.display = "none";</script></ul></section></notes></section>