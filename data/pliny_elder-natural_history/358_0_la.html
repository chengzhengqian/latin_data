<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">3</span><span class="br"></span><p>Mensuram Ponti a Bosporo ad Maeotium lacum quidam fecere <span class="sc">|x͞i͞v͞|</span> <span class="sc">xxxviii d,</span> Eratosthenes <span class="sc">c͞</span> minorem Agrippa a Calchadone ad Phasim <span class="sc">|x͞|</span>, inde Bosporum Cimmerium <span class="sc">c͞c͞c͞l͞x͞</span>. nos intervalla generatim ponemus<a class="footnoteLink" href="#note_LCL352_340_1" id="target_note_LCL352_340_1"><sup>1</sup></a>
conperta in aevo nostro, quando etiam in ipso ore Cimmerio pugnatum est.</p>
<span class="br"></span><span class="lineNumber">4</span><span class="br"></span><p>Ergo a faucibus Bospori est amnis Rebas, quem aliqui Rhesum dixerunt; dein Syris, portus Calpas, Sangarius fluvius ex inclutis; oritur in Phrygia, accipit vastos amnes, inter quos Tembrogium et Gallum, idem Sagiarius plerisque dictus; Coralius, a quo incipiunt Mariandyni, sinus oppidumque Heraclea Lyco flumini adpositum—abest a Ponti ore <span class="sc">c͞c͞</span>,—portus
Aconae veneno aconito dirus, specus Acherusia, flumina Paedopides, Callichorum, Sonautes, oppidum
<span class="br"></span><span class="lineNumber">5</span><span class="br"></span>Tium ab Heraclea <span class="sc">x͞x͞x͞v͞i͞i͞i͞</span> p., fluvius Billis.</p>
<p>II. ultra quem gens Paphlagonia, quam Pylaemeniam aliqui dixerunt, inclusam a tergo Galatia, oppidum Mastya Milesiorum, dein Cromna, quo loco Enetos adicit Nepos Cornelius, a quibus in Italia ortos cognomines eorum Venetos credi debere<a class="footnoteLink" href="#note_LCL352_340_2" id="target_note_LCL352_340_2"><sup>2</sup></a> putat, Sesamon oppidum, quod nunc Amastris, mons Cytorus a Tio <span class="sc">l͞x͞i͞i͞i͞</span> p., oppida Cimolis, Stephane, amnis Parthenius.
<span class="br"></span><span class="lineNumber">6</span><span class="br"></span>promunturium Cerambis vasto excursu abest a Ponti ostio <span class="sc">c͞c͞c͞x͞x͞v͞</span>, ut aliis placuit, <span class="sc">c͞c͞c͞l͞</span>, tantundem a


</p></section><notes><section class="footnotes"><ul><li class="note" id="note_LCL352_340_1"><a class="footnoteCrossrefLink" href="#target_note_LCL352_340_1" title="Click to highlight in text"><sup class="lineRef">1</sup><span class="italic">Gelenius</span>: ponimus.</a></li><script type="text/javascript">document.getElementById('note_LCL352_340_1').style.display = "none";</script><li class="note" id="note_LCL352_340_2"><a class="footnoteCrossrefLink" href="#target_note_LCL352_340_2" title="Click to highlight in text"><sup class="lineRef">2</sup><span class="italic">Mayhoff</span>: credere (ea de re <span class="italic">Detlefsen</span>).</a></li><script type="text/javascript">document.getElementById('note_LCL352_340_2').style.display = "none";</script></ul></section></notes></section>