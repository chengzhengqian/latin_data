<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">131</span><span class="br"></span><p>LXIII. Panicum Diocles medicus mel frugum appellavit. effectus habet quos milium. in vino potum prodest dysintericis. similiter his quae vaporanda sunt excalfactum inponitur. sistit alvum in lacte caprino decoctum et bis die haustum. sic prodest et ad tormina.</p>
<span class="br"></span><span class="lineNumber">132</span><span class="br"></span><p>LXIV. Sesima trita in vino sumpta inhibet vomitiones.
aurium inflammationi inlinitur et ambustis.
eadem efficit et dum in herba est. hoc amplius oculis inponitur decocta in vino. stomacho inutilis in cibis et animae gravitatem facit. stellionum
morsibus resistit, item ulceribus quae cacoethe vocant, et auribus oleum quod ex ea fit prodesse</p>
<span class="br"></span><span class="lineNumber">133</span><span class="br"></span><p>diximus. sesamoides a similitudine nomen accepit, grano amaro, folio minore. nascitur in glareosis. detrahit bilem in aqua potum.<a class="footnoteLink" href="#note_LCL392_388_1" id="target_note_LCL392_388_1"><sup>1</sup></a> semen inlinitur igni sacro, discutit panos.</p>
<p>Est etiamnum aliud sesamoides Anticyrae nascens, quod ideo aliqui Anticyricon vocant, cetera simile erigeronti herbae, de qua dicemus suo loco, grano sesamae. datur in vino dulci ad detractiones quantum









</p></section><notes><section class="footnotes"><ul><li class="note" id="note_LCL392_388_1"><a class="footnoteCrossrefLink" href="#target_note_LCL392_388_1" title="Click to highlight in text"><sup class="lineRef">1</sup>potum. semen <span class="italic">Detlefsen</span>: potum semen, <span class="italic">Mayhoff.</span></a></li><script type="text/javascript">document.getElementById('note_LCL392_388_1').style.display = "none";</script></ul></section></notes></section>