<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

inauspicatum nomen a Romanis Dyrrachium appellata, flumen Aous a quibusdam Aeas nominatum, Apollonia
quondam Corinthiorum colonia <span class="sc">iv</span> p. a mari recedens, cuius in finibus celebre Nymphaeum accolunt barbari Amantes et Buliones. at in ora oppidum Oricum a Colchis conditum. inde initium Epiri, montes Acroceraunia quibus hunc Europae determinavimus sinum. Oricum a Salentino Italiae promunturio distat <span class="sc">l͞x͞x͞x͞</span>.</p>
<span class="br"></span><span class="lineNumber">146</span><span class="br"></span><p>XXIV. A tergo Carnorum et Iapudum, qua se fert magnus Hister, Raetis iunguntur Norici; oppida eorum Virunum, Celeia, Teurnia, Aguntum, Iuvavum, Vianiomina, Claudia, Flavium Solvense. Noricis iunguntur lacus Peiso, deserta Boiorum; iam tamen colonia divi Claudi Sabaria et oppido Scarabantia Iulia habitantur.</p>
<span class="br"></span><span class="lineNumber">147</span><span class="br"></span><p>XXV. Inde glandifera Pannoniae, qua mitescentia Alpium iuga per medium Illyricurn a septentrione ad meridiem versa molli in dextra ac laeva devexitate considunt. quae pars ad mare Hadriaticum spectat appellatur Delmatia et Illyricum supra dictum; ad septentriones Pannonia vergit: finitur inde Danuvio. in ea coloniae Aemona, Siscia. amnes clari et navigabiles in Danuvium defluunt Draus e Noricis








</p></section><notes></notes></section>