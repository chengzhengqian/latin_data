<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

frutici, ut holothuriis, pulmonibus, stellis. adeoque nihil non gignitur in mari ut cauponarum etiam aestiva animalia, pernici molesta saltu aut quae capillus maxime celat, exsistant ibi<a class="footnoteLink" href="#note_LCL353_268_1" id="target_note_LCL353_268_1"><sup>1</sup></a> et circumglobata escae saepe extrahantur; quae causa somnum piscium
in mari noctibus infestare existimatur. quibusdam
vero ipsis innascuntur, quo in numero chalcis accipitur.</p>
<span class="br"></span><span class="lineNumber">155</span><span class="br"></span><p>LXXII. Nec venena cessant dira, ut in lepore qui in Indico mari etiam tactu pestilens vomitum dissolutionemque
stomachi protinus creat, in nostro offa informis colore tantum lepori similis, in Indis et magnitudine et pilo, duriore tantum; nec vivus ibi capitur. aeque pestiferum animal araneus spinae in dorso aculeo noxius. sed nullum usquam execrabilius quam radius super caudam eminens trygonis quam nostri pastinacam appellant, quincunciali magnitudine;
arbores infixus radici necat, arma ut telum perforat vi ferri et veneni malo.</p>
<span class="br"></span><span class="lineNumber">156</span><span class="br"></span><p>LXXIII. Morbos universa genera piscium, ut cetera animalia etiam fera, non accipimus sentire; verum aegrotare singulos manifestum facit aliquorum macies cum in eodem genere praepingues alii capiantur.</p>
<span class="br"></span><span class="lineNumber">157</span><span class="br"></span><p>LXXIV. Quonam modo generent, desiderium et



</p></section><notes><section class="footnotes"><ul><li class="note" id="note_LCL353_268_1"><a class="footnoteCrossrefLink" href="#target_note_LCL353_268_1" title="Click to highlight in text"><sup class="lineRef">1</sup>ibi <span class="italic">add. Rackham.</span></a></li><script type="text/javascript">document.getElementById('note_LCL353_268_1').style.display = "none";</script></ul></section></notes></section>