<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

terrae figuram efficiat; ideoque multi Graecae litterae vocabulo Delta appellavere Aegyptum. mensura ab unitate alvei, unde se primum findit in latera, ad Canopicum ostium <span class="sc">c͞x͞l͞v͞i͞</span>, ad Pelusiacum <span class="sc">c͞l͞v͞i͞</span> est.</p>
<span class="br"></span><span class="lineNumber">49</span><span class="br"></span><p>Summa pars contermina Aethiopiae Thebais vocatur.
dividitur in praefecturas oppidorum quas nomos vocant—Ombiten, Apollonopoliten, Hermonthiten,
Thiniten, Phaturiten, Coptiten, Tentyriten, Diospoliten, Antaeopoliten, Aphroditopoliten, Lycopoliten.
quae iuxta Pelusium est regio nomos habet Pharbaethiten, Bubastiten, Sethroiten, Taniten.
reliqua autem Arabicum, Hammoniacum tendentem
ad Hammonis Iovis oraculum, Oxyrynchiten, Leontopoliten, Athribiten, Cynopoliten, Hermopoliten,
Xoiten, Mendesium, Sebennyten, Cabasiten, Latopoliten, Heliopoliten, Prosopiten, Panopoliten, Busiriten, Onuphiten, Saiten, Ptenethum, Ptemphum,
Naucratiten, Metelliten, Gynaecopoliten, Menelaiten, Alexandriae regionem; item Libyae
<span class="br"></span><span class="lineNumber">50</span><span class="br"></span>Mareotis. Heracleopolites est in insula Nili longa p. <span class="sc">l͞</span>, in qua et oppidum Herculis appellatum. Arsinoitae duo sunt; hi et Memphites usque ad summum Delta perveniunt, cui sunt contermini ex Africa duo Oasitae. quidam ex his aliqua nomina permutant et substituunt alios nomos, ut Heroopoliten
et Crocodilopoliten. inter Arsinoiten autem ac Memphiten lacus fuit circuitu <span class="sc">c͞c͞l͞</span> aut, ut Mucianus
</p></section><notes></notes></section>