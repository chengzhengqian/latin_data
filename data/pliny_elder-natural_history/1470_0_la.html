<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

earum silvestribus rosis simili. sed in his quoque colos tantum delectat, odor autem abest. Et cneori duo genera, nigri atque candidi. hoc et odoratum, ramosa ambo. florent post aequinoctium autumnum.
totidem et origani in coronamentis species, alterius enim nullum semen, id cui odor est Creticum vocatur.</p>
<span class="br"></span><span class="lineNumber">56</span><span class="br"></span><p>XXXI. Totidem et thymi, candidum ac nigricans. floret autem circa solstitia,<a class="footnoteLink" href="#note_LCL392_200_1" id="target_note_LCL392_200_1"><sup>1</sup></a> cum et apes decerpunt, et augurium mellis est.<a class="footnoteLink" href="#note_LCL392_200_2" id="target_note_LCL392_200_2"><sup>2</sup></a> proventum enim sperant apiarii large florescente eo. laeditur imbribus amittitque florem. semen thymi non potest deprehendi,
cum origani perquam minutum non tamen fallat. sed quid interest occultasse id naturam?
<span class="br"></span><span class="lineNumber">57</span><span class="br"></span>in flore ipso intellegitur satoque eo nascitur. quid non temptavere homines? mellis Attici in toto orbe summa laus existimatur. ergo translatum est ex Attica thymum et vix flore, uti docemur, satum. sed alia ratio naturae obstitit non durante Attico thymo nisi in adflatu maris. erat quidem haec opinio antiqua in omni thymo, ideoque non nasci in Arcadia, cum oleam non putarent gigni nisi intra <span class="sc">ccc</span> stadia a mari. thymo quidem nunc etiam lapideos campos in provincia Narbonensi refertos scimus, hoc paene solo reditu, e longinquis regionibus




</p></section><notes><section class="footnotes"><ul><li class="note" id="note_LCL392_200_1"><a class="footnoteCrossrefLink" href="#target_note_LCL392_200_1" title="Click to highlight in text"><sup class="lineRef">1</sup>solstitia <span class="italic">omnes codd. et edd. Ego</span> solstitium <span class="italic">malim.</span></a></li><script type="text/javascript">document.getElementById('note_LCL392_200_1').style.display = "none";</script><li class="note" id="note_LCL392_200_2"><a class="footnoteCrossrefLink" href="#target_note_LCL392_200_2" title="Click to highlight in text"><sup class="lineRef">2</sup>cum . . . est. <span class="italic">Ita Detlefsen, etsi non</span> et <span class="italic">sed</span> ut <span class="italic">habent plures codd.</span> Tum <span class="italic">et</span> ut augurium mellis sit <span class="italic">Mayhoff.</span></a></li><script type="text/javascript">document.getElementById('note_LCL392_200_2').style.display = "none";</script></ul></section></notes></section>