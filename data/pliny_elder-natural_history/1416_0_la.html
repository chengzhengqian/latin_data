<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

prodest, spasticis cum melle et sale bibendum datur, pulmonum vitia excreabilia facit. ad lienem cum sale utile est et vesicae et suspiriis et inflationibus, decoctum suco aequaliter, et vulvas corrigit et contra scolopendram terrestrem vel marinam, item scorpiones,
privatimque valet contra hominis morsum. radix contra increscentia ulcera recens potentissima, arida vero cicatricibus decorem adfert.</p>
<span class="br"></span><span class="lineNumber">158</span><span class="br"></span><p>LVI. Item puleio est nepetaeque societas. decocta
in aqua ad tertias discutiunt frigora mulierumque
menstruis prosunt et aestate sedant calores. nepeta quoque vires contra serpentes habet. fumum ex ea nidoremque fugiunt, quare<a class="footnoteLink" href="#note_LCL392_92_1" id="target_note_LCL392_92_1"><sup>1</sup></a> et substernere in metu eo dormituris utile est. tusa aegilopis inponitur
et capitis doloribus recens cum tertia parte panis temperata aceto inlinitur. sucus eius instillatus
naribus supinis profluvium sanguinis sistit, item radix quae cum myrti semine in passo tepido gargarizata anginis medetur.</p>
<span class="br"></span><span class="lineNumber">159</span><span class="br"></span><p>LVII Cuminum est et silvestre, praetenue, quaternis
aut quinis foliis veluti serratis, sed ut sativo magnus usus, in stomachi praecipue remediis. discutit
pituitas, inflationes tritum et cum pane sumptum
vel potum ex aqua vinoque, tormina quoque et intestinorum dolores. verumtamen omne pallorem
<span class="br"></span><span class="lineNumber">160</span><span class="br"></span>gignit bibentibus. ita certe ferunt Porci Latronis

</p></section><notes><section class="footnotes"><ul><li class="note" id="note_LCL392_92_1"><a class="footnoteCrossrefLink" href="#target_note_LCL392_92_1" title="Click to highlight in text"><sup class="lineRef">1</sup>quare <span class="italic">coniectura</span>: qualia <span class="italic">codd. et Detlefsen</span>: quin <span class="italic">Mayhoff.</span></a></li><script type="text/javascript">document.getElementById('note_LCL392_92_1').style.display = "none";</script></ul></section></notes></section>