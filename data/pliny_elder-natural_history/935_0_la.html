<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

exolescit haec quoque culpa<a class="footnoteLink" href="#note_LCL370_228_1" id="target_note_LCL370_228_1"><sup>1</sup></a> copiae potius quam bonitati studentium. Falernus ager a ponte Campano
laeva petentibus Urbanam coloniam Sullanam nuper Capuae contributam incipit, Faustianus circiter
<span class="sc">iiii</span> milia passuum a vico Caedicio, qui vicus a Sinuessa <span class="sc">vi m.</span> passuum abest. nec ulli nunc vino maior auctoritas. solum vinorum flamma accenditur.
<span class="br"></span><span class="lineNumber">63</span><span class="br"></span>tria eius genera, austerum, dulce, tenue. quidam ita distingunt, summis collibus Caucinum gigni, mediis Faustianum, imis Falernum. non omittendum autem nulli eorum quae celebrentur iucundum saporem uvae esse.</p>
<span class="br"></span><span class="lineNumber">64</span><span class="br"></span><p>Ad tertiam palmam varie venere Albana urbi vicina,<a class="footnoteLink" href="#note_LCL370_228_2" id="target_note_LCL370_228_2"><sup>2</sup></a> praedulcia ac raro austera,<a class="footnoteLink" href="#note_LCL370_228_3" id="target_note_LCL370_228_3"><sup>3</sup></a> item Surrentina in vineis tantum nascentia, convalescentibus maxime probata propter tenuitatem salubritatemque. Tiberius
Caesar dicebat consensisse medicos ut nobilitatem
Surrentino darent, alioqui esse generosum acetum, C. Caesar, qui successit illi, nobilem vappam. certant Massica atque a monte Gauro Puteolos
<span class="br"></span><span class="lineNumber">65</span><span class="br"></span>Baiasque prospectantia. nam Falerno contermina Statana ad principatum venere non dubie, palamque fecere sua quibusque terris tempora esse, suos rerum





</p></section><notes><section class="footnotes"><ul><li class="note" id="note_LCL370_228_1"><a class="footnoteCrossrefLink" href="#target_note_LCL370_228_1" title="Click to highlight in text"><sup class="lineRef">1</sup>culpa <span class="italic">add. Dalec.</span></a></li><script type="text/javascript">document.getElementById('note_LCL370_228_1').style.display = "none";</script><li class="note" id="note_LCL370_228_2"><a class="footnoteCrossrefLink" href="#target_note_LCL370_228_2" title="Click to highlight in text"><sup class="lineRef">2</sup>urbi vicina <span class="italic">om. v.l.</span></a></li><script type="text/javascript">document.getElementById('note_LCL370_228_2').style.display = "none";</script><li class="note" id="note_LCL370_228_3"><a class="footnoteCrossrefLink" href="#target_note_LCL370_228_3" title="Click to highlight in text"><sup class="lineRef">3</sup>raro austera? <span class="italic">Mayhoff</span>: rara in austero.</a></li><script type="text/javascript">document.getElementById('note_LCL370_228_3').style.display = "none";</script></ul></section></notes></section>