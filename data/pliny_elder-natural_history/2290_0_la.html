<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">54</span><span class="br"></span><p>Terrae quoque motus profundunt sorbentque aquas, sicut circa Pheneum Arcadiae quinquies accidisse constat. sic et in Coryco monte amnis erupit posteaque<a class="footnoteLink" href="#note_LCL418_412_1" id="target_note_LCL418_412_1"><sup>1</sup></a>
coeptus est coli. illa mutatio mira, cuius causa nulla evidens apparet, sicut in Magnesia e calida facta frigida, salis non mutato sapore, et in Caria, ubi Neptuni templum est, amnis qui fuerat ante dulcis
<span class="br"></span><span class="lineNumber">55</span><span class="br"></span>mutatus in salem est. et illa miraculi plena, Arethusam Syracusis fimum redolere per Olympia, verique simile, quoniam Alpheus in eam insulam sub maria permeet. Rhodiorum fons in Cherroneso nono anno purgamenta egerit. mutantur et colores aquarum, sicut Babylone lacus aestate rubras habet
<span class="br"></span><span class="lineNumber">56</span><span class="br"></span>diebus undecim. et Borysthenes statis<a class="footnoteLink" href="#note_LCL418_412_2" id="target_note_LCL418_412_2"><sup>2</sup></a> temporibus caeruleus fertur, quamquam omnium aquarum tenuissimus, ideoque innatans Hypani, in quo et illud mirabile, austris flantibus superiorem Hypanim fieri. sed tenuitatis argumentum et aliud est quod nullum halitum, non modo nebulam emittit. qui volunt diligentes circa haec videri dicunt aquas graviores post brumam fieri.</p>
<span class="br"></span><span class="lineNumber">57</span><span class="br"></span><p>XXXI. Ceterum a fonte duci fictilibus tubis utilissimum
est crassitudine binum digitorum, commissuris pyxidatis ita ut superior intret, calce viva ex oleo





</p></section><notes><section class="footnotes"><ul><li class="note" id="note_LCL418_412_1"><a class="footnoteCrossrefLink" href="#target_note_LCL418_412_1" title="Click to highlight in text"><sup class="lineRef">1</sup>posteaque <span class="italic">codd.</span>: posteaquam <span class="italic">cod.</span> a <span class="italic">vulg., Detlefsen.</span></a></li><script type="text/javascript">document.getElementById('note_LCL418_412_1').style.display = "none";</script><li class="note" id="note_LCL418_412_2"><a class="footnoteCrossrefLink" href="#target_note_LCL418_412_2" title="Click to highlight in text"><sup class="lineRef">2</sup>statis <span class="italic">Mayhoff ex Athen. II.</span> 16: aestatis <span class="italic">codd., Detlefsen.</span></a></li><script type="text/javascript">document.getElementById('note_LCL418_412_2').style.display = "none";</script></ul></section></notes></section>