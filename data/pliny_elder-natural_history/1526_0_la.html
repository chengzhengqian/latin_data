<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

sic ut spissatus est linguae subdito, item thoraci,
<span class="br"></span><span class="lineNumber">26</span><span class="br"></span>iocineri. hac diximus sitim famemque sedari. ob id quidam adipson appellavere eam et hydropicis dedere, ne sitirent. ideo et conmanducata stomatice est et ulceribus oris inspersa saepe et pterygiis. sanat et vesicae scabiem, renium dolores, condylomata,
ulcera genitalium. dedere eam quidam potui in quartanis drachmarum duarum pondere et piper ex<a class="footnoteLink" href="#note_LCL392_312_1" id="target_note_LCL392_312_1"><sup>1</sup></a> hemina aquae. conmanducata sanguinem ex vulnere sistit. sunt qui et calculos ea pelli tradiderunt.</p>
<span class="br"></span><span class="lineNumber">27</span><span class="br"></span><p>XII. Tribuli unum genus in hortis nascitur, alterum in fluminibus tantum. sucus ex his colligitur
ad oculorum medicinas, est enim refrigerantis naturae et ideo utilis contra inflammationes collectionesque.
ulcera per se erumpentia et praecipue in ore cum melle sanat, item tonsillas. potus calculos frangit.
Thraces qui ad Strymona habitant foliis tribuli equos saginant, ipsi nucleo vivunt panem facientes praedulcem et qui contrahat ventrem. radix caste pureque collecta discutit strumas, semen adalligatum varicum dolores sedat, tritum vero in aquam sparsum pulices necat.</p>
<span class="br"></span><span class="lineNumber">28</span><span class="br"></span><p>XIII. Stoebe quam aliqui pheon vocant, decocta in vino praecipue auribus purulentis medetur, item






</p></section><notes><section class="footnotes"><ul><li class="note" id="note_LCL392_312_1"><a class="footnoteCrossrefLink" href="#target_note_LCL392_312_1" title="Click to highlight in text"><sup class="lineRef">1</sup>et piper ex <span class="italic">Mayhoff</span>: et <span class="italic">aut</span> ex pipere <span class="italic">codd.</span></a></li><script type="text/javascript">document.getElementById('note_LCL392_312_1').style.display = "none";</script></ul></section></notes></section>