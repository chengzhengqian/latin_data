<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

capitibus caulium orbiculatis ut apii, semine rotundo nigroque<a class="footnoteLink" href="#note_LCL393_472_1" id="target_note_LCL393_472_1"><sup>1</sup></a>; arescit incipiente aestate. radix quoque odorata gustu acri mordet, sucosa, mollis. cortex eius foris niger, intus pallidus. odor murrae
<span class="br"></span><span class="lineNumber">134</span><span class="br"></span>habet qualitatem, unde et nomen. nascitur et in saxosis collibus et in terrenis. usus eius calfacere, extenuare. urinam et menses cient folia et radix et semen, alvum sistit radix, collectiones et suppurationes
non veteres item duritias discutit inlita. prodest et contra phalangia ac serpentes admixto cachry aut polio aut melissophyllo in vino pota, sed particulatim, quoniam universitate vomitionem movet: qua de causa aliquando cum ruta datur.
<span class="br"></span><span class="lineNumber">135</span><span class="br"></span>medetur tussi et orthopnoeae semen vel radix, item thoracis aut lienis aut renium aut vesicae vitiis, radix autem ruptis, convolsis. partus quoque adiuvat et secundas pellit. datur et ischiadicis cum crethmo in vino. sudores ciet et ructus, ideo inflationem stomachi discutit, vulnera ad cicatricem perducit.
<span class="br"></span><span class="lineNumber">136</span><span class="br"></span>exprimitur et sucus radici utilis feminis et thoracis praecordiorumque desideriis, calfacit enim et concoquit
et purgat. semen peculiariter hydropicis datur potu, quibus et sucus inlinitur. et ad malagmata<a class="footnoteLink" href="#note_LCL393_472_2" id="target_note_LCL393_472_2"><sup>2</sup></a> cortice arido et ad obsonia utuntur cum mulso et oleo et garo, maxime in elixis carnibus. sinon concoctiones facit sapore simillima piperi. eadem in dolore stomachi efficax.</p>
</section><notes><section class="footnotes"><ul><li class="note" id="note_LCL393_472_1"><a class="footnoteCrossrefLink" href="#target_note_LCL393_472_1" title="Click to highlight in text"><sup class="lineRef">1</sup>nigroque <span class="italic">Mayhoff</span>: nigro quod <span class="italic">Basileensis editio, Detlefsen</span>:
nigro qui <span class="italic">codd.</span></a></li><script type="text/javascript">document.getElementById('note_LCL393_472_1').style.display = "none";</script><li class="note" id="note_LCL393_472_2"><a class="footnoteCrossrefLink" href="#target_note_LCL393_472_2" title="Click to highlight in text"><sup class="lineRef">2</sup>ad malagmata <span class="italic">ego</span>: in malagmate <span class="italic">Mayhoff</span>: malagmate <span class="italic">aut</span> malagmata <span class="italic">sine praepositione codd.</span></a></li><script type="text/javascript">document.getElementById('note_LCL393_472_2').style.display = "none";</script></ul></section></notes></section>