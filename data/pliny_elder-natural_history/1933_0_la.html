<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">150</span><span class="br"></span>urbis <span class="sc">dcviii</span> parta signa et tabulas pictas invexit. ne quid deesset, pariter quoque<a class="footnoteLink" href="#note_LCL394_112_1" id="target_note_LCL394_112_1"><sup>1</sup></a> luxuria nata est et Cathago sublata, ita congruentibus fatis, ut et liberet amplecti vitia et liceret. petiere et dignationem
hinc aliqui veterum. C. Marius post victoriam
Cimbricam cantharis potasse Liberi patris exemplo
traditur, ille arator Arpinas et manipularis imperator.</p>
<span class="br"></span><span class="lineNumber">151</span><span class="br"></span><p>LIV. Argenti usum in statuas primum divi Augusti temporum adulatione transisse falso existimatur. iam enim triumpho Magni Pompei reperimus translatam
Pharnacis, qui primus regnavit in Ponto, argenteam statuam, item Mithridatis Eupatoris et
<span class="br"></span><span class="lineNumber">152</span><span class="br"></span>currus aureos argenteosque. argentum succedit aliquando et auro luxu feminarum plebis compedes sibi facientium, quas induere aureas mos tritior vetet. vidimus et ipsi Arellium Fuscum motum equestri ordine ob insignem calumniam, cum celebritatem<a class="footnoteLink" href="#note_LCL394_112_2" id="target_note_LCL394_112_2"><sup>2</sup></a> adsectarentur<a class="footnoteLink" href="#note_LCL394_112_3" id="target_note_LCL394_112_3"><sup>3</sup></a> adulescentium scholae, argenteos anulos
habentem. et quid haec attinet colligere, cum capuli militum ebore etiam fastidito caelentur argento,
vaginae catellis, baltea lamnis crepitent, iam vero







</p></section><notes><section class="footnotes"><ul><li class="note" id="note_LCL394_112_1"><a class="footnoteCrossrefLink" href="#target_note_LCL394_112_1" title="Click to highlight in text"><sup class="lineRef">1</sup>quoque <span class="italic">Mayhoff</span>: que.</a></li><script type="text/javascript">document.getElementById('note_LCL394_112_1').style.display = "none";</script><li class="note" id="note_LCL394_112_2"><a class="footnoteCrossrefLink" href="#target_note_LCL394_112_2" title="Click to highlight in text"><sup class="lineRef">2</sup>celebritatem <span class="italic">B</span>: celebritate <span class="italic">rell.</span></a></li><script type="text/javascript">document.getElementById('note_LCL394_112_2').style.display = "none";</script><li class="note" id="note_LCL394_112_3"><a class="footnoteCrossrefLink" href="#target_note_LCL394_112_3" title="Click to highlight in text"><sup class="lineRef">3</sup>adsectarentur <span class="italic">cdd.</span>: expectarentur <span class="italic">edd. vett.</span>: assectationem
<span class="italic">Hermolaus Barbarus</span>: adsectaretur <span class="italic">coni. Warmington.</span></a></li><script type="text/javascript">document.getElementById('note_LCL394_112_3').style.display = "none";</script></ul></section></notes></section>