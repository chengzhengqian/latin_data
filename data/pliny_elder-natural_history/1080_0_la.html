<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">200</span><span class="br"></span><p>Amplissima arborum ad hoc aevi existimatur Romae visa quam propter miraculum Tiberius Caesar in eodem ponte naumachiario exposuerat advectam cum reliqua materie, duravitque ad Neronis principis
amphitheatrum. fuit autem trabs ea e larice, longa pedes <span class="sc">cxx</span>, bipedali crassitudine aequalis, quo intellegebatur vix credibilis reliqua altitudo fastigium
<span class="br"></span><span class="lineNumber">201</span><span class="br"></span>ad cacumen aestimantibus. fuit memoria nostra et in porticibus saeptorum a M. Agrippa relicta aeque miraculi causa, quae diribitorio superfuerat, <span class="sc">xx</span> pedibus
brevior, sesquipedali crassitudine. abies admirationis
praecipuae visa est in nave quae ex Aegypto Gai principis iussu obeliscum in Vaticano circo statutum
quattuorque truncos lapidis eiusdem ad sustinendum
eum adduxit; qua nave nihil admirabilius visum in mari certum est. <span class="sc">c͞x͞x͞</span> modium lentis pro
<span class="br"></span><span class="lineNumber">202</span><span class="br"></span>saburra ei fuere: longitudo spatium obtinuit magna ex parte Ostiensis portus latere laevo; ibi namque demersa est Claudio principe cum tribus molibus turrium altitudine in ea exaedificatis, factis<a class="footnoteLink" href="#note_LCL370_518_1" id="target_note_LCL370_518_1"><sup>1</sup></a> ob id ex<a class="footnoteLink" href="#note_LCL370_518_2" id="target_note_LCL370_518_2"><sup>2</sup></a> Puteolano pulvere advectisque. arboris eius crassitudo quattuor hominum ulnas conplectentium implebat; vulgoque auditur <span class="sc">l͞x͞x͞x͞</span> nummum et pluris malos venundari ad eos usus, rates vero conecti
<span class="br"></span><span class="lineNumber">203</span><span class="br"></span><span class="sc">x͞l͞</span> sestertium
plerasque. at in Aegypto ac Syria reges inopia abietis cedro ad classes feruntur




</p></section><notes><section class="footnotes"><ul><li class="note" id="note_LCL370_518_1"><a class="footnoteCrossrefLink" href="#target_note_LCL370_518_1" title="Click to highlight in text"><sup class="lineRef">1</sup>factis <span class="italic">add. Rackham.</span></a></li><script type="text/javascript">document.getElementById('note_LCL370_518_1').style.display = "none";</script><li class="note" id="note_LCL370_518_2"><a class="footnoteCrossrefLink" href="#target_note_LCL370_518_2" title="Click to highlight in text"><sup class="lineRef">2</sup><span class="italic">Detlefsen</span>: obiter.</a></li><script type="text/javascript">document.getElementById('note_LCL370_518_2').style.display = "none";</script></ul></section></notes></section>