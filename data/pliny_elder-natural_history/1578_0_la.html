<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

fiant, at ex me parata omnia, nec cura laboranda, sed sese porrigentia ultro et, si pigeat attingere, etiam cadentia. certavit ipsa secum plusque utilitatis causa genuit etiam quam voluptatis.</p>
<span class="br"></span><span class="lineNumber">3</span><span class="br"></span><p>III. Folia vitium et pampini capitis dolores inflammationesque corporum mitigant cum polenta, folia per se ardores stomachi ex aqua frigida, cum farina vero hordei articularios morbos. pampini triti et inpositi tumorem omnem siccant, sucus eorum dysintericis infusus medetur. lacrima vitium, quae veluti gummis est, lepras et lichenas et psoras nitro ante praeparatas sanat. eadem cum oleo saepius pilis inlitis psilotri effectum habet, maximeque quam virides accensae vites exudant,
<span class="br"></span><span class="lineNumber">4</span><span class="br"></span>qua et verrucae tolluntur. pampini sanguinem excreantibus et mulierum a conceptu defectioni diluti potu prosunt. cortex vitium et folia arida vulnerum sanguinem sistunt ipsumque vulnus conglutinant.
vitis albae viridis tusae suco impetigines tolluntur. cinis sarmentorum vitium et vinaceorum condylomatis et sedis vitiis medetur ex aceto, item luxatis et ambustis et lienis tumori cum rosaceo et ruta et aceto. item igni sacro ex vino citra oleum
<span class="br"></span><span class="lineNumber">5</span><span class="br"></span>aspergitur et intertrigini, et pilos absumit. dant et bibendum cinerem sarmentorum ad lienis remedia



</p></section><notes></notes></section>