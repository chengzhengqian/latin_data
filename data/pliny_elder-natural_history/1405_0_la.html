<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

buselinum differens brevitate caulis a sativo et radicis colore rufo, eiusdem effectus. praevalere contra serpentes potu et inlitu.</p>
<span class="br"></span><span class="lineNumber">119</span><span class="br"></span><p>XLVIII. Ocimum quoque Chrysippus graviter increpuit
inutile stomacho, urinae, oculorum quoque claritati, praeterea insaniam facere et lethargos et iocineris vitia, ideoque capras id aspernari, hominibus quoque fugiendum censens. addunt quidam tritum, si operiatur lapide, scorpionem gignere, commanducatum
<span class="br"></span><span class="lineNumber">120</span><span class="br"></span>et in sole positum vermes, Afri vero, si eo die feriatur quispiam a scorpione quo ederit ocimum, non posse servari. quin immo tradunt aliqui manipulo
ocimi cum cancris x marinis vel fluviatilibus trito convenire ad id scorpiones ex proximo omnes.
<span class="br"></span><span class="lineNumber">121</span><span class="br"></span>Diodorus in empiricis etiam pediculos facere ocimi cibum. secuta aetas acriter defendit, nam id esse capras, nec cuiquam mentem motam, et scorpionum terrestrium ictibus marinorumque venenis mederi ex vino addito aceti exiguo. usu quoque conpertum deficientibus ex aceto odoratu salutare esse, item lethargicis et inflammatis refrigerationi,<a class="footnoteLink" href="#note_LCL392_70_1" id="target_note_LCL392_70_1"><sup>1</sup></a> inlitum capitis doloribus cum rosaceo aut myrteo aut aceto,
<span class="br"></span><span class="lineNumber">122</span><span class="br"></span>item oculorum epiphoris inpositum ex vino. stomacho
quoque utile inflationes ructu ex aceto dissolvere
sumptum, alvum sistere inpositum, urinam





</p></section><notes><section class="footnotes"><ul><li class="note" id="note_LCL392_70_1"><a class="footnoteCrossrefLink" href="#target_note_LCL392_70_1" title="Click to highlight in text"><sup class="lineRef">1</sup>refrigeratione <span class="italic">coni. Mayoff.</span></a></li><script type="text/javascript">document.getElementById('note_LCL392_70_1').style.display = "none";</script></ul></section></notes></section>