<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

naribus inlitus ex aceto, caprini cornus nidor aut pilorum, iocur aprunum. itaque et veternosis datur. phthisicis medentur iocur lupi ex vino macro, suis feminae herbis pastae laridum, carnes asininae ex iure sumptae. hoc genere maxime in Achaia curant id malum. fimi quoque aridi sed pabulo viridi pasto bove fumum harundine haustum prodesse tradunt, bubuli cornus mucronem exustum duorum coclearium mensura addito melle pilulis devoratis. caprae sebo
<span class="br"></span><span class="lineNumber">231</span><span class="br"></span>in pulte alicacia et phthisim et tussim sanari, vel recenti, cum mulso liquefacto, ita ut uncia in cyathum addatur rutaeque ramo permisceatur, non pauci tradunt.
rupicaprae sebi cyatho et lactis pari mensura deploratum phthisicum convaluisse certus auctor adfirmat. sunt et qui suum fimi cinerem profuisse scripserint in passo et cervi pulmonem, maxime subulonis,
siccatum in<a class="footnoteLink" href="#note_LCL418_156_1" id="target_note_LCL418_156_1"><sup>1</sup></a> fumo tritumque in vino.</p>
<span class="br"></span><span class="lineNumber">232</span><span class="br"></span><p>LXVIII. Hydropicis auxiliatur urina e vesica capri paulatim data in potu, efficacius quae inaruerit cum vesica sua, fimi taurini maxime, sed et bubuli—de armentivis loquor, quod bolbiton vocant—cinis coclearium trium in mulsi hemina, bovis feminae in mulieribus, ex altero sexu in viris, quod veluti mysterium
occultarunt Magi, fimum vituli masculi inlitum, fimi vitulini cinis cum semine staphylini, aequa





</p></section><notes><section class="footnotes"><ul><li class="note" id="note_LCL418_156_1"><a class="footnoteCrossrefLink" href="#target_note_LCL418_156_1" title="Click to highlight in text"><sup class="lineRef">1</sup>in <span class="italic">del. Mayhoff.</span></a></li><script type="text/javascript">document.getElementById('note_LCL418_156_1').style.display = "none";</script></ul></section></notes></section>