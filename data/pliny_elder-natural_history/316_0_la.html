<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

tradit, <span class="sc">c͞c͞c͞c͞l͞</span> et altitudinis quinquaginta passuum, manu factus, a rege qui fecerat Moeridis appellatus. inde <span class="sc">l͞x͞i͞i͞</span> p. abest Memphis, quondam arx Aegypti regum, unde ad Hammonis oraculum <span class="sc">xii</span> dierum iter est, ad scissuram autem Nili, quod appellavimus Delta, <span class="sc">xv</span>.</p>
<span class="br"></span><span class="lineNumber">51</span><span class="br"></span><p>X. Nilus incertis ortus fontibus, ut per deserta et ardentia et inmenso longitudinis spatio ambulans famaque tantum inermi quaesitus sine bellis quae ceteras omnis terras invenere, originem, ut Iuba rex potuit exquirere, in monte inferioris Mauretaniae non procul oceano habet lacu protinus stagnante, quem vocant Niliden. ibi pisces reperiuntur alabetae,
coracini, siluri; crocodilus quoque inde ob argumentum hoc Caesareae in Iseo dicatus ab eo spectatur hodie. praeterea observatum est, prout in Mauretania nives imbresve satiaverint, ita Nilum
<span class="br"></span><span class="lineNumber">52</span><span class="br"></span>increscere. ex hoc lacu profusus indignatur fluere per harenosa et squalentia, conditque se aliquot dierum itinere, mox alio lacu maiore in Caesariensis Mauretaniae gente Masaesylum erumpit et hominum
coetus veluti circumspicit, iisdem animalium argumentis. iterum harenis receptus conditur rursus <span class="sc">xx</span> dierum desertis ad proximos Aethiopas, atque ubi
</p></section><notes></notes></section>