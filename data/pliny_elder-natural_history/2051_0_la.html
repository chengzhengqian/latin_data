<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent noindent">

idem subdialibus maritimas urbes pingere instituit, blandissimo aspectu minimoque inpendio.</p>
<span class="br"></span><span class="lineNumber">118</span><span class="br"></span><p>Sed nulla gloria artificum est nisi qui tabulas pinxere. eo venerabilior antiquitatis prudentia apparet. non enim parietes excolebant dominis tantum nec domos uno in loco mansuras, quae ex incendiis rapi non possent. casa Protogenes contentus
erat in hortulo suo; nulla in Apellis tectoriis pictura erat. nondum libebat parietes totos tinguere;
omnium eorum ars urbibus excubabat, pictorque res communis terrarum erat.</p>
<span class="br"></span><span class="lineNumber">119</span><span class="br"></span><p>Fuit et Arellius Romae celeber paulo ante divum Augustum, ni flagitio insigni corrupisset artem, semper ei lenocinans feminae, cuius<a class="footnoteLink" href="#note_LCL394_348_1" id="target_note_LCL394_348_1"><sup>1</sup></a> amore flagraret,
et<a class="footnoteLink" href="#note_LCL394_348_2" id="target_note_LCL394_348_2"><sup>2</sup></a> ob id deas pingens, sed dilectarum imagine.
<span class="br"></span><span class="lineNumber">120</span><span class="br"></span>itaque in pictura eius scorta numerabantur. fuit et nuper gravis ac severus idemque floridis tumidus<a class="footnoteLink" href="#note_LCL394_348_3" id="target_note_LCL394_348_3"><sup>3</sup></a> pictor Famulus.<a class="footnoteLink" href="#note_LCL394_348_4" id="target_note_LCL394_348_4"><sup>4</sup></a> huius erat Minerva spectantem spectans, quacumque aspiceretur. paucis diei horis pingebat, id quoque cum gravitate, quod semper togatus, quamquam in machinis. carcer eius artis domus aurea fuit, et ideo non extant exempla alia magnopere. post eum fuere in auctoritate Cornelius
Pinus et Attius Priscus, qui Honoris







</p></section><notes><section class="footnotes"><ul><li class="note" id="note_LCL394_348_1"><a class="footnoteCrossrefLink" href="#target_note_LCL394_348_1" title="Click to highlight in text"><sup class="lineRef">1</sup>feminae cuius <span class="italic">Mayhoff</span>: cuius feminae.</a></li><script type="text/javascript">document.getElementById('note_LCL394_348_1').style.display = "none";</script><li class="note" id="note_LCL394_348_2"><a class="footnoteCrossrefLink" href="#target_note_LCL394_348_2" title="Click to highlight in text"><sup class="lineRef">2</sup>flagraret et <span class="italic">Urlichs</span>: flagrans esset <span class="italic">coni. Sillig</span>: flagrans et.</a></li><script type="text/javascript">document.getElementById('note_LCL394_348_2').style.display = "none";</script><li class="note" id="note_LCL394_348_3"><a class="footnoteCrossrefLink" href="#target_note_LCL394_348_3" title="Click to highlight in text"><sup class="lineRef">3</sup>floridis tumidus <span class="italic">coni. Ian</span>: floridis (floridus <span class="italic">B</span><sup>2</sup>) umidus <span class="italic">B</span>: floridus humilis <span class="italic">cd. Par. Lat.</span> 6797: f. h. rei <span class="italic">cd. Par.</span> 6801: f. humidis <span class="italic">cd. Flor. Ricc.</span>: f. umidis <span class="italic">rell.</span>: floridus et vividus <span class="italic">Traube</span>: floridus <span class="italic">Sillig:</span> floridissimus <span class="italic">Urlichs</span>: floridis multus <span class="italic">vel</span> f. nitidus <span class="italic">vel</span> invictus <span class="italic">coni. Mayhoff</span>: S. Ummidius <span class="italic">Fröhner.</span></a></li><script type="text/javascript">document.getElementById('note_LCL394_348_3').style.display = "none";</script><li class="note" id="note_LCL394_348_4"><a class="footnoteCrossrefLink" href="#target_note_LCL394_348_4" title="Click to highlight in text"><sup class="lineRef">4</sup>Famulus <span class="italic">cdd.</span>: famulus <span class="italic">Fröhner:</span> Fabullus <span class="italic">ed. princ.</span></a></li><script type="text/javascript">document.getElementById('note_LCL394_348_4').style.display = "none";</script></ul></section></notes></section>