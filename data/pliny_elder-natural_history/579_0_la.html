<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

et adorari velle. hi greges repente lymphati futura
<span class="br"></span><span class="lineNumber">186</span><span class="br"></span>praecinunt. femina bos ei semel anno ostenditur, suis et ipsa insignibus, quamquam aliis; semperque eodem die et inveniri eam et extingui tradunt. Memphi est locus in Nilo quem a figura vocant Phialam; omnibus annis ibi auream pateram argenteamque
mergunt iis<a class="footnoteLink" href="#note_LCL353_130_1" id="target_note_LCL353_130_1"><sup>1</sup></a> diebus quos habent natales Apis. septem hi sunt; mirumque neminem per eos a crocodilis attingi, octavo post horam diei sextam redire beluae feritatem.</p>
<span class="br"></span><span class="lineNumber">187</span><span class="br"></span><p>LXXII. Magna et pecori gratia vel in placamentis deorum vel in usu vellerum. ut boves victum hominum
excolunt ita corporum tutela pecori debetur. generatio bimis utrimque ad novenos annos, quibusdam
et ad <span class="sc">x.</span> primiparis minores fetus. coitus omnibus ab arcturi occasu, id est a. d. <span class="sc">iii</span> idus Maias ad aquilae occasum <span class="sc">x</span> kal. Aug.; gerunt partum diebus <span class="sc">cl</span>. postea concepti invalidi; cordos vocabant
antiqui post id tempus natos. multi hibernos agnos praeferunt vernis, quoniam magis intersit ante solstitium quam ante brumam firmos esse
<span class="br"></span><span class="lineNumber">188</span><span class="br"></span>solumque hoc animal utiliter bruma nasci. arieti naturale agnas fastidire, senectam ovium consectari; et ipse melior senecta, mutilus quoque utilior.

</p></section><notes><section class="footnotes"><ul><li class="note" id="note_LCL353_130_1"><a class="footnoteCrossrefLink" href="#target_note_LCL353_130_1" title="Click to highlight in text"><sup class="lineRef">1</sup><span class="italic">Brolier</span>: mergentes.</a></li><script type="text/javascript">document.getElementById('note_LCL353_130_1').style.display = "none";</script></ul></section></notes></section>