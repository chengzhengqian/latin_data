<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

caule eximat dicatque ad quem liberandum febri id faciat et alliget ei septem folia ante accessionem, aiunt febri liberari, item vettonicae drachmam<a class="footnoteLink" href="#note_LCL393_352_1" id="target_note_LCL393_352_1"><sup>1</sup></a> in aquae mulsae cyathis tribus vel agaricum, maxime in iis febribus quae cum horrore veniant. quinquefolii
folia quidam terna tertianis dedere, quaterna quartanis, plura ceteris, alii omnibus tres obolos cum
<span class="br"></span><span class="lineNumber">117</span><span class="br"></span>pipere ex aqua mulsa. verbenaca quidem et iumentorum
febribus in vino medetur, sed in tertianis a tertio geniculo incisa, quartanis a quarto. bibitur et semen hyperici utriusque in quartanis et horroribus, vettonicae farina, quae omnes horrores coercet, item panaces adeo excalefactoria natura ut per nivem ituris bibere id perunguique eo praecipiant. et aristolochia perfrictionibus resistit.</p>
<span class="br"></span><span class="lineNumber">118</span><span class="br"></span><p>LXXII. Phreneticos somnus sanat, qui continget<a class="footnoteLink" href="#note_LCL393_352_2" id="target_note_LCL393_352_2"><sup>2</sup></a> peucedano ex aceto capiti infuso, anagallidum suco. e diverso lethargicos excitare labor est; hoc praestant euphorbeum ex aceto naribus tactis, peucedani sucus. contra insanias vettonica bibitur. carbunculos
rumpit panaces, sanat vettonicae farina ex




</p></section><notes><section class="footnotes"><ul><li class="note" id="note_LCL393_352_1"><a class="footnoteCrossrefLink" href="#target_note_LCL393_352_1" title="Click to highlight in text"><sup class="lineRef">1</sup><span class="italic">Ante</span> drachmam <span class="italic">lacunam indicat Mayhoff, qui</span> dari <span class="italic">supplendum esse putat.</span></a></li><script type="text/javascript">document.getElementById('note_LCL393_352_1').style.display = "none";</script><li class="note" id="note_LCL393_352_2"><a class="footnoteCrossrefLink" href="#target_note_LCL393_352_2" title="Click to highlight in text"><sup class="lineRef">2</sup>continget <span class="italic">aliquot codd., Detlefsen</span>: contingit E r <span class="italic">vulg., Mayhoff.</span></a></li><script type="text/javascript">document.getElementById('note_LCL393_352_2').style.display = "none";</script></ul></section></notes></section>