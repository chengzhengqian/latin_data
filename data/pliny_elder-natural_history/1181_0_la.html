<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

intellegitur et tingui odore mirum in modum, ideo, cum iuxta sit, averti et recedere saporemque inimicum
<span class="br"></span><span class="lineNumber">240</span><span class="br"></span>fugere. hinc sumpsit Androcydes medicinam contra ebrietates, raphanum mandi praecipiens. odit et caulem et olus omne, odit et corylum, ni procul absint, tristis atque aegra; nitrum quidem et alumen, marina aqua calida et fabae putamina vel ervi viti<a class="footnoteLink" href="#note_LCL371_166_1" id="target_note_LCL371_166_1"><sup>1</sup></a> ultima venena sunt.</p>
<span class="br"></span><span class="lineNumber">241</span><span class="br"></span><p>XXXVIII. Inter vitia arborum est et prodigiis locus. invenimus ficos sub foliis natas, vitem et malum punicam stirpe fructum tulisse, non palmite aut ramis, vitem uvas sine foliis, oleas quoque amisisse folia bacis haerentibus. sunt et<a class="footnoteLink" href="#note_LCL371_166_2" id="target_note_LCL371_166_2"><sup>2</sup></a> miracula fortuita: nam et oliva in totum ambusta revixit, et in Boeotia
<span class="br"></span><span class="lineNumber">242</span><span class="br"></span>derosae locustis fici regerminavere. mutantur arbores et colore fiuntque ex nigris candidae, non semper prodigio, sed eae maxime quae ex semine nascuntur; et populus alba in nigram transit. quidam et sorbum si in calidiora loca venerit sterilescere putant. prodigio autem fiunt ex dulcibus acerba poma aut dulcia ex acerbis, e caprifico fici aut contra, gravi ostento cum in deteriora mutantur, ex olea in oleastrum, ex


</p></section><notes><section class="footnotes"><ul><li class="note" id="note_LCL371_166_1"><a class="footnoteCrossrefLink" href="#target_note_LCL371_166_1" title="Click to highlight in text"><sup class="lineRef">1</sup>viti <span class="italic">add. Rackham.</span></a></li><script type="text/javascript">document.getElementById('note_LCL371_166_1').style.display = "none";</script><li class="note" id="note_LCL371_166_2"><a class="footnoteCrossrefLink" href="#target_note_LCL371_166_2" title="Click to highlight in text"><sup class="lineRef">2</sup>et <span class="italic">add. edd.</span></a></li><script type="text/javascript">document.getElementById('note_LCL371_166_2').style.display = "none";</script></ul></section></notes></section>