<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

diem. si nubes ut vellera lanae spargentur multae
<span class="br"></span><span class="lineNumber">356</span><span class="br"></span>ab oriente, aquam in triduum praesagient. cum in cacuminibus montium nubes consident, hiemabit; si cacumina pura fient, disserenabit. nube gravida candicante, quod vocant tempestatem albam, grando imminebit. caelo sereno<a class="footnoteLink" href="#note_LCL371_412_1" id="target_note_LCL371_412_1"><sup>1</sup></a> nubecula quamvis parva flatum procellosum dabit.</p>
<span class="br"></span><span class="lineNumber">357</span><span class="br"></span><p>LXXXIII. Nebulae montibus descendentes aut caelo cadentes vel in vallibus sidentes serenitatem promittent.</p>
<p>LXXXIV. Ab his terreni ignes proxime significant. pallidi namque murmurantesque tempestatum nuntii sentiuntur, pluviae etiam si in lucernis fungi, si flexuose
volitet flamma. ventum nuntiant<a class="footnoteLink" href="#note_LCL371_412_2" id="target_note_LCL371_412_2"><sup>2</sup></a> lumina cum ex
<span class="br"></span><span class="lineNumber">358</span><span class="br"></span>sese flammas elidunt aut vix accenduntur; item cum in aeno pendente scintillae coacervantur, vel cum tollentibus ollas carbo adhaerescit, aut cum contectus ignis e se favillam discutit scintillamve emittit, vel cum cinis in foco concrescit et cum carbo vehementer perlucet.</p>
<span class="br"></span><span class="lineNumber">359</span><span class="br"></span><p>LXXXV. Est et aquarum significatio. mare si tranquillum in portu cursitabit murmurabitve intra se, ventum praedicit, si idem hieme, et imbrem, litora ripaeque si resonabunt tranquillo, asperam tempestatem,
item maris ipsius tranquillo sonitus spumaeve dispersae aut aquae bullantes. pulmones marini in pelago plurium dierum hiemem portendunt. saepe et silentio intumescit inflatumque?<a class="footnoteLink" href="#note_LCL371_412_3" id="target_note_LCL371_412_3"><sup>3</sup></a> altius solito iam intra se esse ventos fatetur.</p>
</section><notes><section class="footnotes"><ul><li class="note" id="note_LCL371_412_1"><a class="footnoteCrossrefLink" href="#target_note_LCL371_412_1" title="Click to highlight in text"><sup class="lineRef">1</sup><span class="italic">Rackham</span>: caelo quamvis sereno.</a></li><script type="text/javascript">document.getElementById('note_LCL371_412_1').style.display = "none";</script><li class="note" id="note_LCL371_412_2"><a class="footnoteCrossrefLink" href="#target_note_LCL371_412_2" title="Click to highlight in text"><sup class="lineRef">2</sup><span class="italic">Mayhoff</span>: et.</a></li><script type="text/javascript">document.getElementById('note_LCL371_412_2').style.display = "none";</script><li class="note" id="note_LCL371_412_3"><a class="footnoteCrossrefLink" href="#target_note_LCL371_412_3" title="Click to highlight in text"><sup class="lineRef">3</sup><span class="italic">Excerpta astrom.</span>: flatumque <span class="italic">aut</span> flatuque <span class="italic">aut</span> inflatumque.</a></li><script type="text/javascript">document.getElementById('note_LCL371_412_3').style.display = "none";</script></ul></section></notes></section>