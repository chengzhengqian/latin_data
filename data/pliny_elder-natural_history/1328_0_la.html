<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

misceri, areis distingui easque resupinis pulvinorum toris, ambiri singulas tramitum sulcis qua detur accessus homini scatebrisque decursus.</p>
<p>XXI. In hortis nascentium alia bulbo commendantur,
alia capite, alia caule, alia folio, alia utroque, alia semine, alia cartilagine, alia carne, aut<a class="footnoteLink" href="#note_LCL371_460_1" id="target_note_LCL371_460_1"><sup>1</sup></a> utroque, alia cortice aut cute et cartilagine, alia tunicis carnosis.</p>
<span class="br"></span><span class="lineNumber">61</span><span class="br"></span><p>XXII. Aliorum fructus in terra est, aliorum et extra, aliorum non nisi extra. quaedam iacent crescuntque, ut cucurbita et cucumis; eadem pendent, quamquam graviora multo etiam iis quae in arboribus gignuntur, sed cucumis cartilagine et carne constat, cucurbita cortice et cartilagine; cortex huic
<span class="br"></span><span class="lineNumber">62</span><span class="br"></span>uni maturitate transit in lignum. terra conduntur raphani napique et rapa, atque alio modo inulae, siser, pastinacae. quaedam vocabimus ferulacea, ut anetum, malvas; namque tradunt auctores in Arabia<a class="footnoteLink" href="#note_LCL371_460_2" id="target_note_LCL371_460_2"><sup>2</sup></a> malvas septumo mense arborescere baculorumque
<span class="br"></span><span class="lineNumber">63</span><span class="br"></span>usum praebere. exemplo est arbor malvae in Mauretania Lixi oppidi aestuario, ubi Hesperidum horti fuisse produntur, <span class="sc">cc</span> passibus ab oceano iuxta delubrum Herculis antiquius Gaditano, ut ferunt: ipsa altitudinis pedum <span class="sc">xx</span>, crassitudinis quam circumplecti
nemo possit. in simili genere habebitur et cannabis. nec non et carnosa aliqua appellabimus,





</p></section><notes><section class="footnotes"><ul><li class="note" id="note_LCL371_460_1"><a class="footnoteCrossrefLink" href="#target_note_LCL371_460_1" title="Click to highlight in text"><sup class="lineRef">1</sup><span class="italic">Mayhoff</span>: carnea.</a></li><script type="text/javascript">document.getElementById('note_LCL371_460_1').style.display = "none";</script><li class="note" id="note_LCL371_460_2"><a class="footnoteCrossrefLink" href="#target_note_LCL371_460_2" title="Click to highlight in text"><sup class="lineRef">2</sup>[in Arabia] <span class="italic">Mayhoff coll. Theophr.</span> (in Arabia <span class="italic">fictum ex</span> mabia = malua).</a></li><script type="text/javascript">document.getElementById('note_LCL371_460_2').style.display = "none";</script></ul></section></notes></section>