<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">


Urbanates cognomine Metaurenses et alii Hortenses, Vettonenses, Vindinates, Visuentani. in hoc situ interiere Felignates, et qui Clusiolum tenuere supra Interamnam, et Sarranates cum oppidis Acerris quae Vafriae cognominabantur, Turocaelo quod Vettiolum, item Solinates, Suriates, Falinates, Sappinates.
interiere et Arinates cum Crinivolo et Usidicani et Plangenses, Paesinates, Caelestini. Ameriam supra scriptam Cato ante Persei bellum conditam annis <span class="sc">dcccclxiii</span> prodit.</p>
<span class="br"></span><span class="lineNumber">115</span><span class="br"></span><p>XV. Octava regio determinatur Arimino, Pado, Appennino. in ora fluvius Crustumium, Ariminum colonia cum amnibus Arimino et Aprusa, fluvius Rubico, quondam finis Italiae. ab eo Sapis et Vitis et Anemo, Ravenna Sabinorum oppidum cum amne Bedese, ab Ancona <span class="sc">c͞v͞</span> p. nec procul a mari Umbrorum
Butrium. intus coloniae Bononia, Felsina vocitata tum<a class="footnoteLink" href="#note_LCL352_84_1" id="target_note_LCL352_84_1"><sup>1</sup></a> cum princeps Etruriae esset, Brixillum, Mutina, Parma, Placentia; oppida Caesena, Claterna,
<span class="br"></span><span class="lineNumber">116</span><span class="br"></span>Foro Clodi, Livi, Popili, Truentinorum, Corneli, Licini, Faventini, Fidentini, Otesini, Padinates, Regienses a Lepido, Solonates, Saltusque Galliani qui cognominantur Aquinates, Tannetani, Veleiates cognomine veteri Regiates, Urbanates. in hoc tractu interierunt Boi quorum tribus <span class="sc">cxii</span> fuisse auctor est Cato, item Senones qui ceperunt Romam.</p>
</section><notes><section class="footnotes"><ul><li class="note" id="note_LCL352_84_1"><a class="footnoteCrossrefLink" href="#target_note_LCL352_84_1" title="Click to highlight in text"><sup class="lineRef">1</sup><span class="italic">Mayhoff</span>: vocitatum.</a></li><script type="text/javascript">document.getElementById('note_LCL352_84_1').style.display = "none";</script></ul></section></notes></section>