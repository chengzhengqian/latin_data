<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

inlita, quibuscumque vero apollinaris, astragali radix in pulverem trita umidis ulceribus prodest, item callithrix decocta in aqua, privatim vero his quae calciamento facta sint verbenaca, nec non et lysimachia
contrita ac nymphaea arida infriata. polythrix
inveteratis isdem utilior est.</p>
<span class="br"></span><span class="lineNumber">148</span><span class="br"></span><p>LXXXVIII. Polycnemon cunilae bubulae similis est, semine pulei, surculosa, multis geniculis, corymbo odorato,<a class="footnoteLink" href="#note_LCL393_374_1" id="target_note_LCL393_374_1"><sup>1</sup></a> acri et dulci odore, ferro factis conmanducata
inponitur, quinto die solvitur. symphyton ad
<span class="br"></span><span class="lineNumber">149</span><span class="br"></span>cicatricem celerrime perducit, item sideritis. haec inponitur ex melle. verbasci semine ac foliis ex vino decoctis ac tritis omnia infixa corpori extrahuntur,
item mandragorae foliis cum polenta, cyclamini radicibus cum melle. trixaginis folia in oleo contrita his maxime adhibentur ulceribus quae serpunt, et alga in<a class="footnoteLink" href="#note_LCL393_374_2" id="target_note_LCL393_374_2"><sup>2</sup></a> melle trita, vettonica ad carcinomata
et malandrias veteres addito sale.</p>
<span class="br"></span><span class="lineNumber">150</span><span class="br"></span><p>LXXXIX. Verrucas tollit argemonia ex aceto vel batrachii radix, quae et ungues scabros aufert, linozostidis utriusque folia vel sucus inlitus. tithymalli
omnes genera verrucarum omnia, item pterygia,
varos tollunt. cicatrices cum elegantia ad colorem reducit ladanum. artemisiam et elelisphacum
alligatas qui habeat viator negatur lassitudinem
sentire.</p>
</section><notes><section class="footnotes"><ul><li class="note" id="note_LCL393_374_1"><a class="footnoteCrossrefLink" href="#target_note_LCL393_374_1" title="Click to highlight in text"><sup class="lineRef">1</sup>odorato <span class="italic">Gelenius, Detlefsen</span>: odorata <span class="italic">codd.</span>: <span class="italic">in uncis Mayhoff.</span></a></li><script type="text/javascript">document.getElementById('note_LCL393_374_1').style.display = "none";</script><li class="note" id="note_LCL393_374_2"><a class="footnoteCrossrefLink" href="#target_note_LCL393_374_2" title="Click to highlight in text"><sup class="lineRef">2</sup>alga in <span class="italic">vulg. Detlefsen</span>: alcima in <span class="italic">Mayhoff</span>: algam in VE.</a></li><script type="text/javascript">document.getElementById('note_LCL393_374_2').style.display = "none";</script></ul></section></notes></section>