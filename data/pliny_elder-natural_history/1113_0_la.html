<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

vocant candidam argillam qua in Megarico agro utuntur, sed tantum in umida frigidaque terra.
<span class="br"></span><span class="lineNumber">43</span><span class="br"></span>illam Gallias Britanniasque locupletantem cum cura dici convenit.</p>
<p>Duo genera fuerant, plura nuper exerceri coepta proficientibus ingeniis: est enim alba, rufa, columbina, argillacea, tofacea, harenacea. natura duplex, aspera aut pinguis: experimenta utriusque in manu. usus aeque<a class="footnoteLink" href="#note_LCL371_30_1" id="target_note_LCL371_30_1"><sup>1</sup></a> geminus, ut fruges tantum alant aut
<span class="br"></span><span class="lineNumber">44</span><span class="br"></span>eaedem et pabulum. fruges alit tofacea, albaque si inter fontes reperta est, ad infinitum fertilis, verum aspera tractatu; si nimia iniecta est, exurit solum. proxima est rufa, quae vocatur acaunumarga, intermixto lapide terrae minutae, harenosae. lapis contunditur in ipso campo, primisque annis stipula difficulter caeditur propter lapides. inpendio tamen minima levitate dimidio minoris quam ceterae invehitur. inspergitur rara; sale eam misceri putant. utrumque hoc genus semel iniectum in <span class="sc">L</span> annos valet et frugum et pabuli ubertate.</p>
<span class="br"></span><span class="lineNumber">45</span><span class="br"></span><p>Quae pingues esse sentiuntur, ex his praecipua alba. plura eius genera: mordacissimum quod supra dixi-mus. alterum genus albae creta argentaria est; petitur ex alto, in centenos pedes actis plerumque



</p></section><notes><section class="footnotes"><ul><li class="note" id="note_LCL371_30_1"><a class="footnoteCrossrefLink" href="#target_note_LCL371_30_1" title="Click to highlight in text"><sup class="lineRef">1</sup><span class="italic">Detlefsen</span>: manus usaeque <span class="italic">aut sim.</span></a></li><script type="text/javascript">document.getElementById('note_LCL371_30_1').style.display = "none";</script></ul></section></notes></section>