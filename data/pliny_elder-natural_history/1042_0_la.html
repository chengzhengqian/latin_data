<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

neque interest maturius germinasse, utpote cum quaedam primae germinent et inter novissimas nudentur, ut amygdalae, fraxini, sabuci, morus autem novissima germinet, cum primis folia demittat.
<span class="br"></span><span class="lineNumber">84</span><span class="br"></span>magna et in hoc vis soli: prius decidunt in siccis macrisque, et vetustae prius arbori, multis etiam antequam
maturescat fructus, ut serotinae fico et hibernae piro et malo, granatumque est pomum tantum aspici in matre. neque his autem quae semper retinent comas eadem folia durant subnascentibus aliis; tum arescunt vetera, quod evenit circa solstitia maxime.</p>
<span class="br"></span><span class="lineNumber">85</span><span class="br"></span><p>XXXV. Foliorum unitas in suo cuique genere permanet,
praeterquam populo, hederae, crotoni (quam et cici diximus vocari). populi tria genera, alba ac nigra et quae Libyca appellatur minima folio ac
<span class="br"></span><span class="lineNumber">86</span><span class="br"></span>nigerrima fungisque enascentibus laudatissima. alba folio bicolor, superne candicans inferiore parte viridi. huic nigraeque et crotoni in iuventa circinatae rotunditatis sunt, vetustiora in angulos exeunt; e contrario hederae angulosa rotundantur. populorum
foliis grandissima lanugo evolat candida et radiata, folio numerosiore candicant ut<a class="footnoteLink" href="#note_LCL370_442_1" id="target_note_LCL370_442_1"><sup>1</sup></a> villi.<a class="footnoteLink" href="#note_LCL370_442_2" id="target_note_LCL370_442_2"><sup>2</sup></a> folia granatis et amygdalis rubentia.</p>
</section><notes><section class="footnotes"><ul><li class="note" id="note_LCL370_442_1"><a class="footnoteCrossrefLink" href="#target_note_LCL370_442_1" title="Click to highlight in text"><sup class="lineRef">1</sup><span class="italic">Mayhoff</span>: candida et ut.</a></li><script type="text/javascript">document.getElementById('note_LCL370_442_1').style.display = "none";</script><li class="note" id="note_LCL370_442_2"><a class="footnoteCrossrefLink" href="#target_note_LCL370_442_2" title="Click to highlight in text"><sup class="lineRef">2</sup><span class="italic">Edd.</span>: villae.</a></li><script type="text/javascript">document.getElementById('note_LCL370_442_2').style.display = "none";</script></ul></section></notes></section>