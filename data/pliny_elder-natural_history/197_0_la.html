<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Tagum Carpetani, iuxta eos Vaccaei, Vettones et Celtiberi Arevaci. oppida orae proxima Urci, adscriptumque Baeticae Barea, regio Bastitania, mox deinde Contestania, Carthago Nova colonia, cuius a promunturio quod Saturni vocatur Caesaream Mauretaniae urbem <span class="sc">c͞l͞x͞x͞x͞x͞v͞i͞i͞</span> p. traiectus. reliqua in ora flumen Tader, colonia inmunis Ilici, unde Ilicitanus sinus; in eam contribuuntur Icositani.
<span class="br"></span><span class="lineNumber">20</span><span class="br"></span>mox Latinorum Lucentum, Dianium stipendiarium, Sucro fluvius et quondam oppidum, Contestaniae finis. regio Edetania amoeno praetendente se stagno, ad Celtiberos recedens. Valentia colonia <span class="sc">i͞i͞i͞</span> p. a mari remota, flumen Turium, et tantundem a mari Saguntum civium Romanorum oppidum
<span class="br"></span><span class="lineNumber">21</span><span class="br"></span>fide nobile, flumen Udiva. regio Ilergaonum, Hiberus amnis navigabili commercio dives, ortus in Cantabris haut procul oppido Iuliobrica, per <span class="sc">c͞c͞c͞c͞l͞</span> p. fluens, navium per <span class="sc">c͞c͞l͞x͞</span> a Vareia oppido capax, quem propter universam Hispaniam Graeci appellavere Hiberiam. regio Cessetania, flumen Subi, colonia Tarracon, Scipionum opus, sicut Carthago Poenorum. regio Ilergetum, oppidum Subur, flumen Rubricatum, a quo Laeetani et
<span class="br"></span><span class="lineNumber">22</span><span class="br"></span>Indigetes. post eos quo dicetur ordine intus recedentes radice Pyrenaei Ausetani, Iacetani perque



</p></section><notes></notes></section>