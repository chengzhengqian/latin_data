<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
vir clarissimae familiae D. Silanus. sapientiae vero auctores et carminibus excellentes quique alii illustres viri conposuissent quos sequemur praetexuimus hoc in volumine, non in grege nominando M. Varrone qui <span class="sc">lxxxi</span> vitae annum agens de ea re prodendum putavit.</p>
<span class="br"></span><span class="lineNumber">24</span><span class="br"></span><p>Apud Romanos multo serius<a class="footnoteLink" href="#note_LCL371_204_1" id="target_note_LCL371_204_1"><sup>1</sup></a> vitium cultura esse coepit, primoque, ut necesse erat, arva tantum coluere, quorum a nobis nunc ratio tractabitur non volgari modo verum, ut adhuc fecimus, et vetustis et postea inventis omni cura perquisitis causaque rerum et ratione simul eruta. dicemus et sidera, siderumque ipsorum terrestria signa dabimus indubitata, quandoquidem qui adhuc diligentius ea tractavere quibusvis potius quam agricolis scripsisse possunt videri.</p>
<span class="br"></span><span class="lineNumber">25</span><span class="br"></span><p>VI. Ac primum omnium oraculis maiore e parte agemus, quae non in alio vitae genere plura certiorave sunt: cur enim non videantur oracula a certissimo die maximeque veridico usu profecta?</p>
<span class="br"></span><span class="lineNumber">26</span><span class="br"></span><p>Principium autem a Catone sumemus: ‘Fortissimi viri et milites strenuissimi ex agricolis gignuntur minimeque male cogitantes.’ ‘Praedium ne cupide emas.’ in re rustica ‘operae ne parcas, in agro emendo’ minime; quod male emptum est semper



</p></section><notes><section class="footnotes"><ul><li class="note" id="note_LCL371_204_1"><a class="footnoteCrossrefLink" href="#target_note_LCL371_204_1" title="Click to highlight in text"><sup class="lineRef">1</sup><span class="italic">Rackham</span>: serior.</a></li><script type="text/javascript">document.getElementById('note_LCL371_204_1').style.display = "none";</script></ul></section></notes></section>