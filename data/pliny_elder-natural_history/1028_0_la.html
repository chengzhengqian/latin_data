<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">39</span><span class="br"></span>generi.</p>
<p>XVII. pinaster nihil est aliud quam pinus silvestris minor altitudine et a medio ramosa sicut pinus in vertice. copiosiorem dat haec resinam quo dicemus modo. gignitur et in planis. easdem arbores alio nomine esse per oram Italiae quas tibulos vocant plerique arbitrantur, sed graciles succinctioresque et enodes liburnicarum ad usus, paene sine resina.</p>
<span class="br"></span><span class="lineNumber">40</span><span class="br"></span><p>XVIII. Picea montis amat atque frigora, feralis arbor et funebri indicio ad fores posita ac rogis virens, iam tamen et in domos recepta tonsili facilitate. haec plurimam fundit interveniente candida gemma tam simili turis ut mixta visu discerni non queat; unde
<span class="br"></span><span class="lineNumber">41</span><span class="br"></span>fraus Seplasiae. omnibus his generibus folia brevia sed crassiora duraque ceu cupressis. piceae rami paene statim ab radice modici velut bracchia lateribus inhaerent.</p>
<p>Similiter abieti expetitae navigiis situs in excelso
<span class="br"></span><span class="lineNumber">42</span><span class="br"></span>montium, ceu maria fugerit, nec forma alia. materies
vero praecipua est trabibus et plurimis vitae operibus. resina in ea<a class="footnoteLink" href="#note_LCL370_414_1" id="target_note_LCL370_414_1"><sup>1</sup></a> vitium, unde fructus piceae,



</p></section><notes><section class="footnotes"><ul><li class="note" id="note_LCL370_414_1"><a class="footnoteCrossrefLink" href="#target_note_LCL370_414_1" title="Click to highlight in text"><sup class="lineRef">1</sup><span class="italic">Mayhoff</span>:
resinae.</a></li><script type="text/javascript">document.getElementById('note_LCL370_414_1').style.display = "none";</script></ul></section></notes></section>