<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

fieri iudicans et purgationem feminis. crudus quidem caulis si mandatur, partus quoque emortuos pellit. Apollodorus adversus fungorum venena semen<a class="footnoteLink" href="#note_LCL392_52_1" id="target_note_LCL392_52_1"><sup>1</sup></a> aut sucum bibendum censet, Philistion opisthotonicis sucum ex lacte caprino cum sale et
<span class="br"></span><span class="lineNumber">87</span><span class="br"></span>melle. invenio et podagra liberatos edendo earn decoctaeque ius bibendo. hoc et cardiacis datum et comitialibus morbis addito sale, item splenicis in vino albo per dies <span class="sc">xl</span> nec non ictericis et phre-neticis. raucis<a class="footnoteLink" href="#note_LCL392_52_2" id="target_note_LCL392_52_2"><sup>2</sup></a> crudae sucum gargarizandum bibendumque demonstrat, contra vero singultus cum coriandro et aneto et melle ac pipere ex aceto.
<span class="br"></span><span class="lineNumber">88</span><span class="br"></span>inlitam quoque prodesse inflationibus stomachi, item serpentium ictibus et sordidis ulceribus ac vetustis, vel aqua ipsa cum hordeacia farina, sucum ex aceto vel cum feno Graeco. sic aliqui et articulis podagrisque inponunt. epinyctidas et quidquid aliud serpit in corpore inposita levat, item repentinas caligines, has et si manditur ex aceto, suggillata vero et alios livores pura inlita, lepras et psoras cum
<span class="br"></span><span class="lineNumber">89</span><span class="br"></span>alumine rotundo ex aceto. sic et fluentes capillos retinet. Epicharmus testium et genitalium malis hanc utilissime inponi, efficacius eandem cum faba trita, item convolsis, cum ruta contra ardorem febrium et stomachi vitia, cum rutae semine ad




</p></section><notes><section class="footnotes"><ul><li class="note" id="note_LCL392_52_1"><a class="footnoteCrossrefLink" href="#target_note_LCL392_52_1" title="Click to highlight in text"><sup class="lineRef">1</sup><span class="italic">Hic excidisse</span> ex aceto <span class="italic">vel</span> e melle <span class="italic">coni. Mayhoff.</span></a></li><script type="text/javascript">document.getElementById('note_LCL392_52_1').style.display = "none";</script><li class="note" id="note_LCL392_52_2"><a class="footnoteCrossrefLink" href="#target_note_LCL392_52_2" title="Click to highlight in text"><sup class="lineRef">2</sup>raucis <span class="italic">Mayhoff et codd.</span>: radicis <span class="italic">Detlefsen. In codd.</span> nec non <span class="italic">post</span> ictericis <span class="italic">inveniuntur. Ego transposui, secundum Mayhoff distinguo.</span></a></li><script type="text/javascript">document.getElementById('note_LCL392_52_2').style.display = "none";</script></ul></section></notes></section>