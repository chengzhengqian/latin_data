<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

exortu, praeterea solstitio, cum thymum et uva
<span class="br"></span><span class="lineNumber">35</span><span class="br"></span>florere incipiunt, praecipua cellarum materia. est autem in eximendis favis necessaria dispensatio, quoniam inopia cibi desperant moriunturque aut diffugiunt, contra copia ignaviam adfert, ac iam melle, non erithace, pascuntur; ergo diligentiores ex hac vindemia <span class="sc">xv</span> partem apibus relinquont. dies status inchoandae ut quadam lege naturae, si scire aut observare homines vellent, tricensimus ab educto examine; fereque Maio mense includitur haec vindemia.</p>
<span class="br"></span><span class="lineNumber">36</span><span class="br"></span><p>Alterum genus est mellis aestivi, quod ideo vocatur horaeon a tempestivitate praecipua, ipso sirio exsplendescente,
post solstitium diebus <span class="sc">xxx</span> fere. inmensa
circa hoc subtilitas naturae mortalibus patefacta
est, nisi fraus hominum cuncta pernici corrumperet.
<span class="br"></span><span class="lineNumber">37</span><span class="br"></span>namque ab exortu sideris cuiuscumque, sed nobilium maxime, aut caelestis arcus, si non sequantur imbres sed ros tepescat solis radiis, medicamenta, non mella, gignuntur, oculis, ulceribus internisque visceribus dona caelestia. quod si servetur hoc Sirio exoriente casuque congruat in eundem diem, ut saepe, Veneris aut Iovis Mercurive
exortus, non alia suavitas visque mortalium malis a morte revocandis quam divini nectaris fiat.</p>
<span class="br"></span><span class="lineNumber">38</span><span class="br"></span><p>XV. Mel plenilunio uberius capitur, sereno die pinguius. in omni melle quod per se fluxit ut
</p></section><notes></notes></section>