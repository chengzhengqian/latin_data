<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

videtur, cum statuarum origo tam vetus Italiae sit, lignea potius aut fictilia deorum simulacra in delubris dicata usque ad devictam Asiam, unde luxuria.</p>
<span class="br"></span><span class="lineNumber">35</span><span class="br"></span><p>Similitudines exprimendi quae prima fuerit origo, in ea, quam plasticen Graeci vocant, dici convenientius erit; etenim prior quam statuaria fuit. sed haec ad infinitum effloruit, multorum voluminum opere, si quis plura persequi velit; omnia enim quis possit?</p>
<span class="br"></span><span class="lineNumber">36</span><span class="br"></span><p>(XVII.) M. Scauri aedilitate signorum <span class="sc">mmm</span> in scaena tantum fuere temporario theatro. Mummius Achaia devicta replevit urbem, non relicturus filiae dotem; cur enim non cum excusatione ponatur? multa et Luculli invexere. Rhodi etiamnum <span class="sc">i͞i͞i͞</span><a class="footnoteLink" href="#note_LCL394_154_1" id="target_note_LCL394_154_1"><sup>1</sup></a> signorum esse Mucianus ter cos. prodidit, nec pauciora Athenis, Olympiae, Delphis superesse creduntur. quis ista
<span class="br"></span><span class="lineNumber">37</span><span class="br"></span>mortalium persequi possit aut quis usus noscendi intellegatur? insignia maxime et aliqua de causa notata voluptarium sit attigisse artificesque celebratos
nominavisse, singulorum quoque inexplicabili multitudine, cum Lysippus <span class="sc">md</span> opera fecisse prodatur, tantae omnia artis, ut claritatem possent dare vel singula: numerum apparuisse defuncto eo, cum




</p></section><notes><section class="footnotes"><ul><li class="note" id="note_LCL394_154_1"><a class="footnoteCrossrefLink" href="#target_note_LCL394_154_1" title="Click to highlight in text"><sup class="lineRef">1</sup><span class="sc">i͞i͞i͞</span> <span class="italic">Mayhoff:</span> tria milia <span class="italic">cd. Par.</span> 6801: <span class="sc">l͞x͞x͞i͞i͞i͞</span> <span class="italic">aut</span> <span class="sc">lxxiii</span> <span class="italic">rell.</span></a></li><script type="text/javascript">document.getElementById('note_LCL394_154_1').style.display = "none";</script></ul></section></notes></section>