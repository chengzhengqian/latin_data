<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

ab Troia scriptam in quodam templo epistulae chartam, quod eo magis miror si etiamnum Homero condente Aegyptus non erat: aut cur, si iam hic erat usus, in plumbeis linteisque voluminibus scriptitatum constet, curve Homerus in ipsa illa Lycia Bellerophonti
codicillos datos, non epistulas,<a class="footnoteLink" href="#note_LCL370_152_1" id="target_note_LCL370_152_1"><sup>1</sup></a> tradiderit?
<span class="br"></span><span class="lineNumber">89</span><span class="br"></span>sterilitatem sentit hoc quoque, factumque iam Tiberio principe inopia chartae ut e senatu darentur arbitri dispensandae: alias in tumultu vita erat.</p>
<span class="br"></span><span class="lineNumber">90</span><span class="br"></span><p>XXVIII. Aethiopia Aegypto contermina insignes arbores non fere habet praeter laniferam, qualis Indorum atque Arabiae dicta est. propior tamen huic natura lanae maiorque folliculus granati modo mali, similesque et inter se arbores ipsae. praeter hanc palmae quales retulimus. insularum arbores ambitu Aethiopiae et nemora odorata in mentione earum dicta sunt.</p>
<span class="br"></span><span class="lineNumber">91</span><span class="br"></span><p>XXIX. Atlans mons peculiari proditur silva, de qua diximus. confines ei Mauri, quibus plurima arbor citri et mensarum insania quas feminae viris contra
<span class="br"></span><span class="lineNumber">92</span><span class="br"></span>margaritas regerunt. exstat hodie M. Ciceronis in illa paupertate et, quod magis mirum est, illo aevo




</p></section><notes><section class="footnotes"><ul><li class="note" id="note_LCL370_152_1"><a class="footnoteCrossrefLink" href="#target_note_LCL370_152_1" title="Click to highlight in text"><sup class="lineRef">1</sup>[non epistulas]? <span class="italic">Rackham.</span></a></li><script type="text/javascript">document.getElementById('note_LCL370_152_1').style.display = "none";</script></ul></section></notes></section>