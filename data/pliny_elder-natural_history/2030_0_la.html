<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

hospitia ei gratuita decrevere. Fuit et alius Micon, qui minoris cognomine distinguitur, cuius filia Timarete et ipsa pinxit.</p>
<span class="br"></span><span class="lineNumber">60</span><span class="br"></span><p>XXXVI. <span class="sc">lxxxx</span> autem olympiade fuere Aglaophon, Cephisodorus, Erillus,<a class="footnoteLink" href="#note_LCL394_306_1" id="target_note_LCL394_306_1"><sup>1</sup></a> Euenor, pater Parrhasii et praeceptor maximi pictoris, de quo suis annis dicemus, omnes iam inlustres, non tamen in quibus haerere expositio debeat festinans ad lumina artis, in quibus primus refulsit Apollodorus Atheniensis <span class="sc">lxxxxiii</span> olympiade. hic primus species exprimere instituit primusque gloriam penicillo iure contulit. eius est sacerdos adorans et Aiax fulmine incensus, quae Pergami spectatur hodie. neque ante eum tabula ullius ostenditur, quae teneat oculos.</p>
<span class="br"></span><span class="lineNumber">61</span><span class="br"></span><p>Ab hoc artis fores apertas Zeuxis Heracleotes intravit olympiadis <span class="sc">lxxxxv</span> anno quarto, audentemque iam aliquid penicillum—de hoc enim adhuc loquamur—ad magnam gloriam perduxit, a quibusdam falso in <span class="sc">lxxxviiii</span> olympiade positus, cum fuisse<a class="footnoteLink" href="#note_LCL394_306_2" id="target_note_LCL394_306_2"><sup>2</sup></a> necesse est Demophilum Himeraeum et Nesea Thasium, quoniam utrius eorum discipulus fuerit ambigitur.
<span class="br"></span><span class="lineNumber">62</span><span class="br"></span>in eum Apollodorus supra scriptus versum fecit, artem ipsis ablatam Zeuxim ferre secum. opes quoque tantas adquisivit, ut in ostentatione<a class="footnoteLink" href="#note_LCL394_306_3" id="target_note_LCL394_306_3"><sup>3</sup></a> earum





</p></section><notes><section class="footnotes"><ul><li class="note" id="note_LCL394_306_1"><a class="footnoteCrossrefLink" href="#target_note_LCL394_306_1" title="Click to highlight in text"><sup class="lineRef">1</sup>Erillus <span class="italic">B</span>: frilius <span class="italic">rell.</span> (frillus <span class="italic">cd. Par. Lat.</span> 6797): Phryllus <span class="italic">Brotier</span>: Phrylus <span class="italic">edd. vett.</span>: Herillus <span class="italic">coni. Sillig.</span></a></li><script type="text/javascript">document.getElementById('note_LCL394_306_1').style.display = "none";</script><li class="note" id="note_LCL394_306_2"><a class="footnoteCrossrefLink" href="#target_note_LCL394_306_2" title="Click to highlight in text"><sup class="lineRef">2</sup>cum quo f. <span class="italic">Urlichs</span>: confuisse <span class="italic">Traube.</span></a></li><script type="text/javascript">document.getElementById('note_LCL394_306_2').style.display = "none";</script><li class="note" id="note_LCL394_306_3"><a class="footnoteCrossrefLink" href="#target_note_LCL394_306_3" title="Click to highlight in text"><sup class="lineRef">3</sup>ostentationem <span class="italic">Gronov.</span></a></li><script type="text/javascript">document.getElementById('note_LCL394_306_3').style.display = "none";</script></ul></section></notes></section>