<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Aristoteles Zephyriam, Callimachus Mimallida, Heraclides
Siphin et Acytan: haec insularum rotundissima
est; Buporthmos; Machia; Hypere, quondam Patage, ut alii, Platage, nunc Amorgos; Polyaegas; Sapyle; Thera, cum primum emersit Calliste dicta: ex ea avolsa postea Therasia, atque inter duas enata mox Automate, eadem Hiera, et in nostro aevo Thia iuxta easdem enata. distat Ios a Thera <span class="sc">x͞x͞v͞</span> p.</p>
<span class="br"></span><span class="lineNumber">71</span><span class="br"></span><p>Secuntur Lea, Ascania, Anaphe, Hippuris. Astypalaea
liberae civitatis, circuitus <span class="sc">l͞x͞x͞x͞v͞i͞i͞i͞</span>, abest a Cadisto Cretae <span class="sc">c͞x͞x͞v͞</span>, ab ea Platea <span class="sc">l͞x͞</span>, unde Caminia <span class="sc">x͞x͞x͞v͞i͞i͞i͞</span>; Azibintha, Lamse, Atragia, Pharmacusa, Thetaedia, Chalcia, Calymna in qua oppidum, Coos, Eulimna, a qua Carpathum quae nomen Carpathio mari dedit <span class="sc">x͞x͞v͞</span>. inde Rhodum Africo vento <span class="sc">l͞</span>; a Carpatho Casum <span class="sc">v͞i͞i͞</span>, a Caso Samonium Cretae promunturium
<span class="sc">x͞x͞x͞</span>. in Euripo autem Euboico, primo fere introitu, Petaliae <span class="sc">iv</span> insulae, et in exitu Atalante. Cyclades et Sporades ab oriente litoribus Icariis Asiae, ab occidente Myrtois Atticae, a septentrione Aegaeo mari, a meridie Cretico et Carpathio inclusae per <span class="sc">d͞c͞c͞</span> in longitudinem et per <span class="sc">c͞c͞</span> in latitudinem iacent.</p>
<span class="br"></span><span class="lineNumber">72</span><span class="br"></span><p>Pagasicus sinus ante se habet Euthiam, Cicynethum,
Scyrum supra dictam sed Cycladum et Sporadum




</p></section><notes></notes></section>