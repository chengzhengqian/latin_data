<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

huius quoque herbae discrimen, optima Macedonica est, secunda Cassiopica.</p>
<span class="br"></span><span class="lineNumber">81</span><span class="br"></span><p>LVI. Femur bubulum appellatur herba nervis et ipsa utilis recens in aceto ac sale trita.</p>
<p>LVII. Galeopsis aut, ut alii, galeobdolon vel galion caulem et folia habet urticae leviora et quae gravem odorem trita reddant, flore purpureo. nascitur circa saepes ac semitas ubique. folia caulesque duritias et carcinomata sanant ex aceto trita et inposita, item strumas, panos, parotidas discutiunt. ex usu est et decoctae suco fovere. putrescentia quoque et gangraenas sanat cum sale.</p>
<span class="br"></span><span class="lineNumber">82</span><span class="br"></span><p>LVIII. Glaux antiquitus eugalacton vocabatur, cytiso et lenticulae foliis similis; aversa candidiora. rami in terram serpunt quini seni admodum tenues a radice. flosculi purpurei exeunt.<a class="footnoteLink" href="#note_LCL393_438_1" id="target_note_LCL393_438_1"><sup>1</sup></a> invenitur iuxta mare. coquitur in sorbitione similaginis ad excitandam
ubertatem lactis. eam qui<a class="footnoteLink" href="#note_LCL393_438_2" id="target_note_LCL393_438_2"><sup>2</sup></a> hauserint balineis uti convenit.</p>
<span class="br"></span><span class="lineNumber">83</span><span class="br"></span><p>LIX. Glaucion in Syria et Parthia nascitur, humilis herba densis foliis fere papaveris, minoribus tamen sordidioribusque, odoris taetri, gustus amari cum adstrictione. granum habet crocei coloris. hoc in olla fictili luto circumlita in clibanis calfaciunt, deinde exempto sucum exprimunt eiusdem nominis. usus et suci et foliorum, si terantur, adversus epiphoras







</p></section><notes><section class="footnotes"><ul><li class="note" id="note_LCL393_438_1"><a class="footnoteCrossrefLink" href="#target_note_LCL393_438_1" title="Click to highlight in text"><sup class="lineRef">1</sup>exeunt] <span class="italic">Ut Mayhoff hic distinguo.</span></a></li><script type="text/javascript">document.getElementById('note_LCL393_438_1').style.display = "none";</script><li class="note" id="note_LCL393_438_2"><a class="footnoteCrossrefLink" href="#target_note_LCL393_438_2" title="Click to highlight in text"><sup class="lineRef">2</sup>qui <span class="italic">codd., Detlefsen, Mayhoff</span>: quae <span class="italic">vet. Dal., Sillig</span>: <span class="italic">Mayhoff
coni</span>. cumque.</a></li><script type="text/javascript">document.getElementById('note_LCL393_438_2').style.display = "none";</script></ul></section></notes></section>