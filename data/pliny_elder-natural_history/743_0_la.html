<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

tetralicen<a class="footnoteLink" href="#note_LCL353_458_1" id="target_note_LCL353_458_1"><sup>1</sup></a> appellant, Euboea sisyrum, putantque apibus esse gratissimam, fortassis quia tunc nulla alia sit copia. haec ergo mellatio fine vindemiae et Vergiliarum occasu idibus Novembribus fere includitur.
relinqui ex ea duas partes apibus ratio persuadet, et semper eas partes favorum quae habeant erithacen.
<span class="br"></span><span class="lineNumber">43</span><span class="br"></span>a bruma ad Arcturi exortum diebus <span class="sc">lx</span> somno aluntur sine ullo cibo; ab Arcturi exortu ad aequinoctium
vernum tepidiore tractu iam vigilant, sed etiamnum alvo se continent servatosque in id tempus cibos repetunt. in Italia vero hoc idem a Vergiliarium
<span class="br"></span><span class="lineNumber">44</span><span class="br"></span>exortu faciunt; in eum dormiunt. alvos quidam in eximendo melle expendunt, ita diribentes quantum relinquant. aequitas quidem etiam in iis obstringitur, feruntque societate fraudata alvos mori. in primis ergo praecipitur ut lauti purique eximant mella; et furfurem<a class="footnoteLink" href="#note_LCL353_458_2" id="target_note_LCL353_458_2"><sup>2</sup></a> mulierumque menses
<span class="br"></span><span class="lineNumber">45</span><span class="br"></span>odere. cum eximantur mella, apes abigi fumo utilissimum, ne irascantur aut ipsae avide vorent. fumo crebriore et ignavia earum excitatur ad opera, nam nisi incubavere, favos lividos faciunt. rursus fumo nimio inficiuntur, quando iniuriam celerrime sentiunt mella vel minimo contactu roris acescentia; et ob id inter genera servatur quod acapnum vocant.</p>
</section><notes><section class="footnotes"><ul><li class="note" id="note_LCL353_458_1"><a class="footnoteCrossrefLink" href="#target_note_LCL353_458_1" title="Click to highlight in text"><sup class="lineRef">1</sup><span class="italic">edd. ex Theophrasto</span>: tetradicen.</a></li><script type="text/javascript">document.getElementById('note_LCL353_458_1').style.display = "none";</script><li class="note" id="note_LCL353_458_2"><a class="footnoteCrossrefLink" href="#target_note_LCL353_458_2" title="Click to highlight in text"><sup class="lineRef">2</sup><span class="italic">Mueller</span>: furem (faetorem <span class="italic">Mayhoff</span>).</a></li><script type="text/javascript">document.getElementById('note_LCL353_458_2').style.display = "none";</script></ul></section></notes></section>