<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

sciuntque lynces, et invidentes urinam terra operiunt eoque celerius solidatur illa.</p>
<span class="br"></span><span class="lineNumber">138</span><span class="br"></span><p>Alia sollertia in metu melibus: sufflatae cutis distentu ictus hominum et morsus canum arcent.</p>
<p>LVIII. Provident tempestatem et sciuri obturatisque
qua spiraturus est ventus cavernis ex alia parte aperiunt fores; de cetero ipsis villosior cauda pro tegumento est. ergo in hiemes aliis provisum pabulum, aliis pro cibo somnus.</p>
<span class="br"></span><span class="lineNumber">139</span><span class="br"></span><p>LIX. Serpentium vipera sola terra dicitur condi, ceterae arborum aut saxorum cavis. et alias vel annua fame durant algore modo dempto. omnia secessus tempore veneno orba dormiunt. simili modo et cocleae, illae quidem iterum et aestatibus, adhaerentes maxime saxis, aut etiam iniuria resupinatae
<span class="br"></span><span class="lineNumber">140</span><span class="br"></span>avolsaeque non tamen exeuntes. in Baliaribus
vero insulis cavaticae appellatae non prorepunt
e cavis terrae neque herba vivunt, sed uvae modo inter se cohaerent. est et aliud genus minus vulgare adhaerente operculo eiusdem testae se operiens. obrutae terra semper hae et circa maritimas
tantum Alpes quondam effossae coepere iam erui et in Veliterno; omnium tamen laudatissimae in Astypalaea insula.</p>
<span class="br"></span><span class="lineNumber">141</span><span class="br"></span><p>LX. Lacertae, inimicissimum genus cocleis, negantur



</p></section><notes></notes></section>