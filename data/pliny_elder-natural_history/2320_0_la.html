<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

non morsu, nec prius dimittere, quam escam circumroserit, aut harundine levatum extra aquam. scit et mugil esse in esca hamum insidiasque non ignorat, aviditas tamen tanta est, ut cauda verberando
13 excutiat cibum. minus in providendo lupus sollertiae habet, sed magnum robur in paenitendo. nam ut<a class="footnoteLink" href="#note_LCL418_472_1" id="target_note_LCL418_472_1"><sup>1</sup></a> haesit in hamo tumultuoso discursu laxat volnera, donec excidant insidiae. murenae amplius devorant quam hamum, admovent dentibus lineas atque ita erodunt. anthias<a class="footnoteLink" href="#note_LCL418_472_2" id="target_note_LCL418_472_2"><sup>2</sup></a> tradit idem infixo hamo invertere se, quoniam sit in dorso cultellata spina, eaque liniam praesecare.</p>
<span class="br"></span><span class="lineNumber">14</span><span class="br"></span><p>Licinius Macer murenas feminini tantum sexus esse tradit et concipere e serpentibus, ut diximus ob id sibilo a piscatoribus tamquam a serpentibus evocari
et capi.<a class="footnoteLink" href="#note_LCL418_472_3" id="target_note_LCL418_472_3"><sup>3</sup></a> . . . et pinguescere, iactato fusti non interemi, easdem ferula protinus. animam in cauda habere certum est eaque icta celerrime exanimari, ad capitis ictum difficulter. novacula pisce qui attacti sunt, ferrum olent. durissimum esse piscium constat qui orbis vocetur; rotundus est, sine squamis totusque
capite constat.</p>
<span class="br"></span><span class="lineNumber">15</span><span class="br"></span><p>VI. Trebius Niger xiphian, id est gladium, rostro mucronato esse, ab hoc naves perfossas mergi; in oceano ad locum Mauretaniae, qui Cottae vocetur, non procul Lixo flumine idem lolligines evolare ex aqua tradit tanta multitudine, ut navigia demergant.





</p></section><notes><section class="footnotes"><ul><li class="note" id="note_LCL418_472_1"><a class="footnoteCrossrefLink" href="#target_note_LCL418_472_1" title="Click to highlight in text"><sup class="lineRef">1</sup>ut <span class="italic">multi codd.</span>: si in B<sup>1</sup>: si ut B<sup>2</sup> <span class="italic">Sillig</span>: is, ut <span class="italic">Mayhoff.</span></a></li><script type="text/javascript">document.getElementById('note_LCL418_472_1').style.display = "none";</script><li class="note" id="note_LCL418_472_2"><a class="footnoteCrossrefLink" href="#target_note_LCL418_472_2" title="Click to highlight in text"><sup class="lineRef">2</sup>anthias <span class="italic">Urlichs, Detlefsen, Mayhoff: varia codd.</span></a></li><script type="text/javascript">document.getElementById('note_LCL418_472_2').style.display = "none";</script><li class="note" id="note_LCL418_472_3"><a class="footnoteCrossrefLink" href="#target_note_LCL418_472_3" title="Click to highlight in text"><sup class="lineRef">3</sup><span class="italic">Hic Mayhoff lacunam esse coni.</span></a></li><script type="text/javascript">document.getElementById('note_LCL418_472_3').style.display = "none";</script></ul></section></notes></section>