<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

e radice corticis sucus ex vino aut posca potus.
<span class="br"></span><span class="lineNumber">139</span><span class="br"></span>reddenda est et antiquorum conpositio. sucum expressum pomi maturi inmaturique mixtum coquebant vase aereo ad mellis crassitudinem. aliqui murra adiecta et cupresso praeduratum ad solem torrebant permiscentes spatha ter die. haec erat stomatice qua et vulnera ad cicatricem perducebant.
alia ratio: sucum<a class="footnoteLink" href="#note_LCL392_508_1" id="target_note_LCL392_508_1"><sup>1</sup></a> siccato exprimebant pomo multum sapori opsoniorum conferentem, in medicina vero contra nomas et pectoris pituitas et ubicumque opus esset adstringi viscera. dentes
<span class="br"></span><span class="lineNumber">140</span><span class="br"></span>quoque conluebant eo. tertium genus suci foliis et radice decoctis ad ambusta ex oleo inlinenda. inponuntur et folia per se. radix per messes incisa sucum dat aptissimum dentium dolori collectionibusque
et suppurationibus, alvum purgat. folia mori in urina madefacta pilum coriis detrahunt.</p>
<span class="br"></span><span class="lineNumber">141</span><span class="br"></span><p>LXXII. Cerasia alvum molliunt, stomacho inutilia, eadem siccata alvum sistunt, urinam cient. invenio apud auctores, si quis matutino roscida cum suis nucleis devoret, in tantum levari alvum ut pedes morbo liberentur.</p>
<p>LXXIII. Mespila exceptis setaniis, quae malo propiorem
vim habent, reliqua adstringunt stomachum





</p></section><notes><section class="footnotes"><ul><li class="note" id="note_LCL392_508_1"><a class="footnoteCrossrefLink" href="#target_note_LCL392_508_1" title="Click to highlight in text"><sup class="lineRef">1</sup>alia ratio. sucum E, <span class="italic">Detlefsen</span>: alia ratio suci Vd <span class="italic">Sillig, Mayhoff.</span></a></li><script type="text/javascript">document.getElementById('note_LCL392_508_1').style.display = "none";</script></ul></section></notes></section>