<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

decem dierum remigio ab oppido Adulitarum distans; in eum Trogodytis<a class="footnoteLink" href="#note_LCL352_468_1" id="target_note_LCL352_468_1"><sup>1</sup></a> myrra confertur. insulae ante portum duae Pseudopylae vocantur, interiores totidem Pylae, in altera stelae lapideae litteris ignotis. ultra sinus Abalitu, dein insula Diodori et aliae desertae, per continentem quoque deserta, oppidum Gaza; promunturium et portus Mossylites, quo cinnamum devehitur: hucusque Sesostris exercitum 
<span class="br"></span><span class="lineNumber">175</span><span class="br"></span>duxit. aliqui unum Aethiopiae oppidum ultra ponunt in litore Baragaza.</p>
<p>A Mossylite promunturio Atlanticum mare incipere
vult Iuba, praeter Mauretanias suas Gadis usque navigandum coro; cuius tota sententia hoc in loco subtrahenda non est. a promunturio Indorum quod vocetur Lepte Acra, ab aliis Depranum, proponit recto cursu praeter Exustam ad<a class="footnoteLink" href="#note_LCL352_468_2" id="target_note_LCL352_468_2"><sup>2</sup></a> Malichu insulas <span class="sc">|x͞v͞|</span> p. esse, inde ad locum quem vocant Scaeneos <span class="sc">c͞c͞x͞x͞v͞</span> p., inde ad insulam Sadanum <span class="sc">c͞l͞</span>; sic fieri ad
<span class="br"></span><span class="lineNumber">176</span><span class="br"></span>apertum mare <span class="sc">|x͞v͞i͞i͞i͞| l͞x͞x͞v͞</span> p. reliqui omnes propter ardorem solis navigari posse non putaverunt; quin et commercia ipsa infestant ex insulis Arabes Ascitae appellati, quoniam bubulos utres binos insternentes ponte piraticam exercent sagittis venenatis.











</p></section><notes><section class="footnotes"><ul><li class="note" id="note_LCL352_468_1"><a class="footnoteCrossrefLink" href="#target_note_LCL352_468_1" title="Click to highlight in text"><sup class="lineRef">1</sup>Trogodytica? <span class="italic">cf.</span> XII. 69, <span class="italic">Rackham.</span></a></li><script type="text/javascript">document.getElementById('note_LCL352_468_1').style.display = "none";</script><li class="note" id="note_LCL352_468_2"><a class="footnoteCrossrefLink" href="#target_note_LCL352_468_2" title="Click to highlight in text"><sup class="lineRef">2</sup>ad <span class="italic">Sol.</span>: et.</a></li><script type="text/javascript">document.getElementById('note_LCL352_468_2').style.display = "none";</script></ul></section></notes></section>