<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

peculiaris ex eo intellectus inter innumera condimenta
<span class="br"></span><span class="lineNumber">88</span><span class="br"></span>ciborum item in mandendo quaesitus garo.<a class="footnoteLink" href="#note_LCL418_432_1" id="target_note_LCL418_432_1"><sup>1</sup></a> quin et pecudes armentaque et iumenta sale maxime sollicitantur ad pastus multum largiore lacte multoque
gratiore etiam in caseo dote. ergo, Hercules, vita humanior sine sale non quit degere,<a class="footnoteLink" href="#note_LCL418_432_2" id="target_note_LCL418_432_2"><sup>2</sup></a> adeoque necessarium elementum est uti transierit intellectus ad voluptates animi quoque nimias.<a class="footnoteLink" href="#note_LCL418_432_3" id="target_note_LCL418_432_3"><sup>3</sup></a> sales appellantur,
omnisque vitae lepos et summa hilaritas laborumque requies non alio magis vocabulo constat.
<span class="br"></span><span class="lineNumber">89</span><span class="br"></span>honoribus etiam militiaeque interponitur salariis inde dictis magna apud antiquos auctoritate, sicut apparet ex nomine Salariae viae, quoniam illa salem in Sabinos portari convenerat. Ancus Marcius rex salis modios <span class="sc">v͞i͞</span> in congiario dedit populis et salinas primus instituit. Varro etiam pulmentarii vice usos veteres auctor est, et salem cum pane esitasse eos proverbio apparet. maxime tamen in sacris intellegitur
auctoritas, quando nulla conficiuntur sine mola salsa.</p>
<span class="br"></span><span class="lineNumber">90</span><span class="br"></span><p>XLII. Salinarum sinceritas summam fecit suam differentiam quandam favillam salis quae levissima ex eo est et candidissima. appellatur et flos salis in totum diversa res umidiorisque naturae et crocei coloris aut rufi, veluti rubigo salis, odore quoque





</p></section><notes><section class="footnotes"><ul><li class="note" id="note_LCL418_432_1"><a class="footnoteCrossrefLink" href="#target_note_LCL418_432_1" title="Click to highlight in text"><sup class="lineRef">1</sup>item in mandendo quaesitus garo <span class="italic">Mayhoff:</span> ciborum in mandendo quaesitus garo Detlefsen: item E<sup>2</sup> a: ita E<sup>1</sup>: iterum <span class="italic">multi codd.: “cus adhuc corruptus” (Mayhoff).</span></a></li><script type="text/javascript">document.getElementById('note_LCL418_432_1').style.display = "none";</script><li class="note" id="note_LCL418_432_2"><a class="footnoteCrossrefLink" href="#target_note_LCL418_432_2" title="Click to highlight in text"><sup class="lineRef">2</sup>degere <span class="italic">codd. et edd.:</span> degi <span class="italic">coni. Mayhoff:</span> degier <span class="italic">coni. Brakman.</span></a></li><script type="text/javascript">document.getElementById('note_LCL418_432_2').style.display = "none";</script><li class="note" id="note_LCL418_432_3"><a class="footnoteCrossrefLink" href="#target_note_LCL418_432_3" title="Click to highlight in text"><sup class="lineRef">3</sup>nimias <span class="italic">ego:</span> eximias <span class="italic">Mayhoff:</span> nimia <span class="italic">codd.: del. Detlefsen.</span></a></li><script type="text/javascript">document.getElementById('note_LCL418_432_3').style.display = "none";</script></ul></section></notes></section>