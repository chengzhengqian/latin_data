<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

addit Mucianus aestimata lite. idem anthiae, cum unum hamo teneri viderint, spinis quas in dorso serratas habent lineam secare traduntur eo qui teneatur extendente ut praecidi possit. at inter sargos ipse qui tenetur ad scopulos lineam terit.</p>
<span class="br"></span><span class="lineNumber">183</span><span class="br"></span><p>LXXXVI. Praeter haec claros sapientia auctores video mirari stellam in mari: ea figura est, parva admodum caro intus, extra duriore callo. huic tam igneum fervorem esse tradunt ut omnia in mari contacta adurat, omnem cibum statim peragat. quibus sit hoc cognitum experimentis haud facile dixerim, multoque memorabilius duxerim<a class="footnoteLink" href="#note_LCL353_286_1" id="target_note_LCL353_286_1"><sup>1</sup></a> id cuius experiendi cotidie occasio est.</p>
<span class="br"></span><span class="lineNumber">184</span><span class="br"></span><p>LXXXVII. Concharum e genere sunt dactyli, ab humanorum unguium similitudine appellati. his natura in tenebris remoto lumine alio fulgere claro,<a class="footnoteLink" href="#note_LCL353_286_2" id="target_note_LCL353_286_2"><sup>2</sup></a> et quanto magis umorem habeant lucere in ore mandentium, lucere in manibus atque etiam in solo ac veste decidentibus guttis, ut procul dubio pateat suci illam naturam esse quam miraremur etiam in corpore.</p>
<span class="br"></span><span class="lineNumber">185</span><span class="br"></span><p>LXXXVIII. Sunt et inimicitiarum atque concordiae miracula. mugil et lupus mutuo odio flagrant, conger et murena, caudam inter se praerodentes.




</p></section><notes><section class="footnotes"><ul><li class="note" id="note_LCL353_286_1"><a class="footnoteCrossrefLink" href="#target_note_LCL353_286_1" title="Click to highlight in text"><sup class="lineRef">1</sup><span class="italic">Gelen</span>: dicerim.</a></li><script type="text/javascript">document.getElementById('note_LCL353_286_1').style.display = "none";</script><li class="note" id="note_LCL353_286_2"><a class="footnoteCrossrefLink" href="#target_note_LCL353_286_2" title="Click to highlight in text"><sup class="lineRef">2</sup><span class="italic">v.l.</span> clare.</a></li><script type="text/javascript">document.getElementById('note_LCL353_286_2').style.display = "none";</script></ul></section></notes></section>