<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

mortariis, postea siccant. Nymphodorus lapidem ipsum quam gravissimum spississimumque urit pruna et exustum Chio vino restinguit tunditque, mox linteo cribrat atque in mortario terit, mox aqua pluvia macerat iterumque terit quod subsedit, donec cerussae simile fiat, nulla dentium offensa. eadem Iollae ratio, sed quam purissimum eligit lapidem.</p>
<span class="br"></span><span class="lineNumber">105</span><span class="br"></span><p>XXIII. cadmeae effectus siccare, persanare, sistere fluctiones, pterygia et sordes oculorum purgare, scabritiam extenuare et quidquid in plumbi effectu dicemus.</p>
<p>Et aes ipsum uritur ad omnia eadem, praeterque albugines oculorum et cicatrices, ulcera quoque oculorum cum lacte sanat; itaque Aegyptii collyrii
<span class="br"></span><span class="lineNumber">106</span><span class="br"></span>id modo terunt in coticulis. facit et vomitiones e melle sumptum. uritur autem Cyprium in fictilibus crudis cum sulpuris pari pondere, vasorum<a class="footnoteLink" href="#note_LCL394_204_1" id="target_note_LCL394_204_1"><sup>1</sup></a> circumlito
spiramento, in caminis, donec vasa ipsa percoquantur.
quidam et salem addunt, aliqui alumen pro sulpure, alii nihil, sed aceto tantum aspergunt. ustum teritur in<a class="footnoteLink" href="#note_LCL394_204_2" id="target_note_LCL394_204_2"><sup>2</sup></a> mortario Thebaico, aqua pluvia lavatur iterumque adiecta largiore teritur et, dum considat, relinquitur, hoc saepius, donec ad speciem




</p></section><notes><section class="footnotes"><ul><li class="note" id="note_LCL394_204_1"><a class="footnoteCrossrefLink" href="#target_note_LCL394_204_1" title="Click to highlight in text"><sup class="lineRef">1</sup>vasorum <span class="italic">Mayhoff:</span> vaso <span class="italic">aut</span> vase.</a></li><script type="text/javascript">document.getElementById('note_LCL394_204_1').style.display = "none";</script><li class="note" id="note_LCL394_204_2"><a class="footnoteCrossrefLink" href="#target_note_LCL394_204_2" title="Click to highlight in text"><sup class="lineRef">2</sup>in <span class="italic">add. Mayhoff.</span></a></li><script type="text/javascript">document.getElementById('note_LCL394_204_2').style.display = "none";</script></ul></section></notes></section>