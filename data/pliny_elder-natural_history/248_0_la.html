<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

et Moesicae gentes, a fronte iunguntur Medi ac Denseletae, quibus Threces ad Pontum usque pertinentes. ita succincta Rhodopes, mox et Haemi,
<span class="br"></span><span class="lineNumber">4</span><span class="br"></span>vallatur excelsitas. in Epiri ora castellum in Acrocerauniis
Chimera, sub eo Aquae Regiae fons, oppida Maeandria, Cestria, flumen Thesprotiae Thyamis, colonia Buthrotum, maximeque nobilitatus Ambracius sinus, <span class="sc">d</span> passuum faucibus spatiosum aequor accipiens, longitudinis <span class="sc">x͞x͞x͞v͞i͞i͞</span>, latitudinis <span class="sc">x͞v͞</span>. in eum defertur amnis Acheron e lacu Thesprotiae Acherusia profluens <span class="sc">x͞x͞x͞v͞</span> passuum inde et mille pedum ponte mirabilis omnia sua mirantibus. in sinu oppidum Ambracia, Molossorum flumina Aphas, Aratthus, civitas Anactorica, locus Pandosiae.</p>
<span class="br"></span><span class="lineNumber">5</span><span class="br"></span><p>Acarnaniae, quae antea Curetis vocabatur, oppida Heraclia, Echinus, et in ore ipso colonia Augusti Actium cum templo Apollinis nobili ac civitate libera Nicopolitana. egressos sinu Ambracio in Ionium excipit Leucadium litus, promunturium Leucates, dein sinus et Leucadia ipsa paeninsula quondam Neritis appellata, opere accolarum abscisa continenti ac reddita ventorum flatu congeriem harenae adtumulantium, qui locus vocatur Dioryctos stadiorum longitudine trium; oppidum in ea Leucas, quondam Neritum dictum. deinde Acarnanum urbes





</p></section><notes></notes></section>