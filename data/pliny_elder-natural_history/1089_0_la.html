<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

quoque non ingrata, sed maxime fida iis quae terantur,
ut rotarum axibus, ad quos lentore fraxinus sicut
<span class="br"></span><span class="lineNumber">230</span><span class="br"></span>duritia ilex et utroque legitur ulmus. sunt vero et parvi usus fabrilium ministeriorum, insigneque<a class="footnoteLink" href="#note_LCL370_536_1" id="target_note_LCL370_536_1"><sup>1</sup></a> proditum terebris vaginas ex oleastro, buxo, ilice, ulmo, fraxino utilissimas fieri, ex iisdem malleos, maioresque e pinu et ilice. et his autem maior ad firmitatem causa tempestivae caesurae quam inmaturae,
quippe cum ex olea, durissimo ligno, cardines in foribus diutius immoti plantae modo germinaverint.
Cato vectes aquifolios, laureos, ulmeos fieri iubet, Hyginus manubria rusticis carpinea, iligna, cerrea.</p>
<span class="br"></span><span class="lineNumber">231</span><span class="br"></span><p>Quae in lamnas secentur quorumque operimento vestiatur alia materies, praecipua sunt citrum, terebinthus,
aceris genera, buxum, palma, aquifolium, ilex, sabuci radix, populus. dat et alnus, ut dictum est, tuber sectile sicut citrum acerque; nec aliarum tuber tam<a class="footnoteLink" href="#note_LCL370_536_2" id="target_note_LCL370_536_2"><sup>2</sup></a> in pretio. media pars arborum crispior, et quo propior radici minoribus magisque flexilibus
<span class="br"></span><span class="lineNumber">232</span><span class="br"></span>maculis. haec prima origo luxuriae arborum, aliam<a class="footnoteLink" href="#note_LCL370_536_3" id="target_note_LCL370_536_3"><sup>3</sup></a> alia integi et vilioris ligni e pretiosiore corticem fieri. ut una arbor saepius veniret, excogitatae sunt et ligni bratteae. nec satis: coepere tingui animalium





</p></section><notes><section class="footnotes"><ul><li class="note" id="note_LCL370_536_1"><a class="footnoteCrossrefLink" href="#target_note_LCL370_536_1" title="Click to highlight in text"><sup class="lineRef">1</sup>insigneque? <span class="italic">Mayhoff coll.</span> ยง 113: insignes ideoque.</a></li><script type="text/javascript">document.getElementById('note_LCL370_536_1').style.display = "none";</script><li class="note" id="note_LCL370_536_2"><a class="footnoteCrossrefLink" href="#target_note_LCL370_536_2" title="Click to highlight in text"><sup class="lineRef">2</sup><span class="italic">Detlefsen</span> (tuber iam <span class="italic">Mayhoff</span>): tubera <span class="italic">aut</span> tuberia.</a></li><script type="text/javascript">document.getElementById('note_LCL370_536_2').style.display = "none";</script><li class="note" id="note_LCL370_536_3"><a class="footnoteCrossrefLink" href="#target_note_LCL370_536_3" title="Click to highlight in text"><sup class="lineRef">3</sup>aliam <span class="italic">add. Rackham.</span></a></li><script type="text/javascript">document.getElementById('note_LCL370_536_3').style.display = "none";</script></ul></section></notes></section>