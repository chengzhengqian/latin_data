<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

fecit. nam quod Agrippae Menenio sextantes aeris in funus contulit, honoris id necessitatisque propter paupertatem Agrippae, non largitionis esse duxerim.<a class="footnoteLink" href="#note_LCL394_104_1" id="target_note_LCL394_104_1"><sup>1</sup></a></p>
<span class="br"></span><span class="lineNumber">139</span><span class="br"></span><p>XLIX. Vasa ex argento mire inconstantia humani ingenii variat nullum genus officinae diu probando. nunc Furniana,<a class="footnoteLink" href="#note_LCL394_104_2" id="target_note_LCL394_104_2"><sup>2</sup></a> nunc Clodiana, nunc Gratiana—etenim
tabernas mensis adoptamus—, nunc anaglypta
asperitatemque exciso<a class="footnoteLink" href="#note_LCL394_104_3" id="target_note_LCL394_104_3"><sup>3</sup></a> circa liniarum picturas
<span class="br"></span><span class="lineNumber">140</span><span class="br"></span>quaerimus, iam vero et mensas repositoriis inponimus
ad sustinenda opsonia, interradimus alia, ut quam plurimum lima perdiderit. vasa cocinaria ex argento fieri Calvus orator quiritat; at nos carrucas argento caelare invenimus, nostraque aetate Poppaea coniunx Neronis principis soleas delicatioribus iumentis
suis ex auro quoque induere iussit.</p>
<span class="br"></span><span class="lineNumber">141</span><span class="br"></span><p>L. Triginta duo libras argenti Africanus sequens heredi reliquit idemque, cum de Poenis triumpharet, <span class="sc">i͞i͞i͞i͞</span> <span class="sc">ccclxx</span> pondo transtulit. hoc argenti tota Carthago
habuit illa terrarum aemula, quot mensarum postea apparatu victa! Numantia quidem deleta idem Africanus in triumpho militibus <span class="sc">𐆖</span> <span class="sc">vii</span> dedit. o








</p></section><notes><section class="footnotes"><ul><li class="note" id="note_LCL394_104_1"><a class="footnoteCrossrefLink" href="#target_note_LCL394_104_1" title="Click to highlight in text"><sup class="lineRef">1</sup><span class="italic">V.l.</span> dixerim.</a></li><script type="text/javascript">document.getElementById('note_LCL394_104_1').style.display = "none";</script><li class="note" id="note_LCL394_104_2"><a class="footnoteCrossrefLink" href="#target_note_LCL394_104_2" title="Click to highlight in text"><sup class="lineRef">2</sup><span class="italic">V.l.</span> Firmiana.</a></li><script type="text/javascript">document.getElementById('note_LCL394_104_2').style.display = "none";</script><li class="note" id="note_LCL394_104_3"><a class="footnoteCrossrefLink" href="#target_note_LCL394_104_3" title="Click to highlight in text"><sup class="lineRef">3</sup><span class="italic">V.l.</span> excisa.</a></li><script type="text/javascript">document.getElementById('note_LCL394_104_3').style.display = "none";</script></ul></section></notes></section>