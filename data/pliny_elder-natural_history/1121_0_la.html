<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

a radice planta et avolsione proveniunt, sed illa in calidis, sorba in frigidis et umidis.</p>
<span class="br"></span><span class="lineNumber">65</span><span class="br"></span><p>XII. Natura et plantaria demonstravit multarum arborum<a class="footnoteLink" href="#note_LCL371_46_1" id="target_note_LCL371_46_1"><sup>1</sup></a> radicibus pullulante subole densa et pariente matre quas necet: eius quippe umbra turba indigesta premitur, ut in lauris, punicis, platanis, cerasis, prunis; paucarum in hoc genere rami parcunt suboli, ut ulmorum palmarumque. nullis vero tales pulluli proveniunt nisi quarum radices amore solis atque
<span class="br"></span><span class="lineNumber">66</span><span class="br"></span>imbris in summa tellure spatiantur. omnia ea non statim moris est in suo solo<a class="footnoteLink" href="#note_LCL371_46_2" id="target_note_LCL371_46_2"><sup>2</sup></a> locari sed prius nutrici dari atque in seminariis adolescere iterumque migrare, qui transitus mirum in modum mitigat etiam silvestres, sive arborum quoque ut hominum natura novitatis ac peregrinationis avida est, sive discedentes virus relincunt dum radici avellitur planta,<a class="footnoteLink" href="#note_LCL371_46_3" id="target_note_LCL371_46_3"><sup>3</sup></a> mansuescuntque tractatu ceu ferae.</p>
<p>XIII. Et aliud genus simile monstravit, avolsique
<span class="br"></span><span class="lineNumber">67</span><span class="br"></span>arboribus stolones vixere; quo in genere et cum perna sua avelluntur partemque aliquam e matris quoque corpore auferunt secum fimbriato corpore. hoc modo plantantur punicae, coryli, mali, sorbi, mespilae, fraxini, fici in primisque vites; cotoneum ita satum degenerat. ex eodem inventum est



</p></section><notes><section class="footnotes"><ul><li class="note" id="note_LCL371_46_1"><a class="footnoteCrossrefLink" href="#target_note_LCL371_46_1" title="Click to highlight in text"><sup class="lineRef">1</sup>arborum <span class="italic">add. Rackham.</span></a></li><script type="text/javascript">document.getElementById('note_LCL371_46_1').style.display = "none";</script><li class="note" id="note_LCL371_46_2"><a class="footnoteCrossrefLink" href="#target_note_LCL371_46_2" title="Click to highlight in text"><sup class="lineRef">2</sup>suo &lt;solo&gt;? <span class="italic">Mayhoff</span>: suo <span class="italic">aut</span> sua.</a></li><script type="text/javascript">document.getElementById('note_LCL371_46_2').style.display = "none";</script><li class="note" id="note_LCL371_46_3"><a class="footnoteCrossrefLink" href="#target_note_LCL371_46_3" title="Click to highlight in text"><sup class="lineRef">3</sup>dum . . . planta <span class="italic">hic</span>? <span class="italic">Mayhoff: post</span> ferae.</a></li><script type="text/javascript">document.getElementById('note_LCL371_46_3').style.display = "none";</script></ul></section></notes></section>