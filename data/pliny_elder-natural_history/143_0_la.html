<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

maioris miraculi divinitatem Anaxagorae fuisse, solvique
rerum naturae intellectum et confundi omnia si aut ipse sol lapis esse aut umquam lapidem in eo fuisse credatur. decidere tamen crebro non erit
<span class="br"></span><span class="lineNumber">150</span><span class="br"></span>dubium. in Abydi gymnasio ex ea causa colitur hodieque modicus quidem sed quem in medio terrarum casurum idem Anaxagoras praedixisse narratur. colitur et Cassandriae, quae Potidaea vocitata est, ob id deductae. ego ipse vidi in Vocontiorum agro paulo ante delapsum.<a class="footnoteLink" href="#note_LCL330_286_1" id="target_note_LCL330_286_1"><sup>1</sup></a></p>
<p>LX. Arcus vocamus extra miraculum frequentes et extra ostentum; nam ne pluvios quidem aut serenos dies cum fide portendunt. manifestum est radium solis inmissum cavae nubi repulsa acie in solem refringi, colorumque varietatem mixtura nubium, ignium, aeris fieri. certe nisi sole adverso non fiunt, nec umquam nisi dimidia circuli forma, nec noctu, quamvis Aristoteles prodat aliquando visum, quod tamen fatetur idem non nisi quartadecima<a class="footnoteLink" href="#note_LCL330_286_2" id="target_note_LCL330_286_2"><sup>2</sup></a>
<span class="br"></span><span class="lineNumber">151</span><span class="br"></span>luna fieri posse. fiunt autem hieme maxime ab aequinoctio autumnali die decrescente; quo rursus crescente ab aequinoctio verno non exsistunt, nec circa solstitium longissimis diebus, bruma vero [id est brevissimis<a class="footnoteLink" href="#note_LCL330_286_3" id="target_note_LCL330_286_3"><sup>3</sup></a>] frequenter; iidem sublimes humili








</p></section><notes><section class="footnotes"><ul><li class="note" id="note_LCL330_286_1"><a class="footnoteCrossrefLink" href="#target_note_LCL330_286_1" title="Click to highlight in text"><sup class="lineRef">1</sup><span class="italic">Rackham</span>: delatum.</a></li><script type="text/javascript">document.getElementById('note_LCL330_286_1').style.display = "none";</script><li class="note" id="note_LCL330_286_2"><a class="footnoteCrossrefLink" href="#target_note_LCL330_286_2" title="Click to highlight in text"><sup class="lineRef">2</sup><span class="italic">edd.</span> (= XIV): tricesima (= XXX).</a></li><script type="text/javascript">document.getElementById('note_LCL330_286_2').style.display = "none";</script><li class="note" id="note_LCL330_286_3"><a class="footnoteCrossrefLink" href="#target_note_LCL330_286_3" title="Click to highlight in text"><sup class="lineRef">3</sup><span class="italic">Seclusit Mayhoff.</span></a></li><script type="text/javascript">document.getElementById('note_LCL330_286_3').style.display = "none";</script></ul></section></notes></section>