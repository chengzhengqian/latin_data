<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

impositis et ulcera purgantur. aiunt, si quis ante solis ortum eam capiat dicatque ad albugines oculorum se capere, adalligata discuti id vitium, quoquo modo vero collectam iumentorum pecorumque oculis salutarem esse.</p>
<span class="br"></span><span class="lineNumber">134</span><span class="br"></span><p>LXXXIII. Chamaesyce lentis folia habet nihil se adtollentia, in aridis, petrosis, claritati oculorum et contra subfusiones utilissima<a class="footnoteLink" href="#note_LCL393_96_1" id="target_note_LCL393_96_1"><sup>1</sup></a> et cicatrices, caligines, nubeculas inuncta.<a class="footnoteLink" href="#note_LCL393_96_1" id="target_note_LCL393_96_1"><sup>1</sup></a> vulvae dolores sedat adposita in linteolo. tollit et verrucas omnium generum inlita. prodest et orthopnoicis.</p>
<span class="br"></span><span class="lineNumber">135</span><span class="br"></span><p>LXXXIV. Chamaecissos spicata est tritici modo, ramulis quinis fere, foliosa<a class="footnoteLink" href="#note_LCL393_96_2" id="target_note_LCL393_96_2"><sup>2</sup></a>—cum floret, existimari potest alba viola—radice tenui. bibunt ischiadici folia tribus obolis in vini cyathis duobus septem<a class="footnoteLink" href="#note_LCL393_96_3" id="target_note_LCL393_96_3"><sup>3</sup></a> diebus, admodum amara potione.</p>
<p>LXXXV. Chamaeleucen apud nos farfarum sive farfugium vocant. nascitur secundum fluvios, folio populi, sed ampliore. radix eius inponitur carbonibus cupressi, atque is nidor per infundibulum bibitur inveteratae tussi.</p>
</section><notes><section class="footnotes"><ul><li class="note" id="note_LCL393_96_1"><a class="footnoteCrossrefLink" href="#target_note_LCL393_96_1" title="Click to highlight in text"><sup class="lineRef">1</sup>utilissima et cicatrices, caligines, &lt;muriculas,&gt; nubeculas inuncta <span class="italic">vulg</span>. in vino cocta <span class="italic">ante</span> inuncta <span class="italic">addito</span>: utilissimum [<span class="italic">cum lacunae signo</span>]—inunctus <span class="italic">Ianus, Detlefsen</span>: utilis suco ad cicatrices, caligines, nubeculas inuncto <span class="italic">Mayhoff</span>: utilissimum et . . . inuncto <span class="italic">aut</span> inuncta <span class="italic">aut</span> iniunctus <span class="italic">codd.</span></a></li><script type="text/javascript">document.getElementById('note_LCL393_96_1').style.display = "none";</script><li class="note" id="note_LCL393_96_2"><a class="footnoteCrossrefLink" href="#target_note_LCL393_96_2" title="Click to highlight in text"><sup class="lineRef">2</sup><span class="italic">Sic dist. Mayhoff.</span></a></li><script type="text/javascript">document.getElementById('note_LCL393_96_2').style.display = "none";</script><li class="note" id="note_LCL393_96_3"><a class="footnoteCrossrefLink" href="#target_note_LCL393_96_3" title="Click to highlight in text"><sup class="lineRef">3</sup>septem <span class="italic">Detlefsen, codd.</span>: septenis <span class="italic">Mayhoff.</span></a></li><script type="text/javascript">document.getElementById('note_LCL393_96_3').style.display = "none";</script></ul></section></notes></section>