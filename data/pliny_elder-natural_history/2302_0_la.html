<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

permutantibus congios fere binos. nec liquor ullus paene praeter unguenta maiore in pretio esse coepit, nobilitatis etiam gentibus. scombros quidem et Mauretania Baeticaeque Carteia ex oceano intrantes capiunt ad nihil aliud utiles. laudantur et Clazomenae
garo Pompeique et Leptis, sicut muria Antipolis
ac Thuri, iam vero et Delmatia.</p>
<span class="br"></span><span class="lineNumber">95</span><span class="br"></span><p>XLIV. Vitium huius est allex atque imperfecta nec colata faex. coepit tamen et privatim ex inutili pisciculo minimoque confici. apuam nostri, aphyen Graeci vocant, quoniam is pisciculus e pluvia nascitur. Foroiulienses piscem ex quo faciunt lupum appellant. transiit deinde in luxuriam, creveruntque genera ad infinitum, sicuti garum ad colorem mulsi veteris adeoque suavitatem dilutum<a class="footnoteLink" href="#note_LCL418_436_1" id="target_note_LCL418_436_1"><sup>1</sup></a> ut bibi possit. aliud vero . . .<a class="footnoteLink" href="#note_LCL418_436_2" id="target_note_LCL418_436_2"><sup>2</sup></a> castimoniarum superstitioni etiam sacrisque Iudaeis dicatum, quod fit e piscibus squama carentibus. sic allex pervenit ad ostreas, echinos, urticas maris, mullorum iocinera, innumerisque generibus ad saporis gulae coepit sal tabescere.
<span class="br"></span><span class="lineNumber">96</span><span class="br"></span>haec obiter indicata sint desideriis vitae, et ipsa tamen non nullius usus in medendo. namque et allece scabies pecoris sanatur infusa per cutem incisam, et contra canis morsus draconisve marini prodest, in
<span class="br"></span><span class="lineNumber">97</span><span class="br"></span>linteolis autem concerptis inponitur. Et garo ambusta
recentia sanantur, si quis infundat ac non nominet garum. contra canum quoque morsus





</p></section><notes><section class="footnotes"><ul><li class="note" id="note_LCL418_436_1"><a class="footnoteCrossrefLink" href="#target_note_LCL418_436_1" title="Click to highlight in text"><sup class="lineRef">1</sup>suavitatem dilutum <span class="italic">Mayhoff:</span> dilutam suavitatem <span class="italic">codd.</span></a></li><script type="text/javascript">document.getElementById('note_LCL418_436_1').style.display = "none";</script><li class="note" id="note_LCL418_436_2"><a class="footnoteCrossrefLink" href="#target_note_LCL418_436_2" title="Click to highlight in text"><sup class="lineRef">2</sup>ad <span class="italic">codd.:</span> est <span class="italic">Mayhoff: post</span> ad <span class="italic">lacunam indicat Detlefsen.</span></a></li><script type="text/javascript">document.getElementById('note_LCL418_436_2').style.display = "none";</script></ul></section></notes></section>