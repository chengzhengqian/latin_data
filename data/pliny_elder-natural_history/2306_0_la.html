<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

siccitate convallibus, quod vocant halmyraga, minus etiam in Thracia iuxta Philippos, sordidum terra quod
<span class="br"></span><span class="lineNumber">107</span><span class="br"></span>appellant agrium. nam quercu cremata numquam multum factitatum est et iam pridem in totum omissum. aquae vero nitrosae plurimis in locis repperiuntur,
sed sine viribus densandi. optimum copiosumque
in Clitis<a class="footnoteLink" href="#note_LCL418_444_1" id="target_note_LCL418_444_1"><sup>1</sup></a> Macedoniae, quod vocant Chalestricum,
candidum purumque, proximum sali. lacus est nitrosus exiliente e medio dulci fonticulo. ibi fit nitrum circa canis ortum novenis diebus totidemque
<span class="br"></span><span class="lineNumber">108</span><span class="br"></span>cessat ac rursus innatat et deinde cessat. quo apparet soli naturam esse quae gignat, quoniam compertum est nec soles proficere quicquam, cum cesset, nec imbres. mirum et illud, scatebra fonticuli semper emicante lacum neque augeri neque effluere. his autem diebus quibus gignitur si fuere imbres, salsius nitrum faciunt, aquilones deterius, quia validius
<span class="br"></span><span class="lineNumber">109</span><span class="br"></span>commovent limum. et hoc quidem nascitur, in Aegypto autem conficitur multo abundantius, sed deterius. nam fuscum lapidosumque est. fit paene eodem modo quo sal, nisi quod salinis mare infundunt, Nilum autem<a class="footnoteLink" href="#note_LCL418_444_2" id="target_note_LCL418_444_2"><sup>2</sup></a> nitrariis. hae † cedente † Nilo<a class="footnoteLink" href="#note_LCL418_444_3" id="target_note_LCL418_444_3"><sup>3</sup></a> siccantur, † decedente † madent suco nitri XL







</p></section><notes><section class="footnotes"><ul><li class="note" id="note_LCL418_444_1"><a class="footnoteCrossrefLink" href="#target_note_LCL418_444_1" title="Click to highlight in text"><sup class="lineRef">1</sup>in Clitis] <span class="italic">coni.</span> inclutis (aquis) <span class="italic">Mayhoff.</span></a></li><script type="text/javascript">document.getElementById('note_LCL418_444_1').style.display = "none";</script><li class="note" id="note_LCL418_444_2"><a class="footnoteCrossrefLink" href="#target_note_LCL418_444_2" title="Click to highlight in text"><sup class="lineRef">2</sup>autem E: autem mo VRd: autumno <span class="italic">Mayhoff.</span></a></li><script type="text/javascript">document.getElementById('note_LCL418_444_2').style.display = "none";</script><li class="note" id="note_LCL418_444_3"><a class="footnoteCrossrefLink" href="#target_note_LCL418_444_3" title="Click to highlight in text"><sup class="lineRef">3</sup>Nilo . . . decedente <span class="italic">om.</span> VR<sup>1</sup>dT: accedente Nilo rigantur,
decedente <span class="italic">Mayhoff:</span> excedente Nilo siccantur, recedente <span class="italic">Detlefsen:</span> cedente <span class="italic">codd.:</span> decedente (-tem E) Er: <span class="italic">uncos ego posui.</span></a></li><script type="text/javascript">document.getElementById('note_LCL418_444_3').style.display = "none";</script></ul></section></notes></section>