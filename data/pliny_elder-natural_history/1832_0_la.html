<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

mirumque, exitialia per se ambo cum sint, duo venena
<span class="br"></span><span class="lineNumber">6</span><span class="br"></span>in homine conmoriuntur ut homo supersit. immo vero etiam ferarum remedia antiqui prodiderunt demonstrando quomodo venenata quoque ipsa sanarentur. torpescunt scorpiones aconiti tactu stupentque
pallentes et vinci se confitentur. auxiliatur his helleborum album tactu resolvente, ceditque aconitum
duobus malis, suo et omnium. quae si quis ulla forte ab homine excogitari potuisse credit,
<span class="br"></span><span class="lineNumber">7</span><span class="br"></span>ingrate deorum munera intellegit. tangunt carnes aconito necantque gustatu earum pantheras, nisi hoc fieret, repleturas illos situs. ob id quidam pardalianches appellavere. at illas statim liberari morte excrementorum hominis gustu demonstratum. quod certe casu repertum quis dubitet et quotiens fiat etiam nunc ut novum nasci, quoniam feris ratio et
<span class="br"></span><span class="lineNumber">8</span><span class="br"></span>usus inter se tradi non possit? hic ergo casus, hic est ille qui plurima in vita invenit deus, hoc habet nomen per quem intellegitur eadem et parens rerum omnium et magistra,<a class="footnoteLink" href="#note_LCL393_392_1" id="target_note_LCL393_392_1"><sup>1</sup></a> utraque coniectura pari, sive ista cotidie feras invenire sive semper scire iudicemus. pudendumque rursus omnia animalia quae sint salutaria
<span class="br"></span><span class="lineNumber">9</span><span class="br"></span>ipsis nosse praeter hominem. sed maiores




</p></section><notes><section class="footnotes"><ul><li class="note" id="note_LCL393_392_1"><a class="footnoteCrossrefLink" href="#target_note_LCL393_392_1" title="Click to highlight in text"><sup class="lineRef">1</sup>hoc habet . . . magistra <span class="italic">in parenthesi Mayhoff.</span></a></li><script type="text/javascript">document.getElementById('note_LCL393_392_1').style.display = "none";</script></ul></section></notes></section>