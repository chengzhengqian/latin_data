<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">68</span><span class="br"></span>primis omnia imbribus emicantia. coronarii quidem et spinae flore utuntur, quippe cum spinae albae cauliculi inter oblectamenta quoque gulae condiantur. ilic est trans maria ordo florum. in Italia violis succedit rosa, huic intervenit lilium, rosam cyanus excipit, cyanum amarantus. nam vicapervica semper viret in modum liniae<a class="footnoteLink" href="#note_LCL392_210_1" id="target_note_LCL392_210_1"><sup>1</sup></a> foliis geniculatim circumdata, topiaria herba, inopiam tamen florum aliquando supplet. haec a Graecis chamaedaphne vocatur.</p>
<span class="br"></span><span class="lineNumber">69</span><span class="br"></span><p>XL. Vita longissima violae albae trimatu. ab eo tempore degenerat. rosa et quinquennium perfert non recisa nec adusta. illo enim modo iuvenescit. diximus et terram referre plurimum. nam in Aegypto sine odore haec omnia, tantumque myrtis odor praecipuus; alicubi<a class="footnoteLink" href="#note_LCL392_210_2" id="target_note_LCL392_210_2"><sup>2</sup></a> etiam binis mensibus antecedit germinatio omnium. rosaria a favonio fossa oportet esse iterumque solstitio, et id agendum ut intra id tempus purgata ac pura sint.</p>
</section><notes><section class="footnotes"><ul><li class="note" id="note_LCL392_210_1"><a class="footnoteCrossrefLink" href="#target_note_LCL392_210_1" title="Click to highlight in text"><sup class="lineRef">1</sup>liniae <span class="italic">cum</span> E <span class="italic">vulg., Detlefsen, Mayhoff</span>: <span class="italic">in aliis codd.</span> liliae <span class="italic">aut</span> lilii <span class="italic">legitur. Urlichs</span> laureae <span class="italic">coni.</span>, milii <span class="italic">Mayhoff.</span></a></li><script type="text/javascript">document.getElementById('note_LCL392_210_1').style.display = "none";</script><li class="note" id="note_LCL392_210_2"><a class="footnoteCrossrefLink" href="#target_note_LCL392_210_2" title="Click to highlight in text"><sup class="lineRef">2</sup>alicubi <span class="italic">vulg.</span>: atqui <span class="italic">Detlefsen</span>: alioqui <span class="italic">Mayhoff</span>: aliqui <span class="italic">aut</span> aliquis <span class="italic">codd. Theophrastus H.P.</span> VI. 8, 5: προτερεῖν δέ φασι τῶν ἐνταῦθα (<span class="italic">sc.</span> ἐν Αἰγύπτῳ) καὶ ῥόδα καὶ . . . διαμένειν πλείω τῶν παρ᾿ ἡμῖν κ.τ.λ. <span class="italic">Num Plinius pro</span> τῶν παρ᾿ ἡμῖν Italicis <span class="italic">scripsit</span>? <span class="italic">Fortasse</span> alibi.</a></li><script type="text/javascript">document.getElementById('note_LCL392_210_2').style.display = "none";</script></ul></section></notes></section>