<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

remedio tantum probabile, adsiduum proventu minimumque
pomo, arbore dissimile, foliis paene platani. non ferunt ante trimatum ex ullo genere. Cato et sorba condi sapa tradit.</p>
<span class="br"></span><span class="lineNumber">86</span><span class="br"></span><p>XXIV. Ab his locum amplitudine vindicaverunt quae cessere auctoritate nuces iuglandes, quamquam et ipsae nuptialium Fescenninorum comites, multum pineis minores universitate eademque<a class="footnoteLink" href="#note_LCL370_348_1" id="target_note_LCL370_348_1"><sup>1</sup></a> portione ampliores nucleo. nec non et honori is naturae peculiaris gemino protectis operimento, pulvinati primum calycis, mox lignei putaminis. quae causa eas nuptiis fecit religiosas, tot modis fetu munito, quod est verisimilius quam quia cadendo tripudium
<span class="br"></span><span class="lineNumber">87</span><span class="br"></span>sonivium faciant. et has e Perside regibus translatas indicio sunt Graeca nomina: optimum quippe genus earum Persicum atque basilicon vocant, et haec fuere prima nomina. caryon a capitis gravedine propter odoris gravitatem convenit dictum. tinguntur
cortice earum lanae et rufatur capillus primum prodeuntibus nuculis: id conpertum infectis tractatu
<span class="br"></span><span class="lineNumber">88</span><span class="br"></span>manibus. pinguescunt vetustate. sola differentia generum in putamine duro fragilive et tenui aut





</p></section><notes><section class="footnotes"><ul><li class="note" id="note_LCL370_348_1"><a class="footnoteCrossrefLink" href="#target_note_LCL370_348_1" title="Click to highlight in text"><sup class="lineRef">1</sup><span class="italic">Edd.</span>: eaedem.</a></li><script type="text/javascript">document.getElementById('note_LCL370_348_1').style.display = "none";</script></ul></section></notes></section>