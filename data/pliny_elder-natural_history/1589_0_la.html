<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

temptant, stomachi et intestinorum rheumatismos cohibent. Caecuba iam non gignuntur.</p>
<span class="br"></span><span class="lineNumber">36</span><span class="br"></span><p>XXI. Et quae supersunt Setina concoqui cibos cogunt. virium plus Surrentino, austeritatis Albano, vehementiae minus Falerno habent. ab his Statana non longo intervallo afuerint. alvo citae Signinum maxime conducere indubitatum est.</p>
<span class="br"></span><span class="lineNumber">37</span><span class="br"></span><p>XXII. Reliqua in commune dicentur. Vino aluntur vires, sanguis colosque hominum. hoc distat orbis medius et mitior plaga a circumiectis. quantum
illis feritas facit roboris, tantum nobis hic sucus. lactis potus ossa alit, frugum nervos, aqua carnes. ideo minus ruboris est in corporibus illis et minus
<span class="br"></span><span class="lineNumber">38</span><span class="br"></span>roboris contraque labores patientiae. vino modico nervi iuvantur, copiosiore laeduntur, sic et oculi. stomachus recreatur et adpetentia ciborum invitatur, tristitia, cura hebetatur, urina et algor expellitur, somnus conciliatur. praeterea vomitiones sistit, collectiones extra lanis umidis impositis mitigat. Asclepiades utilitatem vini aequari vix deorum potentia posse pronuntiavit. vetus copiosiore aqua miscetur; quo magis urinam expellit, minus siti resistit. dulce minus inebriat, sed stomacho innatat,
<span class="br"></span><span class="lineNumber">39</span><span class="br"></span>austerum facilius concoquitur. levissimum est quod



</p></section><notes></notes></section>