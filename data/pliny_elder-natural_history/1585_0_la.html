<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

psoris et lepris inlinitur, lactis abundantiam facit
<span class="br"></span><span class="lineNumber">23</span><span class="br"></span>coctum cum tritico potumque. radix numerosis utilitatibus nobilis contra serpentium ictus trita drachmis duabus bibitur. vitia cutis in facie varosque et lentigines et suggillata emendat et cicatrices, eademque praestat in oleo decocta. datur et comitialibus potus, item mente conmotis aut vertigine laborantibus, drachmae pondere cotidie anno toto. et ipsa autem largior aliquando
<span class="br"></span><span class="lineNumber">24</span><span class="br"></span>sensus turbat.<a class="footnoteLink" href="#note_LCL392_430_1" id="target_note_LCL392_430_1"><sup>1</sup></a> illa vis praeclara quod ossa infracta extrahit in aqua inposita ut bryonia, quare quidam hanc albam bryoniam vocant, aliam vero nigram. efficacior in eodem usu cum melle et ture. suppurationes
incipientes discutit, veteres maturat et purgat.
<span class="br"></span><span class="lineNumber">25</span><span class="br"></span>ciet menses et urinam. ecligma ex ea fit suspiriosis et contra lateris dolores, vulsis, ruptis. splenem ternis obolis pota xxx diebus consumit. inlinitur eadem cum fico et pterygiis digitorum. ex vino secundas feminarum adposita trahit, et pituitam
<span class="br"></span><span class="lineNumber">26</span><span class="br"></span>drachma pota in aqua mulsa sucus radicis—colligi debet ante seminis maturitatem—qui inlinitus per se et cum ervo laetiore quodam colore et cutis teneritate mangonicat corpora. serpentes fugat. tunditur ipsa radix cum fico pingui erugatque corpus, si





</p></section><notes><section class="footnotes"><ul><li class="note" id="note_LCL392_430_1"><a class="footnoteCrossrefLink" href="#target_note_LCL392_430_1" title="Click to highlight in text"><sup class="lineRef">1</sup>turbat <span class="italic">Cornarium secutus Ianus</span>: purgat <span class="italic">codd.</span></a></li><script type="text/javascript">document.getElementById('note_LCL392_430_1').style.display = "none";</script></ul></section></notes></section>