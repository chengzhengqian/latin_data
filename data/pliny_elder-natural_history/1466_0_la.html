<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Alpiumque aprica, urbium Eporedia, tantae suavitatis
<span class="br"></span><span class="lineNumber">44</span><span class="br"></span>ut metallum esse coeperit. vestibus interponi
eam gratissimum,</p>
<p>(XXI.) sicut apud Graecos polium, herbam inclutam Musaei et Hesiodi laudibus ad omnia utilem praedicantium superque cetera ad famam etiam ac dignitates, prorsusque miram, si modo, ut tradunt, folia eius mane candida, meridie purpurea, sole occidente caerulea aspiciuntur. duo genera eius: campestre maius, silvestre quod minus est. quidam teutrion vocant. folia canis hominis similia, a radice protinus, numquam palmo altiora.</p>
<span class="br"></span><span class="lineNumber">45</span><span class="br"></span><p>XXII. Et de odoratis floribus satis dictum, in quibus unguento vicisse naturam gaudens luxuria vestibus quoque provocavit eos flores qui colore commendantur. hos animadverto tres esse principales,
rubentem ut in cocco, qui a rosae nigrantis gratia nitido<a class="footnoteLink" href="#note_LCL392_192_1" id="target_note_LCL392_192_1"><sup>1</sup></a> trahitur suspectu et in purpuras Tyrias dibaphasque ac Laconicas, amethystinum qui a viola et ipse in purpureum quemque ianthinum appellavimus.
genera enim tractamus in species multas
<span class="br"></span><span class="lineNumber">46</span><span class="br"></span>sese spargentia. tertius est qui proprie conchylii intellegitur, multis modis: unus in heliotropio et in aliquo exilis<a class="footnoteLink" href="#note_LCL392_192_2" id="target_note_LCL392_192_2"><sup>2</sup></a> plerumque saturatior, alius in malva ad purpuram inclinans, alius in viola serotina conchy-





</p></section><notes><section class="footnotes"><ul><li class="note" id="note_LCL392_192_1"><a class="footnoteCrossrefLink" href="#target_note_LCL392_192_1" title="Click to highlight in text"><sup class="lineRef">1</sup>rosae nigrantis gratia nitido <span class="italic">Mayhoff</span>: rosis migrante gratia nonnihil <span class="italic">Detlefsen</span>: rosis migrante gratia nihil <span class="italic">codd.</span></a></li><script type="text/javascript">document.getElementById('note_LCL392_192_1').style.display = "none";</script><li class="note" id="note_LCL392_192_2"><a class="footnoteCrossrefLink" href="#target_note_LCL392_192_2" title="Click to highlight in text"><sup class="lineRef">2</sup>exilis <span class="italic">Mayhoff</span>: exilior <span class="italic">vet. Dal. qui</span> et aliquando <span class="italic">pro</span> in aliquo <span class="italic">scribit</span>: ex his <span class="italic">codd.</span></a></li><script type="text/javascript">document.getElementById('note_LCL392_192_2').style.display = "none";</script></ul></section></notes></section>