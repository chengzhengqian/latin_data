<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Virgo tactu praestet, tantum praestet Marcia haustu, quamquam utriusque iam pridem urbi perit voluptas, ambitione avaritiaque in villas ac suburbana detorquentibus
publicam salutem.</p>
<span class="br"></span><span class="lineNumber">43</span><span class="br"></span><p>XXVI. Non ab re sit quaerendi aquas iunxisse rationem. repperiuntur in convallibus maxime et quodam convexitatis cardine aut montium radicibus. multi septentrionales ubique partes aquosas existimavere,
qua in re varietatem naturae aperuisse conveniat.
in Hyrcanis montibus a meridiano latere non pluit, ideo silvigeri ab aquilonis tantum parte sunt. at Olympus, Ossa, Parnasus, Appenninus, Alpes undique vestiuntur amnibusque perfunduntur, aliqui ab austro, sicut in Creta Albi montes. nihil ergo in his perpetuae observationis iudicabitur.</p>
<span class="br"></span><span class="lineNumber">44</span><span class="br"></span><p>XXVII. Aquarum sunt notae iuncus<a class="footnoteLink" href="#note_LCL418_404_1" id="target_note_LCL418_404_1"><sup>1</sup></a> et herba de qua dictum est multumque alicui loco pectore incubans
rana. salix enim erratica et alnus aut vitex aut harundo aut hedera sponte proveniunt et conrivatione aquae pluviae in locum humiliorem e superioribus defluentis, augurio fallaci, certiore multo nebulosa exhalatione ante ortum solis longius intuentibus, quod quidam ex edito speculantur proni terram
<span class="br"></span><span class="lineNumber">45</span><span class="br"></span>adtingente mento. est et peculiaris aestimatio peritis tantum nota, quam ferventissimo aestu secuntur
dieique horis ardentissimis, qualis ex quoque loco repercussus splendeat. nam si terra sitiente umidior




</p></section><notes><section class="footnotes"><ul><li class="note" id="note_LCL418_404_1"><a class="footnoteCrossrefLink" href="#target_note_LCL418_404_1" title="Click to highlight in text"><sup class="lineRef">1</sup><span class="italic">Post</span> iuncus <span class="italic">add.</span> aut harundo <span class="italic">codd. Cf. infra.</span></a></li><script type="text/javascript">document.getElementById('note_LCL418_404_1').style.display = "none";</script></ul></section></notes></section>