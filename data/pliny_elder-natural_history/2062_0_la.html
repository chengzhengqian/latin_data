<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

quaedam Olympias, de qua hoc solum memoratur, discipulum eius fuisse Autobulum.</p>
<span class="br"></span><span class="lineNumber">149</span><span class="br"></span><p>XLI. Encausto pingendi duo fuere antiquitus genera, cera et in ebore cestro, id est vericulo,<a class="footnoteLink" href="#note_LCL394_370_1" id="target_note_LCL394_370_1"><sup>1</sup></a> donec classes pingi coepere. hoc tertium accessit resolutis igni ceris penicillo utendi, quae pictura navibus nec sole nec sale ventisve corrumpitur.</p>
<span class="br"></span><span class="lineNumber">150</span><span class="br"></span><p>XLII. Pingunt et vestes in Aegypto, inter pauca mirabili genere, candida vela, postquam attrivere, inlinentes non coloribus, sed colorem sorbentibus medicamentis. hoc cum fecere, non apparet in velis, sed in cortinam pigmenti ferventis mersa post momentum extrahuntur picta. mirumque, cum sit unus in cortina colos, ex illo alius atque alius fit in veste accipientis medicamenti qualitate mutatus, nec postea ablui potest. ita cortina, non dubie confusura colores, si pictos acciperet, digerit ex uno pingitque, dum coquit, et adustae eae vestes firmiores usibus fiunt quam si non urerentur.</p>
<span class="br"></span><span class="lineNumber">151</span><span class="br"></span><p>XLIII. De pictura satis superque. contexuisse his et plasticen conveniat. eiusdem opere<a class="footnoteLink" href="#note_LCL394_370_2" id="target_note_LCL394_370_2"><sup>2</sup></a> terrae fingere ex argilla similitudines Butades Sicyonius





</p></section><notes><section class="footnotes"><ul><li class="note" id="note_LCL394_370_1"><a class="footnoteCrossrefLink" href="#target_note_LCL394_370_1" title="Click to highlight in text"><sup class="lineRef">1</sup>vericulo <span class="italic">Sillig:</span> viriculo. <span class="italic">Verba</span> id est vericulo <span class="italic">fortasse delenda.</span></a></li><script type="text/javascript">document.getElementById('note_LCL394_370_1').style.display = "none";</script><li class="note" id="note_LCL394_370_2"><a class="footnoteCrossrefLink" href="#target_note_LCL394_370_2" title="Click to highlight in text"><sup class="lineRef">2</sup>operae <span class="italic">B, cd. Leid. Voss. m.</span>2: opere <span class="italic">rell.</span>: operis <span class="italic">coni. Mayhoff.</span></a></li><script type="text/javascript">document.getElementById('note_LCL394_370_2').style.display = "none";</script></ul></section></notes></section>