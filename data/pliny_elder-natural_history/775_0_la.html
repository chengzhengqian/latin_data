<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

causam diligentius spectari eos iracunde ferebat;
<span class="br"></span><span class="lineNumber">144</span><span class="br"></span>Claudio Caesari ab angulis candore carnoso sanguineis venis subinde suffusi; Gaio principi rigentes; Neroni,<a class="footnoteLink" href="#note_LCL353_522_1" id="target_note_LCL353_522_1"><sup>1</sup></a> nisi cum coniveret ad prope admota, hebetes. <span class="sc">x</span>͞<span class="sc">x</span>͞<a class="footnoteLink" href="#note_LCL353_522_2" id="target_note_LCL353_522_2"><sup>2</sup></a> gladiatorum in Gai principis ludo fuere, in his duo omnino qui contra comminationem aliquam non coniverent,
et ob id invicti: tantae hoc difficultatis est homini, plerisque vero naturale ut nictari non cessent,
<span class="br"></span><span class="lineNumber">145</span><span class="br"></span>quos pavidiores accepimus. oculus unicolor<a class="footnoteLink" href="#note_LCL353_522_3" id="target_note_LCL353_522_3"><sup>3</sup></a> nulli: communi<a class="footnoteLink" href="#note_LCL353_522_4" id="target_note_LCL353_522_4"><sup>4</sup></a> candore omnibus medius colos differens. neque ulla ex parte maiora animi indicia cunctis animalibus, sed homini maxime, id est moderationis, clementiae, misericordiae, odii, amoris, tristitiae, laetitiae. contuitu quoque multiformes, truces, torvi, flagrantes, graves, transversi, limi, summissi, blandi: profecto in oculis animus habitat. ardent, intenduntur,
<span class="br"></span><span class="lineNumber">146</span><span class="br"></span>umectant, conivent; hinc illa miseri cordiae lacrima, hos cum exosculamur animum ipsum videmur attingere, hinc fletus et rigantis ora rivi. quis ille est umor in dolore tam fecundus et paratus? aut ubi reliquo tempore? animo autem videmus, animo cernimus; oculi ceu vasa quaedam visibilem eius partem accipiunt atque tramittunt. sic magna




</p></section><notes><section class="footnotes"><ul><li class="note" id="note_LCL353_522_1"><a class="footnoteCrossrefLink" href="#target_note_LCL353_522_1" title="Click to highlight in text"><sup class="lineRef">1</sup><span class="italic">edd.</span> (Neroni &lt;caesii&gt; at <span class="italic">ex Suetonio Mayhoff</span>): Neronia.</a></li><script type="text/javascript">document.getElementById('note_LCL353_522_1').style.display = "none";</script><li class="note" id="note_LCL353_522_2"><a class="footnoteCrossrefLink" href="#target_note_LCL353_522_2" title="Click to highlight in text"><sup class="lineRef">2</sup><span class="italic">Urlichs</span>: xx.</a></li><script type="text/javascript">document.getElementById('note_LCL353_522_2').style.display = "none";</script><li class="note" id="note_LCL353_522_3"><a class="footnoteCrossrefLink" href="#target_note_LCL353_522_3" title="Click to highlight in text"><sup class="lineRef">3</sup><span class="italic">v.l</span>. unicolore (<span class="italic">an</span> uno colore? <span class="italic">Mayhoff</span>).</a></li><script type="text/javascript">document.getElementById('note_LCL353_522_3').style.display = "none";</script><li class="note" id="note_LCL353_522_4"><a class="footnoteCrossrefLink" href="#target_note_LCL353_522_4" title="Click to highlight in text"><sup class="lineRef">4</sup><span class="italic">Mayhoff</span>: cum.</a></li><script type="text/javascript">document.getElementById('note_LCL353_522_4').style.display = "none";</script></ul></section></notes></section>