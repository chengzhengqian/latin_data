<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

veteres Magi, cum adulescentibus nobis visus Apion grammaticae artis prodiderit cynocephalian herbam, quae in Aegypto vocaretur osiritis, divinam et contra omnia veneficia, sed si tota erueretur, statim eum qui eruisset mori, seque evocasse umbras ad percunctandum
Homerum quanam patria quibusque parentibus
genitus esset, non tamen ausus profiteri quid sibi respondisse diceret.</p>
<span class="br"></span><span class="lineNumber">19</span><span class="br"></span><p>VII. Peculiare vanitatis sit argumentum quod animalium cunctorum talpas maxime mirantur tot modis a rerum natura damnatas, caecitate perpetua, tenebris etiamnum aliis<a class="footnoteLink" href="#note_LCL418_290_1" id="target_note_LCL418_290_1"><sup>1</sup></a> defossas sepultisque similes. nullis aeque credunt extis, nullum religionum capacius
iudicant animal, ut si quis cor eius recens palpitansque
devoret,<a class="footnoteLink" href="#note_LCL418_290_2" id="target_note_LCL418_290_2"><sup>2</sup></a> divinationis et rerum efficiendarum
<span class="br"></span><span class="lineNumber">20</span><span class="br"></span>eventus promittant. dente talpae vivae exempto sanari dentium dolores adalligato adfirmant. cetera ex eo animali placita eorum suis reddemus locis. nec quicquam probabilius invenietur quam muris aranei morsibus adversari eas, quoniam et terra orbitis, ut diximus, depressa adversatur.</p>
<span class="br"></span><span class="lineNumber">21</span><span class="br"></span><p>VIII. Cetero dentium doloribus, ut idem narrant, medetur canum qui rabie perierunt capitum cinis crematorum sine carnibus instillatus ex oleo cyprio per aurem cuius e parte doleant, caninus dens sinister maximus circumscarifato qui doleat aut draconis os




</p></section><notes><section class="footnotes"><ul><li class="note" id="note_LCL418_290_1"><a class="footnoteCrossrefLink" href="#target_note_LCL418_290_1" title="Click to highlight in text"><sup class="lineRef">1</sup>aliis <span class="italic">aut</span> alis <span class="italic">codd., Mayhoff</span>: altis <span class="italic">Detlefsen.</span></a></li><script type="text/javascript">document.getElementById('note_LCL418_290_1').style.display = "none";</script><li class="note" id="note_LCL418_290_2"><a class="footnoteCrossrefLink" href="#target_note_LCL418_290_2" title="Click to highlight in text"><sup class="lineRef">2</sup>devoret V<sup>1</sup>GRdTf: devoraret V<sup>2</sup>E<sup>1</sup>: devorarit E<sup>2</sup> <span class="italic">vulg., Detlefsen.</span></a></li><script type="text/javascript">document.getElementById('note_LCL418_290_2').style.display = "none";</script></ul></section></notes></section>