<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

cristis fauces, caputque plumeo apice
<span class="br"></span><span class="lineNumber">4</span><span class="br"></span>honestante. primus atque diligentissime togatorum de eo prodidit Manilius senator ille maximis nobilis doctrinis doctore nullo: neminem exstitisse qui viderit vescentem, sacrum in Arabia Soli esse, vivere annis <span class="sc">dxl</span>, senescentem cassiae turisque surculis construere nidum, replere odoribus et superemori; ex ossibus deinde et medullis eius nasci primo ceu vermiculum, inde fieri pullum, principioque iusta funera priori reddere et totum deferre nidum prope Panchaiam in Solis urbem et in ara ibi deponere.
<span class="br"></span><span class="lineNumber">5</span><span class="br"></span>cum huius alitis vita magni conversionem anni fieri prodit idem Manilius, iterumque significationes tempestatum et siderum easdem reverti, hoc autem circa meridiem incipere quo die signum arietis sol intraverit, et fuisse eius conversionis annum prodente se P. Licinio Cn. Cornelio coss. <span class="sc">ccxv.</span> Cornelius Valerianus phoenicem devolavisse in Aegyptum tradit Q. Plautio Sexto Papinio coss.; allatus est et in urbem Claudii principis censura anno urbis <span class="sc">dccc</span> et in comitio propositus, quod actis testatum est, sed quem falsum esse nemo dubitaret.</p>
<span class="br"></span><span class="lineNumber">6</span><span class="br"></span><p>III. Ex his quas novimus aquilae maximus honos, maxima et vis. sex earum genera, melanaetos a





</p></section><notes></notes></section>