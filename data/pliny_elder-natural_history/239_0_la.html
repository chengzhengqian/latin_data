<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">137</span><span class="br"></span><span class="italic">Vennonetes, Isarchi, Breuni, Genaunes, Focunates, Vindelicorum gentes quattuor, Cosuanetes, Rucinates, Licates, Catenates, Ambisontes, Rugusci, Suanetes, Calucones, Brixentes, Leponiti, Uberi, Nantuates, Seduni, Varagri, Salassi, Acitavones, Medulli, Ucenni, Caturiges, Brigiani, Sobionti, Brodionti, Nemaloni, Edenates, Vesubiani, Veamini, Gallitae, Triullati, Ecdini, Vergunni, Eguituri, Nematuri, Oratelli, Nerusi, Velauni, Suetri.</span></p>
<span class="br"></span><span class="lineNumber">138</span><span class="br"></span><p>Non sunt adiectae Cottianae civitates <span class="sc">xv</span> quae non fuerant hostiles, item adtributae municipiis lege Pompeia.</p>
<p>Haec est Italia dis sacra, hae gentes eius, haec oppida populorum; super haec Italia quae L. Aemilio Papo,<a class="footnoteLink" href="#note_LCL352_102_1" id="target_note_LCL352_102_1"><sup>1</sup></a> C. Atilio Regulo coss. nuntiato Gallico tumultu sola sine externis ullis auxiliis atque etiam tunc sine Transpadanis equitum <span class="sc">l͞x͞x͞x͞</span>, peditum <span class="sc">d͞c͞c͞</span> armavit. metallorum omnium fertilitate nullis cedit terris; sed interdictum id vetere consulto patrum Italiae parci iubentium.</p>
<span class="br"></span><span class="lineNumber">139</span><span class="br"></span><p>XXI. Arsiae gens Liburnorum iungitur usque ad flumen Tityum. pars eius fuere Mentores, Himani, Encheleae, Buni et quos Callimachus Peucetios appellat, nunc totum uno nomine Illyricum vocatur generatim. populorum pauca effatu digna aut facilia nomina. conventum Scardonitanum petunt Iapudes



</p></section><notes><section class="footnotes"><ul><li class="note" id="note_LCL352_102_1"><a class="footnoteCrossrefLink" href="#target_note_LCL352_102_1" title="Click to highlight in text"><sup class="lineRef">1</sup><span class="italic">Edd.</span>: Paulo.</a></li><script type="text/javascript">document.getElementById('note_LCL352_102_1').style.display = "none";</script></ul></section></notes></section>