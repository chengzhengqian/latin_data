<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">93</span><span class="br"></span>locis emicet; tibiarum specie musicae arti portendere, obscenis autem moribus in verendis partibus signorum,
ingeniis et eruditioni si triquetram figuram quadratamve paribus angulis ad aliquos perennium stellarum situs edat, venena fundere in capite septentrionalis austrinaeve serpentis.</p>
<p>Cometes in uno totius orbis loco colitur in templo Romae, admodum faustus divo Augusto iudicatus ab ipso, qui incipiente eo apparuit ludis quos faciebat Veneri Genetrici non multo post obitum patris
<span class="br"></span><span class="lineNumber">94</span><span class="br"></span>Caesaris in collegio ab eo instituto. namque his verbis id gaudium prodit: ‘Iis ipsis ludorum meorum diebus sidus crinitum per septem dies in regione caeli quae sub septentrionibus est conspectum est.<a class="footnoteLink" href="#note_LCL330_236_1" id="target_note_LCL330_236_1"><sup>1</sup></a> id oriebatur circa undecimam horam diei clarumque et omnibus e terris conspicuum fuit. eo sidere significari volgus credidit Caesaris animam inter deorum immortalium numina receptam, quo nomine id insigne simulacro capitis eius, quod mox in foro consecravimus, adiectum est.’ haec ille in publicum: interiore gaudio sibi illum natum seque in eo nasci interpretatus est; et, si verum fatemur, salutare id terris fuit.</p>
<p>Sunt qui et haec sidera perpetua esse credant suoque ambitu ire, sed non nisi relicta ab sole cerni,




</p></section><notes><section class="footnotes"><ul><li class="note" id="note_LCL330_236_1"><a class="footnoteCrossrefLink" href="#target_note_LCL330_236_1" title="Click to highlight in text"><sup class="lineRef">1</sup>est <span class="italic">add.</span> (<span class="italic">vel</span> id <span class="italic">om.</span>) <span class="italic">Rackham.</span></a></li><script type="text/javascript">document.getElementById('note_LCL330_236_1').style.display = "none";</script></ul></section></notes></section>