<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

pantherae; cum fugiant venantem, declinare ad dexteram ut praegressi hominis vestigia occupent; quod si successerit, alienari mentem ac vel ex equo hominem decidere; at si in laevam detorserit, deficientis argumentum esse celeremque capturam, facilius autem capi, si cinctus suos venator flagellumque
inperitans equo septenis alligaverit nodis.
<span class="br"></span><span class="lineNumber">94</span><span class="br"></span>mox, ut est sollers ambagibus vanitas Magorum, capi iubent geminorum signum transeunte luna singulosque prope pilos servari; capitis dolori inligatam cutem prodesse quae fuerit in capite eius; lippitudini fel inlitum frontibus aut, ne omnino lippiatur, decoctum cum mellis Attici cyathis tribus et croci uncia inunctum; sic et caligines discuti et
<span class="br"></span><span class="lineNumber">95</span><span class="br"></span>suffusiones; claritatem excitari melius inveterato medicamento, adservari autem in Cypria pyxide; eodem sanari argema, scabritias, excrescentia in oculis, item cicatrices, glaucomata vero iocineris recentis inassati sanie cum despumato melle inunctis. dentes eius dentium doloribus tactu prodesse vel alligatos ordine,<a class="footnoteLink" href="#note_LCL418_66_1" id="target_note_LCL418_66_1"><sup>1</sup></a> umeros umerorum et lacertorum doloribus; eiusdem dentes, si de sinistra parte rostri, inligatos pecoris aut capri pelle stomachi cruciatibus,
<span class="br"></span><span class="lineNumber">96</span><span class="br"></span>pulmones in cibo sumptos coeliacis, ventriculis<a class="footnoteLink" href="#note_LCL418_66_2" id="target_note_LCL418_66_2"><sup>2</sup></a>
</p></section><notes><section class="footnotes"><ul><li class="note" id="note_LCL418_66_1"><a class="footnoteCrossrefLink" href="#target_note_LCL418_66_1" title="Click to highlight in text"><sup class="lineRef">1</sup>ordine, humeros <span class="italic">vulg.</span>, <span class="italic">Detlefsen</span>: numeri ordine <span class="italic">Mayhoff</span>: humeri (umeri) ordine <span class="italic">codd. An</span> numeri ordine, humeros?</a></li><script type="text/javascript">document.getElementById('note_LCL418_66_1').style.display = "none";</script><li class="note" id="note_LCL418_66_2"><a class="footnoteCrossrefLink" href="#target_note_LCL418_66_2" title="Click to highlight in text"><sup class="lineRef">2</sup>ventriculis <span class="italic">codd.</span>: vel ventriculi <span class="italic">Mayhoff.</span></a></li><script type="text/javascript">document.getElementById('note_LCL418_66_2').style.display = "none";</script></ul></section></notes></section>