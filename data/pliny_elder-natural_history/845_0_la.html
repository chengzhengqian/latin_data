<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">66</span><span class="br"></span><p>XXXIII. Murram in iisdem silvis permixta arbore<a class="footnoteLink" href="#note_LCL370_48_1" id="target_note_LCL370_48_1"><sup>1</sup></a> nasci tradidere aliqui, plures separatim; quippe multis locis Arabiae gignitur, ut apparebit in generibus. convehitur
et ex insulis<a class="footnoteLink" href="#note_LCL370_48_2" id="target_note_LCL370_48_2"><sup>2</sup></a> laudata, petuntque eam etiam ad Trogodytas Sabaei transitu maris. sativa quoque provenit multum silvestri praelata. gaudet rastris atque ablaqueationibus, melior radice refrigerata.</p>
<span class="br"></span><span class="lineNumber">67</span><span class="br"></span><p>XXXIV. Arbori altitudo ad quinque cubita,nec sine spina, caudice duro et intorto, crassiore quam turis, et ab radice etiam quam reliqua sui parte. corticem levem similemque unedoni, scabrum alii spinosumque dixere, folium olivae verum crispius et aculeatum, Iuba olusatri. aliqui similem iunipero, scabriorem tantum spinisque horridam, folio rotundiore, sed sapore iuniperi. nec non fuere qui e turis arbore utrumque nasci mentirentur.</p>
<span class="br"></span><span class="lineNumber">68</span><span class="br"></span><p>XXXV. Inciduntur bis et ipsae isdemque temporibus, sed a radice usque ad ramorum<a class="footnoteLink" href="#note_LCL370_48_3" id="target_note_LCL370_48_3"><sup>3</sup></a> qui valent. sudant autem sponte prius quam incidantur stacten dictam,<a class="footnoteLink" href="#note_LCL370_48_4" id="target_note_LCL370_48_4"><sup>4</sup></a>
</p></section><notes><section class="footnotes"><ul><li class="note" id="note_LCL370_48_1"><a class="footnoteCrossrefLink" href="#target_note_LCL370_48_1" title="Click to highlight in text"><sup class="lineRef">1</sup><span class="italic">V.l.</span> permixta arborem.</a></li><script type="text/javascript">document.getElementById('note_LCL370_48_1').style.display = "none";</script><li class="note" id="note_LCL370_48_2"><a class="footnoteCrossrefLink" href="#target_note_LCL370_48_2" title="Click to highlight in text"><sup class="lineRef">2</sup><span class="italic">Gelen</span>: iluis <span class="italic">aut</span> silvis.</a></li><script type="text/javascript">document.getElementById('note_LCL370_48_2').style.display = "none";</script><li class="note" id="note_LCL370_48_3"><a class="footnoteCrossrefLink" href="#target_note_LCL370_48_3" title="Click to highlight in text"><sup class="lineRef">3</sup>ramorum? <span class="italic">Mayhoff</span>: ramum <span class="italic">aut</span> aram.</a></li><script type="text/javascript">document.getElementById('note_LCL370_48_3').style.display = "none";</script><li class="note" id="note_LCL370_48_4"><a class="footnoteCrossrefLink" href="#target_note_LCL370_48_4" title="Click to highlight in text"><sup class="lineRef">4</sup><span class="italic">V.l.</span> stacte dicta.</a></li><script type="text/javascript">document.getElementById('note_LCL370_48_4').style.display = "none";</script></ul></section></notes></section>