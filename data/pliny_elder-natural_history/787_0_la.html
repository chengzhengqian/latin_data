<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">182</span><span class="br"></span>pariat praecipuam vitae causam et originem. prima domicilia intra se animo et sanguini praebet sinuoso specu et in magnis animalibus triplici, in nullo non gemino; ibi mens habitat. ex hoc fonte duae grandes venae in priora<a class="footnoteLink" href="#note_LCL353_546_1" id="target_note_LCL353_546_1"><sup>1</sup></a> et terga discurrunt, sparsaque
ramorum serie per alias minores omnibus membris
vitalem sanguinem rigant. solum hoc viscerum vitiis non maceratur; nec supplicia vitae trahit, laesumque mortem ilico adfert. ceteris corruptis vitalitas in corde durat.</p>
<span class="br"></span><span class="lineNumber">183</span><span class="br"></span><p>LXX. Bruta existimantur animalium quibus durum riget, audacia quibus parvum est, pavida quibus praegrande; maximum autem est portione muribus, lepori, asino, cervo, pantherae, mustelis, hyaenis et omnibus aut<a class="footnoteLink" href="#note_LCL353_546_2" id="target_note_LCL353_546_2"><sup>2</sup></a> timidis aut propter metum maleficis. in Paphlagonia bina perdicibus corda. in equorum
<span class="br"></span><span class="lineNumber">184</span><span class="br"></span>et boum ossa reperiuntur interdum. augeri id per singulos annos in homine et binas drachmas ponderis ad quinquagensimum annum accedere, ab eo detrahi tantundem, et ideo non vivere hominem ultra centensimum
annum defectu cordis Aegyptii existimant,
<span class="br"></span><span class="lineNumber">185</span><span class="br"></span>quibus mos est cadavera adservare medicata. hirto corde gigni quosdam homines proditur, neque alios fortioris esse industriae, sicut Aristomenen Messenium




</p></section><notes><section class="footnotes"><ul><li class="note" id="note_LCL353_546_1"><a class="footnoteCrossrefLink" href="#target_note_LCL353_546_1" title="Click to highlight in text"><sup class="lineRef">1</sup><span class="italic">v.l.</span> prorsa.</a></li><script type="text/javascript">document.getElementById('note_LCL353_546_1').style.display = "none";</script><li class="note" id="note_LCL353_546_2"><a class="footnoteCrossrefLink" href="#target_note_LCL353_546_2" title="Click to highlight in text"><sup class="lineRef">2</sup>aut <span class="italic">add. Rackham.</span></a></li><script type="text/javascript">document.getElementById('note_LCL353_546_2').style.display = "none";</script></ul></section></notes></section>