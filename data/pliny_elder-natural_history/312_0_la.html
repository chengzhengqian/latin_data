<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

proximum ostium, <span class="sc">|x͞v͞i͞| x͞x͞v͞i͞i͞i͞</span> fecerunt, Isidorus a Tingi Canopum <span class="sc">|x͞x͞x͞v͞| x͞c͞i͞x͞</span>, Artemidorus <span class="sc">xl m</span> minus quam Isidorus.</p>
<span class="br"></span><span class="lineNumber">41</span><span class="br"></span><p>VII. Insulas non ita multas complectuntur haec maria. clarissima est Meninx, longitudine <span class="sc">x͞x͞v͞</span>, latitudine
<span class="sc">x͞x͞i͞i͞</span>, ab Eratosthene Lotophagitis appellata. oppida habet duo, Meningen ab Africae latere et ab<a class="footnoteLink" href="#note_LCL352_248_1" id="target_note_LCL352_248_1"><sup>1</sup></a> altero Thoar, ipsa adextro Syrtis Minoris promunturio passibus <span class="sc">md</span> sita. ab ea <span class="sc">c͞</span> p. contra laevum Cercina cum urbe eiusdem nominis libera, longa <span class="sc">x͞x͞v͞</span>, lata dimidium eius ubi plurimum, at in extremo non plus <span class="sc">v͞</span>—huic perparva Carthaginem versus Cercinitis
<span class="br"></span><span class="lineNumber">42</span><span class="br"></span>ponte iungitur. ab his <span class="sc">l͞</span>. fere passuum Lopadusa, longa <span class="sc">v͞i͞</span>; mox Gaulos et Galata, cuius terra scorpiones, dirum animal Africae, necat. dicuntur et in Clupea emori, cuius ex adverso Cossyra cum oppido. at contra Carthaginis sinum duae Aegimoeroe; Arae autem, scopuli verius quam insulae, inter Siciliam maxime et Sardiniam; auctores sunt et has quondam habitatas subsedisse.</p>
<span class="br"></span><span class="lineNumber">43</span><span class="br"></span><p>VIII. Interiore autem ambitu Africae ad meridiem versus superque Gaetulos, intervenientibus desertis, primi omnium Libyes Aegyptii, deinde Leucoe Aethiopes habitant. super eos Aethiopum gentes

</p></section><notes><section class="footnotes"><ul><li class="note" id="note_LCL352_248_1"><a class="footnoteCrossrefLink" href="#target_note_LCL352_248_1" title="Click to highlight in text"><sup class="lineRef">1</sup>ab <span class="italic">add. Rackham.</span></a></li><script type="text/javascript">document.getElementById('note_LCL352_248_1').style.display = "none";</script></ul></section></notes></section>