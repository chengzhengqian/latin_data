<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

praetenera acino, et uva tam parva ut nisi pinguissimo solo colere non prosit. eugeniam Tauromenitani colles cum generositatis cognomine misere Albano tantum agro, quoniam alio<a class="footnoteLink" href="#note_LCL370_202_1" id="target_note_LCL370_202_1"><sup>1</sup></a> tralata statim mutatur: namque est aliquis tantus locorum amor ut omnem in iis gloriam suam relinquant nec usquam transeant
<span class="br"></span><span class="lineNumber">26</span><span class="br"></span>totae. quod et in Raetica Allobrogicaque quam supra picatam appellavimus evenit, domi nobilibus nec agnoscendis alibi. fecundae tamen bonitatis vice copiam praestant, eugenia ferventibus locis, Raetica temperatis, Allobrogica frigidis, gelu maturescens
<span class="br"></span><span class="lineNumber">27</span><span class="br"></span>et colore nigra. ex iis quas adhuc diximus, sed etiam e nigris, vina vetustate in album colorem transeunt. reliquae ignobiles, aliquando tamen caeli aut soli opera non<a class="footnoteLink" href="#note_LCL370_202_2" id="target_note_LCL370_202_2"><sup>2</sup></a> fallunt vetustate,<a class="footnoteLink" href="#note_LCL370_202_3" id="target_note_LCL370_202_3"><sup>3</sup></a> sicuti Faecenia et cum ea florens Biturigiaca acino rarior, numquam floris obnoxii, quoniam non favonium<a class="footnoteLink" href="#note_LCL370_202_4" id="target_note_LCL370_202_4"><sup>4</sup></a> antecedunt ventisque et imbribus resistunt, meliores tamen algentibus locis quam calidis, umidis quam sitientibus.
<span class="br"></span><span class="lineNumber">28</span><span class="br"></span>visulla grandi magis quam denso uvarum partu, impatiens variantis caeli, sed contra tenorem unum algoris aestusve constans. quae minor est ex eo genere melior. in eligendo solo morosa pingui







</p></section><notes><section class="footnotes"><ul><li class="note" id="note_LCL370_202_1"><a class="footnoteCrossrefLink" href="#target_note_LCL370_202_1" title="Click to highlight in text"><sup class="lineRef">1</sup>alio <span class="italic">add. Rackham.</span></a></li><script type="text/javascript">document.getElementById('note_LCL370_202_1').style.display = "none";</script><li class="note" id="note_LCL370_202_2"><a class="footnoteCrossrefLink" href="#target_note_LCL370_202_2" title="Click to highlight in text"><sup class="lineRef">2</sup>vino <span class="italic">Detlefsen.</span></a></li><script type="text/javascript">document.getElementById('note_LCL370_202_2').style.display = "none";</script><li class="note" id="note_LCL370_202_3"><a class="footnoteCrossrefLink" href="#target_note_LCL370_202_3" title="Click to highlight in text"><sup class="lineRef">3</sup><span class="italic">Mayhoff</span> (?): vetustatem.</a></li><script type="text/javascript">document.getElementById('note_LCL370_202_3').style.display = "none";</script><li class="note" id="note_LCL370_202_4"><a class="footnoteCrossrefLink" href="#target_note_LCL370_202_4" title="Click to highlight in text"><sup class="lineRef">4</sup>non favonium <span class="italic">add. Ian coll.</span> <span class="sc">ii</span> 122, <span class="sc">xv</span> 12 <span class="italic">sq.</span></a></li><script type="text/javascript">document.getElementById('note_LCL370_202_4').style.display = "none";</script></ul></section></notes></section>