<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

diutius viret crescitque, ut interdum mali conpleat magnitudinem. optima Commagena, deterrima ex robore; signum eius quod cavernae tralucent.</p>
<span class="br"></span><span class="lineNumber">28</span><span class="br"></span><p>X. Robur praeter fructum plurima et alia gignit. namque fert et gallae utrumque genus et quaedam veluti mora, ni distarent arida duritie, plerumque et<a class="footnoteLink" href="#note_LCL370_406_1" id="target_note_LCL370_406_1"><sup>1</sup></a> tauri caput imitantia, quibus fructus inest nucleis olivae similis. nascuntur in eo et pilulae nucibus non absimiles, intus habentes floccos molles lucernarum luminibus aptos; nam et sine oleo flagrant sicuti galla nigra. fert et aliam inutilem pilulam cum
<span class="br"></span><span class="lineNumber">29</span><span class="br"></span>capillo, verno tamen tempore melliginis suci. gignunt et alae ramorum eius pilulas corpore non pediculo adhaerentes, candicantibus umbilicis, cetera nigra varietate dispersa; media cocci colorem habent, apertis amara<a class="footnoteLink" href="#note_LCL370_406_2" id="target_note_LCL370_406_2"><sup>2</sup></a> inanitas est. aliquando et pumices gignit nec non et e foliis convolutas pilulas et in foliorum venis aquosos nucleos candicantes ac tralucidos
quamdiu molles sint, in quibus et culices nascuntur. maturescunt in &lt;nodum ad parvae levis gallae&gt;<a class="footnoteLink" href="#note_LCL370_406_3" id="target_note_LCL370_406_3"><sup>3</sup></a> modum.</p>
<span class="br"></span><span class="lineNumber">30</span><span class="br"></span><p>XI. Ferunt robora et cachrym: ita vocatur pilula in medicina urendi vim habens. gignitur et in abiete, larice, picea, tilia, nuce, platano, postquam





</p></section><notes><section class="footnotes"><ul><li class="note" id="note_LCL370_406_1"><a class="footnoteCrossrefLink" href="#target_note_LCL370_406_1" title="Click to highlight in text"><sup class="lineRef">1</sup>et <span class="italic">add. Mayhoff.</span></a></li><script type="text/javascript">document.getElementById('note_LCL370_406_1').style.display = "none";</script><li class="note" id="note_LCL370_406_2"><a class="footnoteCrossrefLink" href="#target_note_LCL370_406_2" title="Click to highlight in text"><sup class="lineRef">2</sup>atra <span class="italic">Pintianus.</span></a></li><script type="text/javascript">document.getElementById('note_LCL370_406_2').style.display = "none";</script><li class="note" id="note_LCL370_406_3"><a class="footnoteCrossrefLink" href="#target_note_LCL370_406_3" title="Click to highlight in text"><sup class="lineRef">3</sup><span class="italic">Add. Ian coll. Theophr.</span></a></li><script type="text/javascript">document.getElementById('note_LCL370_406_3').style.display = "none";</script></ul></section></notes></section>