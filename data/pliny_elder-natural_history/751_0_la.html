<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">68</span><span class="br"></span><p>XXII. Gaudent plausu atque tinnitu aeris, eoque convocantur; quo manifestum est auditus quoque inesse sensum. effecto opere, educto fetu, functae munere omni exercitationem tamen sollemnem habent, spatiataeque in aperto et in altum elatae, gyris volatu editis, tum demum ad cibum redeunt.
<span class="br"></span><span class="lineNumber">69</span><span class="br"></span>vita iis longissima, ut prospere inimica ac fortuita cedant, septenis annis. universas<a class="footnoteLink" href="#note_LCL353_474_1" id="target_note_LCL353_474_1"><sup>1</sup></a> alvos numquam ultra decem annos durasse proditur. sunt qui mortuas, si intra tectum hieme serventur, dein sole verno torreantur ac ficulneo cinere tepido foveantur,
<span class="br"></span><span class="lineNumber">70</span><span class="br"></span>putent revivescere;</p>
<p>XXIII. in totum vero amissas reparari ventribus bubulis recentibus cum fimo obrutas,<a class="footnoteLink" href="#note_LCL353_474_2" id="target_note_LCL353_474_2"><sup>2</sup></a> Vergilius iuvencorum corpore exanimato, sicut equorum vespas atque crabrones, sicut asinorum
scarabaeos, mutante natura ex aliis quaedam in alia. sed horum omnium coitus cernuntur, et tamen in fetu eadem prope natura quae apibus.</p>
<span class="br"></span><span class="lineNumber">71</span><span class="br"></span><p>XXIV. Vespae in sublimi e luto nidos faciunt, in his ceras; crabrones cavernis aut sub terra; et horum omnium sexangulae cellae, cerae autem e cortice, araneosae. fetus ipse inaequalis et<a class="footnoteLink" href="#note_LCL353_474_3" id="target_note_LCL353_474_3"><sup>3</sup></a> varius,<a class="footnoteLink" href="#note_LCL353_474_4" id="target_note_LCL353_474_4"><sup>4</sup></a> alius evolat, alius in nympha est, alius in vermiculo; et autumno, non vere, omnia ea. plenilunio maxime
<span class="br"></span><span class="lineNumber">72</span><span class="br"></span>crescunt. vespae quae ichneumones vocanturâ€”sunt






</p></section><notes><section class="footnotes"><ul><li class="note" id="note_LCL353_474_1"><a class="footnoteCrossrefLink" href="#target_note_LCL353_474_1" title="Click to highlight in text"><sup class="lineRef">1</sup><span class="italic">Madvig</span>: universa.</a></li><script type="text/javascript">document.getElementById('note_LCL353_474_1').style.display = "none";</script><li class="note" id="note_LCL353_474_2"><a class="footnoteCrossrefLink" href="#target_note_LCL353_474_2" title="Click to highlight in text"><sup class="lineRef">2</sup><span class="italic">Mayhoff</span>?: obrutis.</a></li><script type="text/javascript">document.getElementById('note_LCL353_474_2').style.display = "none";</script><li class="note" id="note_LCL353_474_3"><a class="footnoteCrossrefLink" href="#target_note_LCL353_474_3" title="Click to highlight in text"><sup class="lineRef">3</sup><span class="italic">v.l.</span> ut.</a></li><script type="text/javascript">document.getElementById('note_LCL353_474_3').style.display = "none";</script><li class="note" id="note_LCL353_474_4"><a class="footnoteCrossrefLink" href="#target_note_LCL353_474_4" title="Click to highlight in text"><sup class="lineRef">4</sup><span class="italic">Detlefsen</span>: barbarus <span class="italic">aut</span> barbaris.</a></li><script type="text/javascript">document.getElementById('note_LCL353_474_4').style.display = "none";</script></ul></section></notes></section>