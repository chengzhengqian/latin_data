<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<h2><span class="ac">Plinii Naturalis Historia</span></h2>
<h2><span class="ac">Liber III</span></h2>
<span class="br"></span><span class="lineNumber">1</span><span class="br"></span><p>I. <span class="sc">Hactenus</span> de situ et miraculis terrae aquarumque et siderum ac ratione universitatis atque mensura.</p>
<p>Nunc de partibus, quamquam infinitum id quoque existimatur nec temere sine aliqua reprehensione tractatum, haut ullo in genere venia iustiore, si modo minime mirum est hominem genitum non omnia humana novisse. quapropter auctorem neminem unum sequar, sed ut quemque verissimum in quaque parte arbitrabor, quoniam commune ferme omnibus fuit ut eos quisque diligentissime situs diceret in
<span class="br"></span><span class="lineNumber">2</span><span class="br"></span>quibus ipse prodebat.<a class="footnoteLink" href="#note_LCL352_2_1" id="target_note_LCL352_2_1"><sup>1</sup></a> ideo nec culpabo aut coarguam
quemquam. locorum nuda nomina et quanta dabitur brevitate ponentur, claritate causisque dilatis in suas partes; nunc<a class="footnoteLink" href="#note_LCL352_2_2" id="target_note_LCL352_2_2"><sup>2</sup></a> enim sermo de toto est. quare sic accipi velim ut si vidua fama sua nomina qualia fuere primordio ante ullas res gestas nuncupentur,


</p></section><notes><section class="footnotes"><ul><li class="note" id="note_LCL352_2_1"><a class="footnoteCrossrefLink" href="#target_note_LCL352_2_1" title="Click to highlight in text"><sup class="lineRef">1</sup><span class="italic">V.l.</span> prodibat.</a></li><script type="text/javascript">document.getElementById('note_LCL352_2_1').style.display = "none";</script><li class="note" id="note_LCL352_2_2"><a class="footnoteCrossrefLink" href="#target_note_LCL352_2_2" title="Click to highlight in text"><sup class="lineRef">2</sup><span class="italic">V.l.</span> nec.</a></li><script type="text/javascript">document.getElementById('note_LCL352_2_2').style.display = "none";</script></ul></section></notes></section>