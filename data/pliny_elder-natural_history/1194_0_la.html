<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

agrestesque usus, sed quibus vita constet honosque apud priscos maximus fuerit.</p>
<span class="br"></span><span class="lineNumber">6</span><span class="br"></span><p>II. Arvorum sacerdotes Romulus in primis instituit seque duodecimum fratrem appellavit inter illos Acca Larentia nutrice sua genitos, spicea corona quae vitta alba colligaretur sacerdotio ei pro religiosissimo insigni data, quae prima apud Romanos fuit corona; honosque is non nisi vita finitur et exules etiam
<span class="br"></span><span class="lineNumber">7</span><span class="br"></span>captosque comitatur. bina tunc iugera p. R. satis erant, nullique maiorem modum adtribuit, quo servorum paulo ante principis Neronis contento huius spatii viridiariis? piscinas iuvat maiores habere, gratumque si non aliquem culinas. Numa instituit deos fruge colere et mola salsa supplicare atque, ut auctor est Hemina, far torrere, quoniam tostum cibo salubrius esset, id uno modo consecutus, statuendo
<span class="br"></span><span class="lineNumber">8</span><span class="br"></span>non esse purum ad rem divinam ni tostum. is et Fornacalia instituit farris torrendi ferias et aeque religiosas Terminis agrorum; hos enim deos tum maxime noverant, Seiamque a serendo, Segestam a segetibus appellabant, quarum simulacra in



</p></section><notes></notes></section>