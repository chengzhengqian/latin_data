<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">85</span><span class="br"></span><p>XX. Tritici semine avidius nullum est nec quod plus alimenti trahat. siliginem proprie dixerim tritici delicias sive<a class="footnoteLink" href="#note_LCL371_244_1" id="target_note_LCL371_244_1"><sup>1</sup></a> candore esse sive virtute sive pondere.<a class="footnoteLink" href="#note_LCL371_244_2" id="target_note_LCL371_244_2"><sup>2</sup></a> conveniens umidis tractibus, quales Italiae sunt et Galliae Comatae, sed trans Alpes in Allobrogum tantum Remorumque agro pertinax, in ceteris ibi partibus biennio in triticum transit. remedium ut gravissima quaeque grana eius serantur.
<span class="br"></span><span class="lineNumber">86</span><span class="br"></span>e siligine lautissimus panis pistrinarumque opera laudatissima. praecellit in Italia si Campana Pisis natae misceatur: rufior illa, at Pisana candidior ponderosiorque cretacea. iustum est e grano Campanae quam vocant castratam e modio redire sextarios quattuor siliginis vel e gregali sine
<span class="br"></span><span class="lineNumber">87</span><span class="br"></span>castratura sextarios quinque, praeterea floris semodium et cibarii, quod secundarium vocant, sextarios quattuor, furfuris sextarios totidem, e Pisana autem siliginis sextarios quinque, cetera paria sunt. Clusina Arretinaque etiamnum sextarios siliginis adiciunt, in reliquis pares. si vero pollinem facere libeat, <span class="sc">xvi</span> pondo panis redeunt et cibarii <span class="sc">iii</span> furfurumque semodius. molae discrimine hoc constat; nam quae sicca moluntur plus farinae reddunt, quae salsa aqua sparsa candidiorem medullam, verum plus retinent in
<span class="br"></span><span class="lineNumber">88</span><span class="br"></span>furfure. farinam a farre dictam nomine ipso apparet. siligineae farinae modius Gallicae <span class="sc">xx</span> libras panis


</p></section><notes><section class="footnotes"><ul><li class="note" id="note_LCL371_244_1"><a class="footnoteCrossrefLink" href="#target_note_LCL371_244_1" title="Click to highlight in text"><sup class="lineRef">1</sup>sive <span class="italic">add. Rackham.</span></a></li><script type="text/javascript">document.getElementById('note_LCL371_244_1').style.display = "none";</script><li class="note" id="note_LCL371_244_2"><a class="footnoteCrossrefLink" href="#target_note_LCL371_244_2" title="Click to highlight in text"><sup class="lineRef">2</sup>candore virtute pondere <span class="italic">cd. Vat. Lat.</span> 3861, <span class="italic">m.</span> 2: candor (candore <span class="italic">cd. Leid. n.</span> VII, <span class="italic">m</span>. l) est et sine virtute sine pondere <span class="italic">rell.</span>: esse <span class="italic">pro</span> est et <span class="italic">Warmington</span>: candore sive virtute sive pondere <span class="italic">Mayhoff.</span></a></li><script type="text/javascript">document.getElementById('note_LCL371_244_2').style.display = "none";</script></ul></section></notes></section>