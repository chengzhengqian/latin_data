<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">19</span><span class="br"></span>anni. quid quod inserta castris summam rerum imperiumque continet centurionum in manu vitis, et opimo praemio tardos ordines ad lentas<a class="footnoteLink" href="#note_LCL370_198_1" id="target_note_LCL370_198_1"><sup>1</sup></a> perducit aquilas, atque etiam in delictis poenam ipsam honorat?
nec non vineae oppugnationum dedere rationem.
nam in medicaminibus adeo magnum optinent locum ut per sese vino ipso remedia sint.</p>
<span class="br"></span><span class="lineNumber">20</span><span class="br"></span><p>IV. Genera vitium numero conprehendi posse unus existimavit Democritus, cuncta sibi Graeciae cognita professus: ceteri innumera atque infinita esse prodiderunt,
quod verius apparebit ex vinis. nec omnia dicentur, sed maxime insignia, quippe totidem paene sunt quot agri, quamobrem celeberrimas vitium aut quibus est aliqua proprietate miraculum ostendisse satis erit.</p>
<span class="br"></span><span class="lineNumber">21</span><span class="br"></span><p>Principatus datur Aminaeis firmitatem propter senioque proficientem vini eius utique vitam. quinque
earum genera; ex his germana minor<a class="footnoteLink" href="#note_LCL370_198_2" id="target_note_LCL370_198_2"><sup>2</sup></a> minore<a class="footnoteLink" href="#note_LCL370_198_3" id="target_note_LCL370_198_3"><sup>3</sup></a> acino melius deflorescit, imbres tempestatesque tolerat,
non item maior, sed in arbore quam in iugo
<span class="br"></span><span class="lineNumber">22</span><span class="br"></span>minus obnoxia. gemellarum, quibus hoc nomen uvae semper geminae dedere, asperrimus sapor sed vires









</p></section><notes><section class="footnotes"><ul><li class="note" id="note_LCL370_198_1"><a class="footnoteCrossrefLink" href="#target_note_LCL370_198_1" title="Click to highlight in text"><sup class="lineRef">1</sup>laetas <span class="italic">vel</span> elatas <span class="italic">edd.</span></a></li><script type="text/javascript">document.getElementById('note_LCL370_198_1').style.display = "none";</script><li class="note" id="note_LCL370_198_2"><a class="footnoteCrossrefLink" href="#target_note_LCL370_198_2" title="Click to highlight in text"><sup class="lineRef">2</sup><span class="italic">Edd.</span>: minore.</a></li><script type="text/javascript">document.getElementById('note_LCL370_198_2').style.display = "none";</script><li class="note" id="note_LCL370_198_3"><a class="footnoteCrossrefLink" href="#target_note_LCL370_198_3" title="Click to highlight in text"><sup class="lineRef">3</sup>minore <span class="italic">add.</span> (<span class="italic">vel</span> acino <span class="italic">om.</span>) <span class="italic">Rackham.</span></a></li><script type="text/javascript">document.getElementById('note_LCL370_198_3').style.display = "none";</script></ul></section></notes></section>