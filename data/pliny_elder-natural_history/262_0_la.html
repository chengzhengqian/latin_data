<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Staletae, Priantae, Dolongae, Thyni, Celaletae maiores Haemo, minores Rhodopae subditi. inter quos Hebrus amnis, oppidum sub Rhodope Poneropolis
antea, mox a conditore Philippopolis, nunc a situ Trimontium dicta. Haemi excelsitas <span class="sc">v͞i͞</span> passuum subitur. aversa eius et in Histrum devexa Moesi, Getae, Aodi, Scaugdae Clariaeque, et sub iis Arraei Sarmatae quos Areatas vocant Scythaeque et circa Ponti litora Moriseni Sithonique Orphei vatis genitores optinent.</p>
<span class="br"></span><span class="lineNumber">42</span><span class="br"></span><p>Ita finit Hister a septentrione, ab ortu Pontus ac Propontis, a meridie Aegaeum mare, cuius in ora a Strymone Apollonia, Oesyma, Neapolis, Batos. intus Philippi colonia (absunt a Dyrrhachio <span class="sc">c͞c͞c͞x͞x͞v͞</span> Scotussa, Topiros civitas, Mesti amnis ostium, mons Pangaeus, Heraclea, Olynthos, Abdera libera civitas, stagnum Bistonum et gens. oppidum fuit Tirida Diomedis equorum stabulis dirum; nunc sunt Dicaea, Ismaron, locus Parthenion, Phalesina, Maronea
<span class="br"></span><span class="lineNumber">43</span><span class="br"></span>prius Orthagurea dicta, mons Serrium, Zone; tum locus Doriscum <span class="sc">x͞</span> hominum capax: ita Xerxes ibi dinumeravit exercitum; os Hebri, portus Stentoris, oppidum Aenos liberum cum Polydori tumulo, Ciconum



</p></section><notes></notes></section>