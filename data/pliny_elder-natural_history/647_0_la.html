<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

malum appellant, inter animalia haut ullam comperit
<span class="br"></span><span class="lineNumber">152</span><span class="br"></span>quisquam. cum caniculis atrox dimicatio; inguina et calces omnemque candorem corporum appetunt. salus una in adversas eundi ultroque terrendi; pavet enim hominem aeque ac terret, et ita sors<a class="footnoteLink" href="#note_LCL353_266_1" id="target_note_LCL353_266_1"><sup>1</sup></a> aequa in gurgite. ut ad summa aquae ventum est, ibi periculum
anceps, adempta ratione contra eundi dum conetur emergere; et salus omnis in sociis. funem illi religatum ab umeris eius trahunt; hunc dimicans, ut sit periculi signum, laeva quatit, dextera
<span class="br"></span><span class="lineNumber">153</span><span class="br"></span>adprehenso stilo in pugna est. modicus alias tractatus:
ut prope carinam ventum est, nisi praeceleri vi repente eripiunt,<a class="footnoteLink" href="#note_LCL353_266_2" id="target_note_LCL353_266_2"><sup>2</sup></a> absumi spectant. ac saepe iam subducti e manibus auferuntur, si non trahentium opem conglobato corpore in pilae modum ipsi adiuvere. protendunt quidem tridentis alii; sed monstro sollertia est navigium subeundi atque ita e tuto proeliandi. omnis ergo cura ad speculandum hoc malum insumitur; certissima est securitas vidisse planos pisces, quia numquam sunt ubi maleficae bestiae, qua de causa urinantes sacros appellant eos.</p>
<span class="br"></span><span class="lineNumber">154</span><span class="br"></span><p>LXXI. Silicea testa inclusis fatendum est nullum esse sensum, ut ostreis. multis eadem natura quae


</p></section><notes><section class="footnotes"><ul><li class="note" id="note_LCL353_266_1"><a class="footnoteCrossrefLink" href="#target_note_LCL353_266_1" title="Click to highlight in text"><sup class="lineRef">1</sup><span class="italic">Mayhoff</span>: et in frons.</a></li><script type="text/javascript">document.getElementById('note_LCL353_266_1').style.display = "none";</script><li class="note" id="note_LCL353_266_2"><a class="footnoteCrossrefLink" href="#target_note_LCL353_266_2" title="Click to highlight in text"><sup class="lineRef">2</sup><span class="italic">Rackham</span>: rapuit.</a></li><script type="text/javascript">document.getElementById('note_LCL353_266_2').style.display = "none";</script></ul></section></notes></section>