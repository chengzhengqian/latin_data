<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

flatum opus erat frangi, opposita columna. itaque magnitudinem propter difficultatemque moliendi<a class="footnoteLink" href="#note_LCL394_158_1" id="target_note_LCL394_158_1"><sup>1</sup></a> non attigit eum Fabius Verrucosus, cum Herculem,
<span class="br"></span><span class="lineNumber">41</span><span class="br"></span>qui est in Capitolio, inde transferret. ante omnes autem in admiratione fuit Solis colossus Rhodi, quem fecerat Chares Lindius, Lysippi supra dicti
discipulus. <span class="sc">lxx</span> cubitorum altitudinis fuit hoc simulacrum,
post <span class="sc">lxvi</span><a class="footnoteLink" href="#note_LCL394_158_2" id="target_note_LCL394_158_2"><sup>2</sup></a> annum terrae motu prostratum, sed iacens quoque miraculo est. pauci pollicem eius amplectuntur, maiores sunt digiti quam pleraeque statuae. vasti specus hiant defractis membris; spectantur intus magnae molis saxa, quorum pondere stabiliverat eum constituens. duodecim annis tradunt
effectum <span class="sc">ccc</span> talentis, quae contigerant ex apparatu regis Demetrii relicto morae taedio
<span class="br"></span><span class="lineNumber">42</span><span class="br"></span>obsessa<a class="footnoteLink" href="#note_LCL394_158_3" id="target_note_LCL394_158_3"><sup>3</sup></a> Rhodo. sunt alii centum numero in eadem urbe colossi minores hoc, sed ubicumque singuli fuissent, nobilitaturi locum, praeterque hos deorum quinque, quos fecit Bryaxis.</p>
<span class="br"></span><span class="lineNumber">43</span><span class="br"></span><p>Factitavit colossos et Italia. videmus certe Tuscanicum 
Apollinem in bibliotheca templi Augusti quinquaginta pedum a pollice, dubium aere mirabiliorem
an pulchritudine. fecit et Sp. Carvilius Iovem, qui est in Capitolio, victis Samnitibus sacrata






</p></section><notes><section class="footnotes"><ul><li class="note" id="note_LCL394_158_1"><a class="footnoteCrossrefLink" href="#target_note_LCL394_158_1" title="Click to highlight in text"><sup class="lineRef">1</sup>movendi <span class="italic">B</span><sup>2</sup>.</a></li><script type="text/javascript">document.getElementById('note_LCL394_158_1').style.display = "none";</script><li class="note" id="note_LCL394_158_2"><a class="footnoteCrossrefLink" href="#target_note_LCL394_158_2" title="Click to highlight in text"><sup class="lineRef">2</sup><span class="sc">lxvi</span> <span class="italic">B</span><sup>1</sup>: <span class="italic">lvi</span>.</a></li><script type="text/javascript">document.getElementById('note_LCL394_158_2').style.display = "none";</script><li class="note" id="note_LCL394_158_3"><a class="footnoteCrossrefLink" href="#target_note_LCL394_158_3" title="Click to highlight in text"><sup class="lineRef">3</sup>obsessa <span class="italic">B</span>: obesse a <span class="italic">rell.</span> (obsesso <span class="italic">cd. Vind.</span>): obsessae <span class="italic">Sillig: del. edd. vett.</span> (<span class="italic">item</span> rhodo).</a></li><script type="text/javascript">document.getElementById('note_LCL394_158_3').style.display = "none";</script></ul></section></notes></section>