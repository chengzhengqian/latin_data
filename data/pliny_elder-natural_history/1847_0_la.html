<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

angustius priore minusque amarum, stomacho inimicum,
alvum mollit pellitque animalia interaneorum.
bibitur cum oleo et sale aut in farinae trimestris
sorbitione dilutum. coquitur quantum manus capiat in aquae sextario ad dimidias.</p>
<span class="br"></span><span class="lineNumber">54</span><span class="br"></span><p>XXX. Balloten alio nomine porrum nigrum Graeci vocant, herbam fruticosam angulosis caulibus nigris, hirsutis foliis vestientibus, maioribus quam porri et nigrioribus, graveolentibus. vis eius efficax adversus canis morsus ex sale foliis tritis inpositae, item ad condylomata coctis cinere in folio oleris. purgat et sordida ulcera cum melle.</p>
<span class="br"></span><span class="lineNumber">55</span><span class="br"></span><p>XXXI. Botrys fruticosa herba est luteis ramulis. semen circa totos nascitur, folia cichorio similia. invenitur in torrentium ripis, medetur orthopnoicis. hoc Cappadoces ambrosiam vocant, alii artemisiam.</p>
<p>XXXII. Brabilla spissandi vim habet cotonei mali modo, nec amplius de ea tradunt auctores.</p>
<span class="br"></span><span class="lineNumber">56</span><span class="br"></span><p>XXXIII. Bryon marinum herba sine dubitatione est lactucae foliis similis, rugosa velut contracta, sine caule ab una radice exeuntibus foliis. nascitur in scopulis maxime testisque terra conprehensis. praecipua








</p></section><notes></notes></section>