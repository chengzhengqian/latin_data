<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

admiratio hominum differri non patitur. pisces attritu ventrium coeunt tanta celeritate ut visum fallant, delphini et reliqua cete simili modo et paulo diutius. femina piscis coitus tempore marem sequitur
ventrem eius rostro pulsans, sub partum<a class="footnoteLink" href="#note_LCL353_270_1" id="target_note_LCL353_270_1"><sup>1</sup></a> mares feminas similiter ova vescentes earum. nec satis est generationi per se coitus, nisi editis ovis interversando mares vitale adsperserint virus. non omnibus id contingit ovis in tanta multitudine; alioqui replerentur
maria et stagna, cum singuli uteri innumerabilia concipiant.</p>
<span class="br"></span><span class="lineNumber">158</span><span class="br"></span><p>Piscium ova in mari crescunt, quaedam summa celeritate,
ut murenarum, quaedam paulo tardius. plani piscium quibus cauda non est<a class="footnoteLink" href="#note_LCL353_270_2" id="target_note_LCL353_270_2"><sup>2</sup></a> aculeatique et testudines in coitu superveniunt, polypi crine uno feminae naribus adnexo, saepiae et lolligines linguis, componentes inter se bracchia et in contrarium nantes; ore et pariunt. sed polypi in terram verso capite coeunt, reliqua mollium tergis ut canes, item
<span class="br"></span><span class="lineNumber">159</span><span class="br"></span>locustae et squillae, cancri ore. ranae superveniunt, prioribus pedibus alas feminae mare adprehendente, posterioribus clunes. pariunt minimas carnes nigras, quas gyrinos vocant, oculis tantum et cauda insignes; mox pedes figurantur cauda findente se in posteriores.


</p></section><notes><section class="footnotes"><ul><li class="note" id="note_LCL353_270_1"><a class="footnoteCrossrefLink" href="#target_note_LCL353_270_1" title="Click to highlight in text"><sup class="lineRef">1</sup><span class="italic">Gelen</span>: partu.</a></li><script type="text/javascript">document.getElementById('note_LCL353_270_1').style.display = "none";</script><li class="note" id="note_LCL353_270_2"><a class="footnoteCrossrefLink" href="#target_note_LCL353_270_2" title="Click to highlight in text"><sup class="lineRef">2</sup><span class="italic">Lacunam hic Mayhoff.</span></a></li><script type="text/javascript">document.getElementById('note_LCL353_270_2').style.display = "none";</script></ul></section></notes></section>