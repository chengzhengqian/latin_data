<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

ingrato ceu gari dissentiens a sale, non modo a spuma. Aegyptus invenit, videturque Nilo deferri. et fontibus
<span class="br"></span><span class="lineNumber">91</span><span class="br"></span>tamen quibusdam innatat. optimum ex eo quod olei quandam pinguitudinem reddit. est enim etiam in sale pinguitudo, quod miremur. adulteratur autem tinguiturque rubrica aut plerumque testa trita, qui fucus aqua deprehenditur diluente facticium colorem, cum verus ille non nisi oleo resolvatur et unguentarii
propter colorem eo maxime utantur, canitia in vasis summa est, media vero pars umidior.
<span class="br"></span><span class="lineNumber">92</span><span class="br"></span>ut diximus. floris natura aspera, excalfactoria, stomacho inutilis, sudorem ciet, alvum solvit in vino et aqua, acopis et zmecticis utilis. detrahit et ex palpebris pilos. ima faecis concutiuntur, ut croci color redeat. praeter haec etiamnum appellatur in salinis salsugo, ab aliis salsilago, tota liquida, a marina aqua salsiore vi distans.</p>
<span class="br"></span><span class="lineNumber">93</span><span class="br"></span><p>XLIII. Aliud etiamnum liquoris exquisiti genus, quod garum vocavere, intestinis piscium ceterisque quae abicienda essent sale maceratis, ut sit illa putrescentium
sanies. hoc olim conficiebatur ex pisce quem Graeci garon vocabant, capite eius usto suffito
<span class="br"></span><span class="lineNumber">94</span><span class="br"></span>extrahi secundas monstrantes. nunc e scombro pisce laudatissimum in Carthaginis Spartariae cetariis—sociorum id appellatur—singulis milibus nummum


</p></section><notes></notes></section>