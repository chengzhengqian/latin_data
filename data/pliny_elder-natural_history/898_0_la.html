<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

empta HS <span class="sc">d</span>͞; memoratur et Galli Asini HS |<span class="sc">x</span>͞|. venumdatae sunt et duae ab Iuba rege pendentes quarum alteri pretium fuit HS |<span class="sc">xii</span>͞|, alteri paulo minus. interiit nuper incendio a Cethegis descendens HS |<span class="sc">xiii</span>͞| permutata, latifundii taxatione, si quis
<span class="br"></span><span class="lineNumber">93</span><span class="br"></span>praedia tanti mercari malit. magnitudo amplissimis adhuc fuit: uni commissae ex orbibus dimidiatis duobus a rege Mauretaniae Ptolemaeo quattuor pedes et semipedem per medium ambitum, crassitudine quadrantali—maiusque miraculum in ea est artis latente iunctura quam potuisset esse naturae—solidae autem<a class="footnoteLink" href="#note_LCL370_154_1" id="target_note_LCL370_154_1"><sup>1</sup></a> a Nomio Caesaris liberto cognomen trahenti tribus sicilicis infra quattuor pedes totidemque
<span class="br"></span><span class="lineNumber">94</span><span class="br"></span>infra pedem crassitudinis. qua in re non omittendum videtur Tiberio principi mensam quattuor pedes sextante et sicilico excedentem, tota vero crassitudine sescunciali, operimento lamnae vestitam fuisse, cum tam opima Nomio liberto eius esset.
<span class="br"></span><span class="lineNumber">95</span><span class="br"></span>tuber hoc est radicis, maximeque laudatum quod sub terra totum fuerit et rarius quam quae superne gignuntur etiam in ramis; proprieque quod tanti emitur arborum vitium est, quarum amplitudo ac radices aestimari possunt ex orbibus. sunt autem cupresso feminae atque etiamnum silvestri similes folio, odore, caudice. Ancorarius mons vocatur Citerioris Mauretaniae qui laudatissimam dedit citrum, iam exhaustus.</p>
</section><notes><section class="footnotes"><ul><li class="note" id="note_LCL370_154_1"><a class="footnoteCrossrefLink" href="#target_note_LCL370_154_1" title="Click to highlight in text"><sup class="lineRef">1</sup>item <span class="italic">Gelen.</span></a></li><script type="text/javascript">document.getElementById('note_LCL370_154_1').style.display = "none";</script></ul></section></notes></section>