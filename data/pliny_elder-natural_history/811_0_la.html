<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">257</span><span class="br"></span>se; ungues ei grandes ceu graculis. avium quibusdam gravioribus in cruribus additi radii, nulli uncos habentium ungues. longipedes porrectis ad caudam cruribus volant, quibus breves, contractis ad medium. qui negant volucrem ullam sine pedibus esse confirmant et apodas habere breviores et drepanin, quae<a class="footnoteLink" href="#note_LCL353_594_1" id="target_note_LCL353_594_1"><sup>1</sup></a> rarissime apparet. visae iam et serpentes anserinis pedibus.</p>
<span class="br"></span><span class="lineNumber">258</span><span class="br"></span><p>CVIII. Insectorum pedes primi longiores duros habentibus oculos, ut subinde pedibus eos tergeant, ceu notamus in muscis. quae ex his novissimos habent longos saliunt, ut locustae. omnibus autem his seni pedes. araneis quibusdam praelongi accedunt
bini. internodia singulis terna. octonos et marinis esse diximus, polypis, sepiis, lolliginibus, cancris, qui bracchia in contrarium movent, pedes in orbem aut in oblicum; isdem solis animalium
<span class="br"></span><span class="lineNumber">259</span><span class="br"></span>rotundi. cetera binos pedes duces habent, cancri tantum quaternos. quae hunc numerum pedum excessere terrestria, ut plerique vermes, non infra duodenos habent, aliqua vero et centenos. numerus pedum impar nulli est.</p>
<span class="br"></span><span class="lineNumber">260</span><span class="br"></span><p>Solidipedum crura statim iusta nascuntur mensura, postea exporrigentia se verius quam crescentia, itaque in infantia scabunt aures posterioribus pedibus, quod addita aetate non queunt, quia longitudo superficiem corporum solam ampliat. hac de causa

</p></section><notes><section class="footnotes"><ul><li class="note" id="note_LCL353_594_1"><a class="footnoteCrossrefLink" href="#target_note_LCL353_594_1" title="Click to highlight in text"><sup class="lineRef">1</sup>habere, docent et drepanin, quare ex his <span class="italic">Mueller</span> (<span class="italic">codd. corruptissima</span>).</a></li><script type="text/javascript">document.getElementById('note_LCL353_594_1').style.display = "none";</script></ul></section></notes></section>