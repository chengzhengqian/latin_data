<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

saxeas radicis <span class="sc">xxx</span> pedes longae ac ne sic quidem solidae, sed abruptae.</p>
<span class="br"></span><span class="lineNumber">28</span><span class="br"></span><p>IX. Ab ea maxima auctoritas herbae est quam dodecatheon vocant omnium deorum maiestatem commendantes. in aqua potam omnibus morbis mederi tradunt. folia eius septem lactucis simillima exeunt a lutea radice.</p>
<span class="br"></span><span class="lineNumber">29</span><span class="br"></span><p>X. Vetustissima inventu paeonia est, nomenque auctoris retinet, quam quidam pentorobon appellant, alii glycysidem. nam haec quoque difficultas est quod eadem aliter alibi nuncupatur. nascitur opacis montibus caule inter folia digitorum quattuor ferente in cacumine veluti Graecas nuces quattuor aut quinque. inest his semen copiosum, rubrum nigrumque. haec medetur et Faunorum in quiete ludibriis. praecipiunt eruere noctu, quoniam si picus Martius videat tuendo<a class="footnoteLink" href="#note_LCL393_156_1" id="target_note_LCL393_156_1"><sup>1</sup></a> in oculos impetum faciat.</p>
<span class="br"></span><span class="lineNumber">30</span><span class="br"></span><p>XI. Panaces ipso nomine omnium morborum remedia promittit, numerosum et dis inventoribus adscriptum. unum quippe asclepion cognominatur, a quo is filiam Panaciam appellavit. sucus est coactus ferulae qualem diximus, radice multi corticis et salsi. hac evolsa scrobem repleri vario genere
<span class="br"></span><span class="lineNumber">31</span><span class="br"></span>frugum religio est ac terrae piamentum. ubi et quonam fieret modo ac quale maxime probaretur





</p></section><notes><section class="footnotes"><ul><li class="note" id="note_LCL393_156_1"><a class="footnoteCrossrefLink" href="#target_note_LCL393_156_1" title="Click to highlight in text"><sup class="lineRef">1</sup>tuendo <span class="italic">codd., Mayhoff</span>: volando <span class="italic">coni. Sillig</span>: eruentem <span class="italic">Detlefsen. Mayhoff etiam coni. vel</span> ad tuendum (tuendÅ«) <span class="italic">vel</span> interdiu.</a></li><script type="text/javascript">document.getElementById('note_LCL393_156_1').style.display = "none";</script></ul></section></notes></section>