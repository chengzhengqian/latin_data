<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

densatur, et est acrior qui in scopulis invenitur. sunt etiamnum naturales differentiae tres. namque in Bactris duo lacus vasti, alter ad Scythas versus alter ad Arios, sale exaestuant, sicut ad Citium in Cypro et circa Memphin extrahunt e lacu, dein sole siccant.
<span class="br"></span><span class="lineNumber">75</span><span class="br"></span>sed et summa fluminum densantur in salem amne reliquo veluti sub gelu fluente, ut apud Caspias portas quae salis flumina appellantur, item circa Mardos et Armenios. praeterea et apud Bactros amnis Ochus et Oxus ex adpositis montibus deferunt salis ramenta.
<span class="br"></span><span class="lineNumber">76</span><span class="br"></span>sunt et in Africa lacus, et quidem turbidi, salem ferentes. ferunt quidem et calidi fontes, sicut Pagasaei. et hactenus habent se genera ex aquis
<span class="br"></span><span class="lineNumber">77</span><span class="br"></span>sponte provenientia. sunt et montes nativi salis, ut Indis Oromemis, in quo lapicidinarum modo caeditur renascens, maiusque regum vectigal ex eo est quam ex auro atque margaritis. effoditur e terra, ut palam est umore densato, in Cappadocia. ibi quidem caeditur
specularium lapidum modo. pondus magnum
<span class="br"></span><span class="lineNumber">78</span><span class="br"></span>glaebis quas micas vulgus appellat. Gerris Arabiae oppido muros domosque e massis salis faciunt aqua feruminantes. invenit et iuxta Pelusium Ptolomaeus
rex, cum castra faceret. quo exemplo postea inter Aegyptum et Arabiam etiam squalentibus locis coeptus est inveniri detractis harenis, qualiter et per Africae sitientia usque ad Hammonis oraculum, is
<span class="br"></span><span class="lineNumber">79</span><span class="br"></span>quidem crescens cum luna noctibus. nam et Cyrenaici
</p></section><notes></notes></section>