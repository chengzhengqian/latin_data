<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<h3>Plinii Naturalis Historiae</h3>
<h3>Liber XXVIII</h3>
<p>I. Dicta erat natura omnium rerum inter caelum ac terram nascentium restabantque quae ex ipsa tellure fodiuntur, si non herbarum ac fruticum tractata remedia auferrent traversos ex ipsis animalibus
quae sanantur reperta maiore medicina. quid ergo? dixerimus herbas et florum imagines ac pleraque inventu rara ac difficilia, iidem tacebimus quid in ipso homine prosit homini ceteraque genera remediorum inter nos viventia, cum praesertim nisi carenti doloribus morbisque vita ipsa poena fiat?
<span class="br"></span><span class="lineNumber">2</span><span class="br"></span>minime vero, omnemque insumemus operam, licet fastidii periculum urgeat, quando ita decretum est, minorem gratiae quam utilitatium vitae respectum habere. quin immo externa quoque et barbaros etiam ritus indagabimus. fides tantum auctores appellet, quamquam et ipsi consensu prope iudicii ista eligere laboravimus potiusque curae rerum quam
<span class="br"></span><span class="lineNumber">3</span><span class="br"></span>copiae institimus. illud admonuisse perquam necessarium


</p></section><notes></notes></section>