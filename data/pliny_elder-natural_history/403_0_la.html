<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

ducenos pedes altis, quinquagenos latis, in singulos pedes ternis digitis mensura ampliore quam nostra, interfluo Euphrate, mirabili opere utrobique. durat adhuc ibi Iovis Beli templum—inventor hic fuit
<span class="br"></span><span class="lineNumber">122</span><span class="br"></span>sideralis scientiae: cetero ad solitudinem rediit exhausta vicinitate Seleuciae ob id conditae a Nicatore
intra <span class="sc">xc</span> lapidem in confluente Euphratis fossa perducti atque Tigris,
quae tamen Babylonia cognominatur, libera hodie ac sui iuris Macedonumque moris. ferunt ei plebis urbanae <span class="sc">d͞c͞</span> esse, situm vero moenium aquilae pandentis alas, agrum totius orientis fertilissimum. invicem ad hanc exhauriendam Ctesiphontem iuxta tertium ab ea lapidem in Chalonitide condidere Parthi, quod nunc caput est regnorum. et postquam nihil proficiebatur, nuper Vologesus rex aliud oppidum Vologesocertam in
<span class="br"></span><span class="lineNumber">123</span><span class="br"></span>vicino condidit. sunt etiamnum in Mesopotamia oppida: Hippareni,<a class="footnoteLink" href="#note_LCL352_430_1" id="target_note_LCL352_430_1"><sup>1</sup></a> Chaldaeorum doctrina<a class="footnoteLink" href="#note_LCL352_430_2" id="target_note_LCL352_430_2"><sup>2</sup></a> et hoc sicut Babylon, iuxta fluvium qui cadit in Narragam
unde civitati nomen (muros Hipparenorum Persae diruere); Orcheni quoque, tertia Chaldaeorum doctrina, in eodem situ locantur ad meridiem versi; ab his Notitae et Orothophanitae et Gnesiochartae.</p>
</section><notes><section class="footnotes"><ul><li class="note" id="note_LCL352_430_1"><a class="footnoteCrossrefLink" href="#target_note_LCL352_430_1" title="Click to highlight in text"><sup class="lineRef">1</sup><span class="italic">Rackham</span>: Hipparenum.</a></li><script type="text/javascript">document.getElementById('note_LCL352_430_1').style.display = "none";</script><li class="note" id="note_LCL352_430_2"><a class="footnoteCrossrefLink" href="#target_note_LCL352_430_2" title="Click to highlight in text"><sup class="lineRef">2</sup>doctrina clarum <span class="italic">edd. vet.</span></a></li><script type="text/javascript">document.getElementById('note_LCL352_430_2').style.display = "none";</script></ul></section></notes></section>