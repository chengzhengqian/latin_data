<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

atque viridius. ramus crassior quam myrto;inciditur
vitro, lapide osseisve cultellis—ferro laedi vitalia odit, emoritur protinus, eodem amputari supervacua patiens. incidentis manus libratur artifici
<span class="br"></span><span class="lineNumber">116</span><span class="br"></span>temperamento, ne quid ultra corticem violet. sucus e plaga manat quem opobalsamum vocant, suavitatis eximiae, sed tenui gutta; ploratus lanis parva colligitur in cornua, ex iis novo fictili conditur, crassiori similis oleo et in musto candidus<a class="footnoteLink" href="#note_LCL370_82_1" id="target_note_LCL370_82_1"><sup>1</sup></a>; rufescit
<span class="br"></span><span class="lineNumber">117</span><span class="br"></span>deinde simulque durescit e tralucido. Alexandro Magno res ibi gerente toto die aestivo unam concham impleri iustum erat, omni vero fecundidate e maiore horto congios senos, e minore singulos, cum et duplo rependebatur argento<a class="footnoteLink" href="#note_LCL370_82_2" id="target_note_LCL370_82_2"><sup>2</sup></a>; nunc etiam singularum arborum largior vena. ter omnibus percutitur
<span class="br"></span><span class="lineNumber">118</span><span class="br"></span>aestatibus, postea deputatur. et sarmenta quoque in merce sunt; <span class="sc">d͞c͞c͞c͞</span> HS amputatio ipsa surculusque veniere intra quintum devictae Iudaeae<a class="footnoteLink" href="#note_LCL370_82_3" id="target_note_LCL370_82_3"><sup>3</sup></a> annum. xylobalsamum vocatur et coquitur in unguentis; pro suco ipso substituere officinae. corticis etiam ad medicamenta pretium est; praecipua autem gratia





</p></section><notes><section class="footnotes"><ul><li class="note" id="note_LCL370_82_1"><a class="footnoteCrossrefLink" href="#target_note_LCL370_82_1" title="Click to highlight in text"><sup class="lineRef">1</sup><span class="italic">Detlefsen</span>: candida.</a></li><script type="text/javascript">document.getElementById('note_LCL370_82_1').style.display = "none";</script><li class="note" id="note_LCL370_82_2"><a class="footnoteCrossrefLink" href="#target_note_LCL370_82_2" title="Click to highlight in text"><sup class="lineRef">2</sup><span class="italic">Edd.</span> argentum.</a></li><script type="text/javascript">document.getElementById('note_LCL370_82_2').style.display = "none";</script><li class="note" id="note_LCL370_82_3"><a class="footnoteCrossrefLink" href="#target_note_LCL370_82_3" title="Click to highlight in text"><sup class="lineRef">3</sup>Iudaeae <span class="italic">add. Mueller.</span></a></li><script type="text/javascript">document.getElementById('note_LCL370_82_3').style.display = "none";</script></ul></section></notes></section>