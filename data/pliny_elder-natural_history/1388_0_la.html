<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

hydropicis datur. caule et foliis contusis, asperso sale, nervi incisi sanantur. eadem trita ex aceto conluta matutinis bis mense dentium dolorem<a class="footnoteLink" href="#note_LCL392_36_1" id="target_note_LCL392_36_1"><sup>1</sup></a> prohibet.</p>
<span class="br"></span><span class="lineNumber">59</span><span class="br"></span><p>XXV. Alterum est genus quod Graeci caesapon vocant. huius folia trita et cum polenta inlita ulceribus medentur. haec in arvis nascuntur. tertium
genus in silvis nascens ἰσάτιν vocant. huius folia trita cum polenta vulneribus prosunt. quarto infectores lanarum utuntur. simile erat lapatho silvestri foliis, nisi plura haberet et nigriora. sanguinem
sistit, phagedaenas et putrescentia ulcera et quae serpunt sanat, item tumores ante suppurationem,
ignem sacrum radice vel foliis. prodest vel ad lienes pota. haec propria singulis.</p>
<span class="br"></span><span class="lineNumber">60</span><span class="br"></span><p>XXVI. Communia autem sponte nascentibus candor,
caulis interdum cubitali longitudine, thyrso et foliis scabritia. ex iis rotunda folia et brevia habentem sunt qui hieracion vocent, quoniam accipitres scalpendo
eam sucoque oculos tinguendo obscuritatem,
<span class="br"></span><span class="lineNumber">61</span><span class="br"></span>cum sensere, discutiant. sucus omnibus candidus, viribus quoque papaveri similis, carpitur per messes inciso caule, conditur fictili novo, ad multa praeclarus. sanat omnia oculorum vitia cum lacte mulierum, argema, nubiculas, cicatrices adustionesque omnes, praecipue caligines. inponitur etiam oculis in lana
<span class="br"></span><span class="lineNumber">62</span><span class="br"></span>contra epiphoras. idem sucus alvum purgat in posca



</p></section><notes><section class="footnotes"><ul><li class="note" id="note_LCL392_36_1"><a class="footnoteCrossrefLink" href="#target_note_LCL392_36_1" title="Click to highlight in text"><sup class="lineRef">1</sup>conlutos . . . dentes dolere <span class="italic">maxime probat Mayhoff.</span></a></li><script type="text/javascript">document.getElementById('note_LCL392_36_1').style.display = "none";</script></ul></section></notes></section>