<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

et fortunati gignantur liberi cui umquam Persarum
<span class="br"></span><span class="lineNumber">20</span><span class="br"></span>regi tales dedit? mirum esset profecto hucusque provectam credulitatem antiquorum saluberrimis ortam initiis, si in ulla re modum humana ingenia novissent atque non hanc ipsam medicinam ab Asclepiade repertam probaturi suo loco essemus evectam ultra Magos etiam. haec est omni in re animorum condicio, ut a necessariis orsa primo cuncta pervenerint ad nimium. igitur demonstratarum
priore libro herbarum reliquos effectus reddemus adicientes ut quasque ratio dictabit.</p>
<span class="br"></span><span class="lineNumber">21</span><span class="br"></span><p>X. Sed in lichenis remediis atque tam foedo malo plura undique acervabimus quamquam non paucis iam demonstratis. medetur ergo plantago trita, quinquefolium, radix albuci ex aceto, ficulni caules aceto decocti, hibisci radix cum glutino et aceto acri decocta ad quartas. defricant etiam pumice, ut rumicis radix trita ex aceto inlinatur et flos visci cum
<span class="br"></span><span class="lineNumber">22</span><span class="br"></span>calce subactus. laudatur et tithymalli cum resina decoctum, lichen vero herba omnibus his praefertur, inde nomine invento. nascitur in saxis, folio uno ad radicem lato, caule uno parvo, longis foliis dependentibus.
haec delet et stigmata, teritur cum melle. est aliud genus lichenis, petris totum adhaerens ut



</p></section><notes></notes></section>