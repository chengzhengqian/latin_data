<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">6</span><span class="br"></span>cecidere, ac servitute sola profici<a class="footnoteLink" href="#note_LCL370_190_1" id="target_note_LCL370_190_1"><sup>1</sup></a> coeptum. hanc alius alio modo et in aliis adorare, eodem tamen habendique ad spes omnium tendente voto; passim vero etiam egregii aliena vitia quam bona sua colere
malle. ergo, Hercules, voluptas vivere coepit,
<span class="br"></span><span class="lineNumber">7</span><span class="br"></span>vita ipsa desiit. sed nos oblitterata quoque scrutabimur,
nec deterrebit quarundam rerum humilitas, sicuti nec in animalibus fecit, quamquam videmus Vergilium praecellentissimum vatem ea de causa hortorum dotes fugisse et in his quas<a class="footnoteLink" href="#note_LCL370_190_2" id="target_note_LCL370_190_2"><sup>2</sup></a> rettulit flores modo rerum decerpsisse, beatum felicemque gratiae, quindecim omnino generibus uvarum nominatis, tribus oleae, totidem pirorum, malo vero tantum Assyrio, ceteris omnibus neglectis.</p>
<span class="br"></span><span class="lineNumber">8</span><span class="br"></span><p>II. Unde autem potius incipiamus quam a vitibus? quarum principatus in tantum peculiaris Italiae est ut vel hoc uno omnia gentium vicisse etiam odorifera possit videri bona, quoniam<a class="footnoteLink" href="#note_LCL370_190_3" id="target_note_LCL370_190_3"><sup>3</sup></a> ubicumque pubescentium
odori nulla suavitas praefertur.</p>
<span class="br"></span><span class="lineNumber">9</span><span class="br"></span><p>Vites iure apud priscos magnitudine quoque inter arbores numerabantur. Iovis simulacrum in urbe Populonio ex una conspicimus tot aevis incorruptum,
item Massiliae pateram; Metaponti templum





</p></section><notes><section class="footnotes"><ul><li class="note" id="note_LCL370_190_1"><a class="footnoteCrossrefLink" href="#target_note_LCL370_190_1" title="Click to highlight in text"><sup class="lineRef">1</sup>perfici <span class="italic">Hardouin.</span></a></li><script type="text/javascript">document.getElementById('note_LCL370_190_1').style.display = "none";</script><li class="note" id="note_LCL370_190_2"><a class="footnoteCrossrefLink" href="#target_note_LCL370_190_2" title="Click to highlight in text"><sup class="lineRef">2</sup><span class="italic">Rackham</span>: quae.</a></li><script type="text/javascript">document.getElementById('note_LCL370_190_2').style.display = "none";</script><li class="note" id="note_LCL370_190_3"><a class="footnoteCrossrefLink" href="#target_note_LCL370_190_3" title="Click to highlight in text"><sup class="lineRef">3</sup><span class="italic">Fels</span>: quamquam.</a></li><script type="text/javascript">document.getElementById('note_LCL370_190_3').style.display = "none";</script></ul></section></notes></section>