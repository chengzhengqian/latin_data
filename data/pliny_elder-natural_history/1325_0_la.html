<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">53</span><span class="br"></span>eadem quae ubique indignatio occurreret! ferendum sane fuerit exquisita nasci poma, alia sapore, alia magnitudine, alia monstro pauperibus interdicta, inveterari vina saccisque castrari, nec cuiquam adeo longam esse vitam ut non ante se genita potet, e frugibus quoque quondam alicam<a class="footnoteLink" href="#note_LCL371_454_1" id="target_note_LCL371_454_1"><sup>1</sup></a> sibi excogitasse luxuriam,ac medulla tantum earum superque pistrinarum operibus et caelaturis vivere, alio pane procerum, alio volgi, tot generibus usque ad infimam plebem
<span class="br"></span><span class="lineNumber">54</span><span class="br"></span>descendente annona<a class="footnoteLink" href="#note_LCL371_454_2" id="target_note_LCL371_454_2"><sup>2</sup></a>: etiamne in herbis discrimen inventum est, opesque differentiam fecere in cibo etiam uno asse venali? in his quoque aliqua sibi nasci tribus negant, caule in tantum saginato ut pauperis mensa non capiat. silvestres fecerat natura corrudas, ut passim quisque demeteret: ecce altiles spectantur asparagi, et Ravenna ternos libris rependit. heu prodigia ventris! mirum esset non licere pecori
<span class="br"></span><span class="lineNumber">55</span><span class="br"></span>carduis vesci, non licet plebei! aquae quoque separantur,
et ipsa naturae elementa vi pecuniae discreta sunt. hi nives, illi glaciem potant, poenasque montium
in voluptatem gulae vertunt. servatur rigor<a class="footnoteLink" href="#note_LCL371_454_3" id="target_note_LCL371_454_3"><sup>3</sup></a>
</p></section><notes><section class="footnotes"><ul><li class="note" id="note_LCL371_454_1"><a class="footnoteCrossrefLink" href="#target_note_LCL371_454_1" title="Click to highlight in text"><sup class="lineRef">1</sup><span class="italic">Mayhoff coll.</span> <span class="sc">xviii.</span> 109, 112: alitum.</a></li><script type="text/javascript">document.getElementById('note_LCL371_454_1').style.display = "none";</script><li class="note" id="note_LCL371_454_2"><a class="footnoteCrossrefLink" href="#target_note_LCL371_454_2" title="Click to highlight in text"><sup class="lineRef">2</sup><span class="italic">Budaeus</span>: anima.</a></li><script type="text/javascript">document.getElementById('note_LCL371_454_2').style.display = "none";</script><li class="note" id="note_LCL371_454_3"><a class="footnoteCrossrefLink" href="#target_note_LCL371_454_3" title="Click to highlight in text"><sup class="lineRef">3</sup><span class="italic">Mayhoff</span>: algor <span class="italic">edd. vett.</span>: liquor <span class="italic">Urlichs, Detlefsen</span>: ligora <span class="italic">aut</span> ligura.</a></li><script type="text/javascript">document.getElementById('note_LCL371_454_3').style.display = "none";</script></ul></section></notes></section>