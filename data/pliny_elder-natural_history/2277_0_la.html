<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

admoto turbida fit ac postremo rubescit. Leucogaei fontes inter Puteolos et Neapolim oculis et vulneribus medentur. Cicero in admirandis posuit Reatinis tantum paludibus ungulas iumentorum indurari.</p>
<span class="br"></span><span class="lineNumber">13</span><span class="br"></span><p>IX. Eudicus in Hestiaeotide fontes duos tradit esse, Ceronam ex quo bibentes oves nigras fieri, Nelea ex quo albas, ex utroque varias, Theophrastus Thuriis Crathim candorem facere, Sybarim nigritiam
<span class="br"></span><span class="lineNumber">14</span><span class="br"></span>bubus ac pecori,</p>
<p>X. quin et homines sentire differentiam
eam; nam qui e Sybari bibant nigriores esse durioresque et crispo capillo, qui e Crathi candidos mollioresque ac porrecta coma. item in Macedonia qui velint sibi candida nasci ad Haliacmonem ducere, qui nigra aut fusca ad Axium. idem omnia fusca nasci quibusdam in locis dicit et fruges quoque, sicut in Messapis, at in Lusis Arcadiae quodam fonte mures terrestres vivere et conversari. Erythris Aleos amnis pilos gignit in corporibus.</p>
<span class="br"></span><span class="lineNumber">15</span><span class="br"></span><p>XI. In Boeotia ad Trophonium deum iuxta flumen Hercynnum<a class="footnoteLink" href="#note_LCL418_386_1" id="target_note_LCL418_386_1"><sup>1</sup></a> e duobus fontibus alter memoriam alter oblivionem adfert, inde nominibus inventis.</p>
<p>XII. In Cilicia apud oppidum Cescum rivus fluit Nuus, ex quo bibentium subtiliores sensus fieri M. Varro tradit, at in Cea insula fontem esse quo hebetes fiant, Zamae in Africa ex quo canorae voces.</p>
</section><notes><section class="footnotes"><ul><li class="note" id="note_LCL418_386_1"><a class="footnoteCrossrefLink" href="#target_note_LCL418_386_1" title="Click to highlight in text"><sup class="lineRef">1</sup>Hercynnum <span class="italic">Sillig</span>: <span class="italic">varia codd.</span></a></li><script type="text/javascript">document.getElementById('note_LCL418_386_1').style.display = "none";</script></ul></section></notes></section>