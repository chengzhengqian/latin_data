<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

ab Alexandro condita, unde ceperunt exordium, iuxta quod flumen aut ubi fuerit non satis explanatur.
<span class="br"></span><span class="lineNumber">97</span><span class="br"></span>haec tamen digna memoratu produntur: Arbis<a class="footnoteLink" href="#note_LCL352_412_1" id="target_note_LCL352_412_1"><sup>1</sup></a>oppidum a Nearcho conditum in navigatione et flumen Arbium<a class="footnoteLink" href="#note_LCL352_412_2" id="target_note_LCL352_412_2"><sup>2</sup></a> navium capax, contra insula distans <span class="sc">lxx</span> stadia; Alexandria condita a Leonnato iussu Alexandri in finibus gentis; Argenus portu salubri; flumen Tonberum navigabile, circa quod Parirae; deinde Ichthyophagi tam longo tractu ut <span class="sc">xxx</span> dierum spatio praenavigaverint; insula quae Solis appellatur et eadem Nympharum Cubile, rubens, in qua nullum
<span class="br"></span><span class="lineNumber">98</span><span class="br"></span>non animal absumitur incertis causis; Ori gens; flumen Carmaniae Hyctanis portuosum et auro fertile. ab eo primum Septentriones apparuisse adnotavere, Arcturum neque omnibus cerni noctibus nec totis umquam; Achaemenidas usque illo tenuisse; aeris et ferri metalla et arrenici ac mini exerceri. inde promunturium Carmaniae est, ex quo in adversam oram ad gentem Arabiae Macas traiectus distat <span class="sc">v͞</span> p.; insulae tres, quarum Oracta tantum habitatur
<span class="br"></span><span class="lineNumber">99</span><span class="br"></span>aquosa a continente <span class="sc">x͞x͞v͞</span> p., insulae quattuor iam in sinu ante Persida—circa has hydri marini vicenum cubitorum adnatantes terruere classem—, insula


</p></section><notes><section class="footnotes"><ul><li class="note" id="note_LCL352_412_1"><a class="footnoteCrossrefLink" href="#target_note_LCL352_412_1" title="Click to highlight in text"><sup class="lineRef">1</sup><span class="italic">Hardouin</span>: ab iis <span class="italic">aut</span> ab his <span class="italic">aut</span> abies.</a></li><script type="text/javascript">document.getElementById('note_LCL352_412_1').style.display = "none";</script><li class="note" id="note_LCL352_412_2"><a class="footnoteCrossrefLink" href="#target_note_LCL352_412_2" title="Click to highlight in text"><sup class="lineRef">2</sup><span class="italic">Mayhoff</span>: Nabrum.</a></li><script type="text/javascript">document.getElementById('note_LCL352_412_2').style.display = "none";</script></ul></section></notes></section>