<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

cicer; id enim a sementi diebus <span class="sc">xl</span> perficitur. milium et panicum et sesama et omnia aestiva <span class="sc">xl</span> diebus maturantur a flore, magna terrae caelique differentia; in Aegypto enim hordeum sexto a satu mense, frumenta septumo metuntur, in Hellade <span class="sc">vii</span> hordeum, in Peloponneso octavo, et frumenta etiamnum tardius. grana in stipula crinito textu spicantur; in faba leguminibusque alternis lateribus siliquantur. fortiora contra hiemes frumenta, legumina in cibo.</p>
<span class="br"></span><span class="lineNumber">61</span><span class="br"></span><p>Tunicae frumento plures, hordeum maxime nudum et arinca, set praecipue avena. calamus altior frumento quam hordeo, arista mordacior hordeo. in area exteruntur triticum et siligo et hordeum; sic et seruntur pura qualiter moluntur, quia tosta non sunt. e diverso far, milium, panicum purgari nisi tosta non possunt; itaque haec cum suis folliculis seruntur cruda. et far in vaginulis suis servant ad satus atque non torrent.</p>
<span class="br"></span><span class="lineNumber">62</span><span class="br"></span><p>XI. Levissimum ex his hordeum raro excedit <span class="sc">xv</span> libras et faba <span class="sc">xxii.</span> ponderosius far magisque etiamnum triticum. farina in Aegypto ex olyra conficitur: tertium genus spicae hoc ibi est. Galliae quoque suum genus farris dedere, quod illic bracem vocant, apud nos scandalam,<a class="footnoteLink" href="#note_LCL371_228_1" id="target_note_LCL371_228_1"><sup>1</sup></a> nitidissimi grani. est et alia differentia quod fere quaternis libris plus reddit





</p></section><notes><section class="footnotes"><ul><li class="note" id="note_LCL371_228_1"><a class="footnoteCrossrefLink" href="#target_note_LCL371_228_1" title="Click to highlight in text"><sup class="lineRef">1</sup><span class="italic">V.l.</span> sandalam.</a></li><script type="text/javascript">document.getElementById('note_LCL371_228_1').style.display = "none";</script></ul></section></notes></section>