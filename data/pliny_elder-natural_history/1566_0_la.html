<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

quamdiu pedes frigidi essent, tunc quidem nec potionem
dandam. fit et ex tritico glutinosior arteriaeque
exulceratae utilior.</p>
<span class="br"></span><span class="lineNumber">137</span><span class="br"></span><p>LXVII. Amylon hebetat oculos, et gulae inutile contra quam creditur. item alvum sistit, epiphoras oculorum inhibet et ulcera sanat, item pusulas et fluctiones sanguinis. genas duras emollit. datur cum ovo his qui sanguinem reiecerint, in vesicae vero dolore semuncia amyli cum ovo et passi tribus ovis subfervefacta a balineo. quin et avenacea farina decocta in aceto naevos tollit.</p>
<span class="br"></span><span class="lineNumber">138</span><span class="br"></span><p>LXVIII. Panis hic ipse quo vivitur innumeras paene continet medicinas. ex aqua et oleo aut rosaceo mollit collectiones, ex aqua mulsa duritias valde mitigat. datur ex vino ad discutienda aut quae praestringi opus sit et, si magis etiamnum, ex aceto, adversus acutas pituitae fluctiones, quas Graeci rheumatismos vocant, item ad percussa, luxata. ad omnia autem fermentatus, qui vocatur autopyrus, utilior. inlinitur et paronychiis et callo pedum in aceto. vetus aut nauticus panis tusus
<span class="br"></span><span class="lineNumber">139</span><span class="br"></span>atque iterum coctus sistit alvum. vocis studiosis et contra destillationes siccum esse primo cibo utilissimum est. sitanius, hoc est ex trimestri, incussa in facie aut desquamata cum melle aptissime curat. candidus aegris aqua calida frigidave madefactus




</p></section><notes></notes></section>