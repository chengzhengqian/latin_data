<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">174</span><span class="br"></span><p>LXVI. Piperitis, quam et siliquastrum appellavimus,
contra morbos comitiales bibitur. Castor et aliter demonstrabat.<a class="footnoteLink" href="#note_LCL392_102_1" id="target_note_LCL392_102_1"><sup>1</sup></a> caule rubro et longo, densis geniculis, foliis lauri, semine albo, tenui, gustu piperis, utilem gingivis, dentibus, oris suavitati et ructibus.</p>
<span class="br"></span><span class="lineNumber">175</span><span class="br"></span><p>LXVII. Origanum quod in sapore cunilae aemulatur,
ut diximus, plura genera in medicina habet. onitin, alii prasion appellant non dissimile hysopo. privatim eius usus contra rosiones stomachi in tepida aqua et contra cruditates, araneos scorpionesque in vino albo, luxata et incussa in aceto et oleo et lana.</p>
<span class="br"></span><span class="lineNumber">176</span><span class="br"></span><p>LXVIII. Tragoriganum similius est serpyllo silvestri.
urinam ciet, tumores discutit, contra viscum potum viperaeque ictum efficacissimum, stomacho acida ructanti et praecordiis. tussientibus quoque cum melle datur et pleuriticis et peripleumonicis.</p>
<span class="br"></span><span class="lineNumber">177</span><span class="br"></span><p>LXIX. Heraclium quoque tria genera habet: nigrius latioribus foliis, glutinosum, alterum exilioribus,
mollius, sampsucho non dissimile, quod aliqui prasion vocare malunt. tertium inter haec medium est, minus quam cetera efficax. optimum autem Creticum, nam et iucunde olet, proximum Zmyrnaeum
inodorius,<a class="footnoteLink" href="#note_LCL392_102_2" id="target_note_LCL392_102_2"><sup>2</sup></a> Heracleoticum ad potum utilius,







</p></section><notes><section class="footnotes"><ul><li class="note" id="note_LCL392_102_1"><a class="footnoteCrossrefLink" href="#target_note_LCL392_102_1" title="Click to highlight in text"><sup class="lineRef">1</sup>Castore taliter demonstrante <span class="italic">vulg.</span></a></li><script type="text/javascript">document.getElementById('note_LCL392_102_1').style.display = "none";</script><li class="note" id="note_LCL392_102_2"><a class="footnoteCrossrefLink" href="#target_note_LCL392_102_2" title="Click to highlight in text"><sup class="lineRef">2</sup>inodorius <span class="italic">Urlichs et Detlefsen</span>: durius <span class="italic">Mayhoff</span>: dorius <span class="italic">aut</span> odorius <span class="italic">codd.</span></a></li><script type="text/javascript">document.getElementById('note_LCL392_102_2').style.display = "none";</script></ul></section></notes></section>