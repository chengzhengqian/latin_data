<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

arborum conprimente exacutam<a class="footnoteLink" href="#note_LCL371_174_1" id="target_note_LCL371_174_1"><sup>1</sup></a> falcis aciem utraque manu inprimentes perpetuis incisuris deducunt ac veluti cutem laxant. salutare id fuisse argumento sunt dilatatae cicatrices et internato corpore expletae;</p>
<span class="br"></span><span class="lineNumber">252</span><span class="br"></span><p>XLIII. magnaque ex parte similis hominum medicina et arborum est, quando earum quoque terebrantur ossa. amygdalae ex amaris dulces fiunt si circumfosso stipite et ab ima parte circumforato defluens pituita abstergeatur. et ulmis detrahitur sucus inutilis supra terram foratis usque ad medullam, in senecta aut cum
<span class="br"></span><span class="lineNumber">253</span><span class="br"></span>alimento nimio abundare sentiuntur. idem et ficorum turgido cortice incisuris in oblicum levibus emittitur: ita fit ne decidant fructus. pomiferis quae germinant nec ferunt fructum fissa radice inditur lapis fertilesque fiunt, hoc idem in amygdalis e robore cuneo adacto, in piris sorbisque e taeda, ac cinere et terra cooperto.
<span class="br"></span><span class="lineNumber">254</span><span class="br"></span>etiam radices circumcidisse prodest vitium luxuriantium ficorumque et circumcisis cinerem addidisse. fici serotinae fiunt si primae grossi cum fabae magnitudinem excessere detrahantur; subnascuntur enim quae serius maturescunt. eaedem cum<a class="footnoteLink" href="#note_LCL371_174_2" id="target_note_LCL371_174_2"><sup>2</sup></a> frondere incipiunt si cacumina rami cuiusque detrahantur




</p></section><notes><section class="footnotes"><ul><li class="note" id="note_LCL371_174_1"><a class="footnoteCrossrefLink" href="#target_note_LCL371_174_1" title="Click to highlight in text"><sup class="lineRef">1</sup><span class="italic">Urlichs</span>: exactam.</a></li><script type="text/javascript">document.getElementById('note_LCL371_174_1').style.display = "none";</script><li class="note" id="note_LCL371_174_2"><a class="footnoteCrossrefLink" href="#target_note_LCL371_174_2" title="Click to highlight in text"><sup class="lineRef">2</sup>cum <span class="italic">add. edd.</span></a></li><script type="text/javascript">document.getElementById('note_LCL371_174_2').style.display = "none";</script></ul></section></notes></section>