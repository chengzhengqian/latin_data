<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

optume cum domito iuvencus inbuitur. socium enim laboris agrique culturae habemus hoc animal, tantae apud priores curae ut sit inter exempla damnatus a p. R. die dicta qui concubino procaci rure omassum edisse se negante occiderat bovem, actusque in exilium tamquam colono suo interempto.</p>
<span class="br"></span><span class="lineNumber">181</span><span class="br"></span><p>Tauris in aspectu generositas, torva fronte, auribus saetosis, cornibus in procinctu dimicationem poscentibus;
sed tota comminatio prioribus in pedibus: stat ira gliscente alternos replicans spargensque in alvum harenam, et solus animalium eo stimulo
<span class="br"></span><span class="lineNumber">182</span><span class="br"></span>ardescens. vidimus ex imperio dimicantes et ideo monstratos<a class="footnoteLink" href="#note_LCL353_126_1" id="target_note_LCL353_126_1"><sup>1</sup></a> rotari, cornibus cadentes excipi iterumque
resurgere,<a class="footnoteLink" href="#note_LCL353_126_2" id="target_note_LCL353_126_2"><sup>2</sup></a> modo iacentes ex humo tolli, bigarumque
etiam cursu<a class="footnoteLink" href="#note_LCL353_126_3" id="target_note_LCL353_126_3"><sup>3</sup></a> citato velut aurigas insistere. Thessalorum gentis inventum est equo iuxta quadripedante
cornu intorta cervice tauros necare; primus id spectaculum dedit Romae Caesar dictator.
<span class="br"></span><span class="lineNumber">183</span><span class="br"></span>hinc victimae opimae et lautissima deorum placatio. huic tantum animali omnium quibus procerior cauda non statim nato consummatae ut ceteris mensurae; crescit uni donec ad vestigia ima perveniat. quamobrem
victimarum probatio in vitulo ut articulum






</p></section><notes><section class="footnotes"><ul><li class="note" id="note_LCL353_126_1"><a class="footnoteCrossrefLink" href="#target_note_LCL353_126_1" title="Click to highlight in text"><sup class="lineRef">1</sup> <span class="italic">v.l</span>. demonstratos (et iocose demonstratos<span class="italic"> Mayhoff</span>).</a></li><script type="text/javascript">document.getElementById('note_LCL353_126_1').style.display = "none";</script><li class="note" id="note_LCL353_126_2"><a class="footnoteCrossrefLink" href="#target_note_LCL353_126_2" title="Click to highlight in text"><sup class="lineRef">2</sup><span class="italic">Vulg.</span> regere.</a></li><script type="text/javascript">document.getElementById('note_LCL353_126_2').style.display = "none";</script><li class="note" id="note_LCL353_126_3"><a class="footnoteCrossrefLink" href="#target_note_LCL353_126_3" title="Click to highlight in text"><sup class="lineRef">3</sup><span class="italic">Gronovius</span>: curru.</a></li><script type="text/javascript">document.getElementById('note_LCL353_126_3').style.display = "none";</script></ul></section></notes></section>