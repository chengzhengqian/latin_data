<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

conbustae; miscetur axungia. lacertus viridis adalligatur,
post dies XXX alium adalligatum oportet.
<span class="br"></span><span class="lineNumber">37</span><span class="br"></span>quidam cor eius in argenteo vasculo servant ad femineas<a class="footnoteLink" href="#note_LCL418_302_1" id="target_note_LCL418_302_1"><sup>1</sup></a> strumas et mares.<a class="footnoteLink" href="#note_LCL418_302_2" id="target_note_LCL418_302_2"><sup>2</sup></a> cocleae cum testa sua tusae inlinuntur, maxime quae frutectis adhaerent, item cinis aspidum cum sebo taurino inponitur, anguinus adeps mixtus oleo, item anguium cinis ex oleo inlitus vel cum cera. edisse quoque eos medios abscissis utrimque extremis partibus adversus strumas prodest, vel cinerem bibisse in novo fictili ita crematorum, efficacius multo inter duas orbitas
<span class="br"></span><span class="lineNumber">38</span><span class="br"></span>occisorum. et gryllum inlinere cum sua terra effossum
suadent, item fimum columbarum per sese vel cum farina hordeacia aut avenacia ex aceto, talpae cinerem ex melle inlinere. alii iocur eiusdem contritum
inter manus inlinunt et triduo non abluunt. dextrum quoque pedem eius remedio esse strumis adfirmant. alii praecidunt caput et cum terra a talpis excitata tusum digerunt in pastillos pyxide stagnea et utuntur ad omnia quae intumescant et quae apostemata vocant quaeque in cervice sint;
<span class="br"></span><span class="lineNumber">39</span><span class="br"></span>vesci suilla tunc vetant. tauri vocantur scarabaei terrestres ricino similesâ€”nomen cornicula dedere, alii pediculos terrae vocant; ab his quoque terram egestam inlinunt strumis et similibus vitiis et podagris,
triduo non abluunt. prodest haec medicina in annum, omniaque his adscribunt quae nos in gryllis


</p></section><notes><section class="footnotes"><ul><li class="note" id="note_LCL418_302_1"><a class="footnoteCrossrefLink" href="#target_note_LCL418_302_1" title="Click to highlight in text"><sup class="lineRef">1</sup>femineas <span class="italic">Mayhoff</span>: feminas <span class="italic">codd.:</span> feminarum <span class="italic">Detlefsen.</span></a></li><script type="text/javascript">document.getElementById('note_LCL418_302_1').style.display = "none";</script><li class="note" id="note_LCL418_302_2"><a class="footnoteCrossrefLink" href="#target_note_LCL418_302_2" title="Click to highlight in text"><sup class="lineRef">2</sup>mares <span class="italic">coni. Mayhoff e Marcello</span>: veteres <span class="italic">codd.</span>: strumas, et veteres cochleae etc. <span class="italic">coni. Warmington.</span></a></li><script type="text/javascript">document.getElementById('note_LCL418_302_2').style.display = "none";</script></ul></section></notes></section>