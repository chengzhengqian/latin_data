<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

nomas sistunt decocta folia earum<a class="footnoteLink" href="#note_LCL393_108_1" id="target_note_LCL393_108_1"><sup>1</sup></a> in aqua et postea<a class="footnoteLink" href="#note_LCL393_108_2" id="target_note_LCL393_108_2"><sup>2</sup></a> trita rosaceo addito. sed unum miraculum ingens; contacto genitali cuiusque feminini sexus animal in perniciem agi.</p>
<span class="br"></span><span class="lineNumber">152</span><span class="br"></span><p>XCV. Myriophyllon, quod nostri milifolium voeant, caulis est teneri, similis feniculo, plurimis foliis, unde et nomen accepit. nascitur in palustribus, magnifici usus ad vulnera cum aceto. bibitur ad difficultates urinae et vesicae aut suspiria praecipitatisque ex alto. eadem efficacissima ad dentium dolores. Etruria hoc nomine appellat herbam in pratis tenuem, a lateribus capillamenti modo foliosam, eximii usus ad vulnera, boum nervos abscisos vomere solidari ea rursusque iungi addita axungia adfirmans.</p>
<span class="br"></span><span class="lineNumber">153</span><span class="br"></span><p>XCVI. Pseudobunion napi folia habet, fruticans palmi altitudine, laudatissima in Creta. contra tormina, stranguriam laterum praecordiorumque dolores bibuntur rami eius quini senive.</p>
<span class="br"></span><span class="lineNumber">154</span><span class="br"></span><p>XCVII. Myrris, quam alii myrrizan, alii myrran vocant, simillima est cicutae caule foliisque et flore, minor tantum et exilior, cibo non insuavis. ciet menstrua et partus cum vino. aiunt eandem potam in pestilentia salutarem esse. subvenit et phthisicis in sorbitione data. aviditatem cibi facit, phalangiorum
morsus restinguit. ulcera quoque in





</p></section><notes><section class="footnotes"><ul><li class="note" id="note_LCL393_108_1"><a class="footnoteCrossrefLink" href="#target_note_LCL393_108_1" title="Click to highlight in text"><sup class="lineRef">1</sup>decocta folia earum <span class="italic">Sillig, vet. lect. Dal.</span>: decocto earum <span class="italic">Detlefsen</span>: inlitu decoctarum <span class="italic">ex Dioscoride Mayhoff.</span></a></li><script type="text/javascript">document.getElementById('note_LCL393_108_1').style.display = "none";</script><li class="note" id="note_LCL393_108_2"><a class="footnoteCrossrefLink" href="#target_note_LCL393_108_2" title="Click to highlight in text"><sup class="lineRef">2</sup>postea trita] posca tritarum <span class="italic">Detlefsen</span>: postea tritarum <span class="italic">Mayhoff.</span></a></li><script type="text/javascript">document.getElementById('note_LCL393_108_2').style.display = "none";</script></ul></section></notes></section>