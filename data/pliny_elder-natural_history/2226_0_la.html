<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">9</span><span class="br"></span>certe Pythagoras, Empedocles, Democritus, Plato ad hanc discendam navigavere exiliis verius quam peregrinationibus 
susceptis, hanc reversi praedicavere, hanc in arcanis habuere. Democritus Apollobechem
Coptitem et Dardanum e Phoenice inlustravit,
voluminibus Dardani in sepulchrum eius petitis, suis vero ex disciplina eorum editis, quae recepta ab ullis hominum atque transisse per memoriam aeque ac nihil in vita mirandum est. in tantum fides istis fasque omne deest, adeo ut qui
<span class="br"></span><span class="lineNumber">10</span><span class="br"></span>cetera in viro probant haec opera eius esse infitientur.<a class="footnoteLink" href="#note_LCL418_284_1" id="target_note_LCL418_284_1"><sup>1</sup></a> sed frustra, hunc enim maxime adfixisse animis eam dulcedinem constat. plenumque miraculi et hoc, pariter utrasque artes effloruisse, medicinam dico magicenque, eadem aetate illam Hippocrate, hanc Democrito inlustrantibus, circa Peloponnensiacum Graeciae bellum quod gestum est a trecentesimo
<span class="br"></span><span class="lineNumber">11</span><span class="br"></span>urbis nostrae anno. est et alia magices factio a Mose et Janne et Lotape<a class="footnoteLink" href="#note_LCL418_284_2" id="target_note_LCL418_284_2"><sup>2</sup></a> ac Iudaeis pendens, sed multis milibus annorum post Zoroastrem. tanto recentior est Cypria. non levem et Alexandri Magni temporibus auctoritatem addidit professioni secundus Osthanes comitatu eius exornatus, planeque,
quod nemo dubitet, orbem terrarum peragravit.</p>
<span class="br"></span><span class="lineNumber">12</span><span class="br"></span><p>III. Extant certe et apud Italas gentes vestigia eius in XII tabulis nostris aliisque argumentis quae




</p></section><notes><section class="footnotes"><ul><li class="note" id="note_LCL418_284_1"><a class="footnoteCrossrefLink" href="#target_note_LCL418_284_1" title="Click to highlight in text"><sup class="lineRef">1</sup>infitientur <span class="italic">Mayhoff</span>: inficientur <span class="italic">codd.</span></a></li><script type="text/javascript">document.getElementById('note_LCL418_284_1').style.display = "none";</script><li class="note" id="note_LCL418_284_2"><a class="footnoteCrossrefLink" href="#target_note_LCL418_284_2" title="Click to highlight in text"><sup class="lineRef">2</sup>Lotape <span class="italic">codd.</span>: Iotape <span class="italic">Gelenius.</span></a></li><script type="text/javascript">document.getElementById('note_LCL418_284_2').style.display = "none";</script></ul></section></notes></section>