<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

ostendit, in Meroe solstitio vesperi paulisper adparet paucisque ante exortum Arcturi diebus pariter cum
<span class="br"></span><span class="lineNumber">179</span><span class="br"></span>die cernitur. navigantium haec maxime cursus deprehendunt, in alia adverso in alia prono mari, subitoque conspicuis atque ut e freto emergentibus quae in anfractu pilae latuere sideribus. neque enim, ut dixere aliqui, mundus hoc polo excelsiore se attollit, aut<a class="footnoteLink" href="#note_LCL330_312_1" id="target_note_LCL330_312_1"><sup>1</sup></a> undique cernerentur haec sidera; verum haec eadem quibusque proximis sublimiora creduntur eademque demersa longinquis, utque nunc sublimis
in deictu positis videtur hic vertex, sic in illam terrae devexitatem transgressis illa se attollunt residentibus quae hic excelsa fuerant, quod nisi in figura pilae accidere non posset.</p>
<span class="br"></span><span class="lineNumber">180</span><span class="br"></span><p>LXXII. Ideo defectus solis ac lunae vespertinos orientis incolae non sentiunt, nec matutinos ad occasum habitantes, meridianos vero serius nobis illi. apud Arbelam magni Alexandri victoria luna defecisse noctis secunda hora est prodita, eademque in Sicilia exoriens. solis defectum Vipstano et Fonteio coss., qui fuere ante paucos annos, factum pridie kalendas Maias Campania hora diei inter septimam et octavam sensit, Corbulo dux in Armenia inter horam diei decimam et undecimam prodidit visum, circuitu globi alia aliis detegente et occultante. quod si plana




</p></section><notes><section class="footnotes"><ul><li class="note" id="note_LCL330_312_1"><a class="footnoteCrossrefLink" href="#target_note_LCL330_312_1" title="Click to highlight in text"><sup class="lineRef">1</sup>ita ut <span class="italic">Mayhoff.</span></a></li><script type="text/javascript">document.getElementById('note_LCL330_312_1').style.display = "none";</script></ul></section></notes></section>