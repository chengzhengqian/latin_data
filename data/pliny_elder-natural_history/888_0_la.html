<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

quidam Aegyptiam ficum dixere errore manifesto; non enim in Aegypto nascitur sed in Syria Ioniaque et circa Cnidum atque in Rhodo, semper comantibus foliis, flore candido cum vehementia odoris, plantigera imis partibus et ideo superficie flavescens, sucum auferente subole. pomo antecedentis anni circa canis ortus detracto statim alterum parit, postea floret per arcturum, hieme fetus eius nutriente.</p>
<span class="br"></span><span class="lineNumber">60</span><span class="br"></span><p>XVII. Aegyptus et perseam<a class="footnoteLink" href="#note_LCL370_134_1" id="target_note_LCL370_134_1"><sup>1</sup></a> arborem sui generis habet, similem piro, folia retinentem. fertilitas adsidua eius, subnascente crastino fructu, maturitas etesiarum adflatu. pomum longius piro, inclusum amygdalae putamine et corio colore herbido, sed ubi nux illi, huic prunum differens brevitate ac mollitia et, quamvis blandiatur praedulcis suavitas, innocuum.
<span class="br"></span><span class="lineNumber">61</span><span class="br"></span>materies bonitate, firmitudine, nigritia quoque nihil differens a loto; simulacra et ex ea factitavere. non eadem gratia quamquam fideli materiae ex arbore quam balanum appellavimus, magna ex parte contorta;
<span class="br"></span><span class="lineNumber">62</span><span class="br"></span>navalis itaque tantum est.</p>
<p>XVIII. At e diverso cuci in magno honore, palmae similis, quando et eius foliis utuntur ad textilia; differt quod in bracchia ramorum spargitur. pomo magnitudo quae manum




</p></section><notes><section class="footnotes"><ul><li class="note" id="note_LCL370_134_1"><a class="footnoteCrossrefLink" href="#target_note_LCL370_134_1" title="Click to highlight in text"><sup class="lineRef">1</sup><span class="italic">Edd. e Theophr.</span>: Persicum.</a></li><script type="text/javascript">document.getElementById('note_LCL370_134_1').style.display = "none";</script></ul></section></notes></section>