<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

a septentrione Paphlagonia; huius longitudinem <span class="sc">c͞c͞c͞c͞l͞x͞x͞</span>, latitudinem <span class="sc">c͞c͞c͞x͞x͞</span> fecit. alteram determinavit
ab oriente Armenia minore, ab occidente Phrygia, Lycaonia, Pamphylia, a septentrione provincia
Pontica, a meridie mari Pamphylio, longam <span class="sc">d͞l͞x͞x͞v͞</span>, latam <span class="sc">c͞c͞c͞x͞x͞v͞</span>.</p>
<span class="br"></span><span class="lineNumber">103</span><span class="br"></span><p>XXIX. In proxima ora Caria est, mox Ionia, ultra eam Aeolis. Caria mediae Doridi circumfunditur, ad mare utroque latere ambiens. in ea promunturium Pedalium, amnis Glaucus deferens Telmedium, oppida Daedala, Crya fugitivorum, flumen Axon, oppidum Calynda. amnis Indus in Cibyratarum iugis ortus recipit <span class="sc">lx</span> perennes fluvios, torrentes vero amplius
<span class="br"></span><span class="lineNumber">104</span><span class="br"></span>centum. oppidum Caunos liberum, dein Pyrnos, portus Cressa, a quo Rhodus insula passuum <span class="sc">x͞x͞</span>, locus Loryma, oppida Tisanusa, Paridon, Larymna, sinus Thymnias, promunturium Aphrodisias, oppidum
Hydas, sinus Schoenus, regio Bubassus; oppidum fuit Acanthus, alio nomine Dulopolis. est in promunturio Cnidos libera, Triopia, dein Pegusa
<span class="br"></span><span class="lineNumber">105</span><span class="br"></span>et Stadia appellata. ab ea Doris incipit.</p>
<p>Sed prius terga et mediterraneas iurisdictiones indicasse conveniat. una appellatur Cibyratica; ipsum oppidum Phrygiae est; conveniunt eo <span class="sc">xxv</span> civitates celeberrima urbe Laodicea. inposita est Lyco flumini, latera adluentibus Asopo et Capro,
</p></section><notes></notes></section>