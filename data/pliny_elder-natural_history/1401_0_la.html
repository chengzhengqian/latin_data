<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

doloribus miscet et<a class="footnoteLink" href="#note_LCL392_62_1" id="target_note_LCL392_62_1"><sup>1</sup></a> farinam. in vino cocti inliti ventri duritiam praecordiorum emolliunt. dysintericis
in vino ex aqua caelesti temperato dantur, ad convulsa intus cum silphio pilulis fabae magnitudine. ad sudorem tusi inlinuntur. nervis utiles, ideo et
<span class="br"></span><span class="lineNumber">105</span><span class="br"></span>paralyticis dantur. luxata in pedibus qui sunt rufi ex iis citissime sanant cum melle et sale. venerem maxime Megarici stimulant, hortensii partum cum sapa aut passo sumpti, silvestres interaneorum plagas et vitia cum silphio pilulis devoratis sedant.
<span class="br"></span><span class="lineNumber">106</span><span class="br"></span>horum semen contra phalangia bibitur in vino. ipsi ex aceto inlinuntur contra serpentium ictus. semen antiqui bibendum insanientibus dabant. flos bulborum tritus crurum maculas varietatesque igni factas emendat. Diocles hebetari oculos ab his putat. elixos assis minus utiles esse adicit et difficile concoqui ex vi uniuscuiusque naturae.</p>
<span class="br"></span><span class="lineNumber">107</span><span class="br"></span><p>XLI. Bulbinem Graeci vocant herbam porraceis foliis, rubicundo bulbo. haec traditur vulneribus mire utilis dumtaxat recentibus. bulbus, quem vomitorium vocant ab effectu, folia habet nigra, ceteris longiora.</p>
<span class="br"></span><span class="lineNumber">108</span><span class="br"></span><p>XLII. Inter utilissimos stomacho cibos asparagi traduntur. cumino quidem addito inflationes stomachi
colique discutiunt, idem oculis claritatem adferunt, ventrem leniter molliunt, pectoris et

</p></section><notes><section class="footnotes"><ul><li class="note" id="note_LCL392_62_1"><a class="footnoteCrossrefLink" href="#target_note_LCL392_62_1" title="Click to highlight in text"><sup class="lineRef">1</sup>miscet et <span class="italic">Mayhoff</span>: miscent <span class="italic">codd.</span></a></li><script type="text/javascript">document.getElementById('note_LCL392_62_1').style.display = "none";</script></ul></section></notes></section>