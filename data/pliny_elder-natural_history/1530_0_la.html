<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

infixa corpori extrahi, foliis cum axungia strumas discuti vel, si suppuraverint, erodi, compleri.</p>
<span class="br"></span><span class="lineNumber">39</span><span class="br"></span><p>XVII. Ex argumento nomen accepit scorpio herba. semen enim habet ad similitudinem caudae scorpionis,
folia pauca. valet et<a class="footnoteLink" href="#note_LCL392_320_1" id="target_note_LCL392_320_1"><sup>1</sup></a> adversus animal nominis sui. est et alia eiusdem nominis effectusque sine foliis, asparagi caule, in cacumine aculeum habens et inde nomen.</p>
<span class="br"></span><span class="lineNumber">40</span><span class="br"></span><p>XVIII. Leucacantham alii phyllon, alii ischada, alii polygonaton appellant, radice cypiri, quae commanducata
dentium dolores sedat, item laterum et lumborum, ut Hicesius tradit, semine poto drachmis octo aut suco. eadem ruptis, convulsis medetur.</p>
<span class="br"></span><span class="lineNumber">41</span><span class="br"></span><p>XIX. Helxinen aliqui perdicium vocant, quoniam perdices ea praecipue vescantur, alii sideritem, nonnulli parthenium. folia habet mixtae similitudinis
plantagini et marruvio, cauliculos densos, leviter rubentes, semina in capitibus lappaceis adhaerescentia
vestibus, unde et helxinen dictam volunt. sed nos qualis vera esset helxine diximus
<span class="br"></span><span class="lineNumber">42</span><span class="br"></span>priore libro. haec autem inficit lanas, sanat ignes sacros et tumores collectionesque omnes et adusta, panos; sucus eius cum psimithio et guttura incipientia turgescere, item veterem tussim cyatho hausto et omnia in umido,<a class="footnoteLink" href="#note_LCL392_320_2" id="target_note_LCL392_320_2"><sup>2</sup></a> sicut tonsillas, et aures<a class="footnoteLink" href="#note_LCL392_320_3" id="target_note_LCL392_320_3"><sup>3</sup></a> cum rosaceo.







</p></section><notes><section class="footnotes"><ul><li class="note" id="note_LCL392_320_1"><a class="footnoteCrossrefLink" href="#target_note_LCL392_320_1" title="Click to highlight in text"><sup class="lineRef">1</sup>et <span class="italic">del. Mayhoff.</span></a></li><script type="text/javascript">document.getElementById('note_LCL392_320_1').style.display = "none";</script><li class="note" id="note_LCL392_320_2"><a class="footnoteCrossrefLink" href="#target_note_LCL392_320_2" title="Click to highlight in text"><sup class="lineRef">2</sup>in umido <span class="italic">aut</span> ut in umido <span class="italic">codd.</span>; vitia umida <span class="italic">Mayhoff.</span></a></li><script type="text/javascript">document.getElementById('note_LCL392_320_2').style.display = "none";</script><li class="note" id="note_LCL392_320_3"><a class="footnoteCrossrefLink" href="#target_note_LCL392_320_3" title="Click to highlight in text"><sup class="lineRef">3</sup>aures <span class="italic">Mayhoff</span>: arietes <span class="italic">aut</span> varices <span class="italic">codd.</span></a></li><script type="text/javascript">document.getElementById('note_LCL392_320_3').style.display = "none";</script></ul></section></notes></section>