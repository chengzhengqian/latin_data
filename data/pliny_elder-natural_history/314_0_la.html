<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

colunt. Gamphasantes nudi proeliorumque expertes
<span class="br"></span><span class="lineNumber">46</span><span class="br"></span>nulli externo congregantur. Blemmyis traduntur capita abesse ore et oculis pectori adfixis. Satyris praeter figuram nihil moris humani. Aegipanum qualis vulgo pingitur forma. Himantopodes loripedes
quidam quibus serpendo ingredi natura sit. Pharusi, quondam Persae, comites fuisse dicuntur Herculis ad Hesperidas tendentis.</p>
<p>Nec de Africa plura quae memorentur occurrunt.</p>
<span class="br"></span><span class="lineNumber">47</span><span class="br"></span><p>IX. Adhaeret Asia, quam patere a Canopico ostio ad Ponti ostium Timosthenes <span class="sc">|x͞x͞v͞i͞| x͞x͞x͞v͞i͞i͞i͞</span> p. tradidit, ab ore autem Ponti ad os Maeotis Eratosthenes <span class="sc">|x͞v͞| x͞l͞v͞</span>, universam vero cum Aegypto ad Tanain Artemidorus
et Isidorus <span class="sc">|l͞| x͞i͞i͞i͞</span> <span class="sc">dccl.</span><a class="footnoteLink" href="#note_LCL352_252_1" id="target_note_LCL352_252_1"><sup>1</sup></a> maria eius conplura ab accolis traxere nomina, quare simul indicabuntur.</p>
<span class="br"></span><span class="lineNumber">48</span><span class="br"></span><p>Proxima Africae incolitur Aegyptus, introrsus ad
meridiem recedens donec a tergo praetendantur Aethiopes. inferiorem eius partem Nilus dextera laevaque divisus amplexu suo determinat, Canopico ostio ab Africa, ab Asia Pelusiaco, <span class="sc">c͞l͞x͞x͞</span> passuum intervallo. quam ob causam inter insulas quidam Aegyptum retulere, ita se findente Nilo ut triquetram




</p></section><notes><section class="footnotes"><ul><li class="note" id="note_LCL352_252_1"><a class="footnoteCrossrefLink" href="#target_note_LCL352_252_1" title="Click to highlight in text"><sup class="lineRef">1</sup><span class="italic">Varia edd.</span></a></li><script type="text/javascript">document.getElementById('note_LCL352_252_1').style.display = "none";</script></ul></section></notes></section>