<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

sit necesse amplitudinem eius oculorum argumentis <span class="br"></span><span class="lineNumber">50</span><span class="br"></span>atque coniectura animi scrutari: immensum esse, quia arborum in limitibus porrectarum in quotlibet passuum milia umbras paribus iaciat intervallis tamquam
toto spatio medius, et quia per aequinoctium omnibus in meridiana plaga habitantibus simul fiat a vertice, item quia circa solstitialem circulum habitantium
meridie ad septentrionem umbrae cadant, ortu vero ad occasum, quae fieri nullo modo possent nisi multo quam terra maior esset, et quod montem Idam exoriens latitudine exsuperet, dextra laevaque large amplectens, praesertim tanto discretus intervallo.</p>
<span class="br"></span><span class="lineNumber">51</span><span class="br"></span><p>Defectus lunae magnitudinem eius haut dubia ratione declarat, sicut terrae parvitatem ipse deficiens. namque cum sint tres umbrarum figurae, constetque, si par lumini sit materia quae iaciat, umbram columnae<a class="footnoteLink" href="#note_LCL330_200_1" id="target_note_LCL330_200_1"><sup>1</sup></a> effigie iaci nec habere finem, si vero maior materia quam lumen, turbinis recti, ut sit imum eius angustissimum et simili modo infinita longitudo, si minor materia quam lux, metae existere effigiem in cacuminis finem desinentem, talemque cerni umbram deficiente luna, palam fit, ut nulla amplius relinquatur dubitatio solem superare
<span class="br"></span><span class="lineNumber">52</span><span class="br"></span>magnitudinem terrae. id quidem et tacitis naturae ipsius indiciis: cur enim partitis vicibus anni brumalis




</p></section><notes><section class="footnotes"><ul><li class="note" id="note_LCL330_200_1"><a class="footnoteCrossrefLink" href="#target_note_LCL330_200_1" title="Click to highlight in text"><sup class="lineRef">1</sup>cylindri? <span class="italic">Rackham.</span></a></li><script type="text/javascript">document.getElementById('note_LCL330_200_1').style.display = "none";</script></ul></section></notes></section>