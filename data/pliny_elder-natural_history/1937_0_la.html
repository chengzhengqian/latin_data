<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">162</span><span class="br"></span><p>Ex caeruleo fit quod vocatur lomentum, perficitur id lavando terendoque. hoc est caeruleo candidius. pretia eius 𐆖 <span class="sc">x</span><a class="footnoteLink" href="#note_LCL394_122_1" id="target_note_LCL394_122_1"><sup>1</sup></a> in libras, caerulei 𐆖 <span class="sc">viii</span>. usus in creta; calcis inpatiens. nuper accessit et Vestorianum,
𐆖 <span class="sc">xi.</span> idem et Puteolani usus, praeterque ad fenestras; cyanon<a class="footnoteLink" href="#note_LCL394_122_2" id="target_note_LCL394_122_2"><sup>2</sup></a>
<span class="br"></span><span class="lineNumber">163</span><span class="br"></span>vocant. non pridem adportari et Indicum coeptum est, cuius pretium 𐆖 <span class="sc">vii.</span> ratio in pictura ad incisuras, hoc est umbras dividendas ab lumine. est et vilissimum<a class="footnoteLink" href="#note_LCL394_122_3" id="target_note_LCL394_122_3"><sup>3</sup></a>
genus lomenti, quod<a class="footnoteLink" href="#note_LCL394_122_4" id="target_note_LCL394_122_4"><sup>4</sup></a> tritum vocant, quinis assibus aestimatum.</p>
<p>Caerulei sinceri experimentum in carbone ut flagret; fraus viola arida decocta in aqua sucoque per linteum expresso in cretam Eretriam. vis in medicina ut purget ulcera; itaque et emplastris adiciunt, item
<span class="br"></span><span class="lineNumber">164</span><span class="br"></span>causticis. teritur autem difficillime. sil in medendo leniter mordet adstringitque et explet ulcera. uritur in fictilibus, ut prosit.</p>
<p>Pretia rerum, quae usquam posuimus, non ignoramus
alia aliis locis esse et omnibus paene mutari annis, prout navigatione constiterint aut ut quisque mercatus
sit aut aliquis praevalens manceps annonam




</p></section><notes></notes></section>