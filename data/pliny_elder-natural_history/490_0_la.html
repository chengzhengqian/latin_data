<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

solida felicitas quam contumelia ulla vitae rupit, nedum tanta. quod superest, nescio morum gloriae an indignationis dolori accedat, inter tot Metellos tam sceleratam C. Atini audaciam semper fuisse inultam.</p>
<span class="br"></span><span class="lineNumber">147</span><span class="br"></span><p>XLV. In divo quoque Augusto, quem universa mortalitas
in hac censura nuncupet, si diligenter aestimentur
cuncta, magna sortis humanae reperiantur volumina: repulsa in magisterio equitum apud avunculum
et contra petitionem eius praelatus Lepidus, proscriptionis invidia, collegium in triumviratu pessimorum
civium, nec aequa saltem portione, sed
<span class="br"></span><span class="lineNumber">148</span><span class="br"></span>praegravi Antonio, Philippensi proelio morbidi<a class="footnoteLink" href="#note_LCL352_604_1" id="target_note_LCL352_604_1"><sup>1</sup></a> fuga et triduo in palude argroti et (ut fatentur Agrippa ac Maecenas) aqua subter cutem fusa turgidi latebra, naufragia Sicula et alia ibi quoque in spelunca occultatio,
iam in navali fuga urgente hostium manu preces Proculeio mortis admotae, cura Perusinae contentionis, sollicitudo Martis Actiaci, Pannonicis
<span class="br"></span><span class="lineNumber">149</span><span class="br"></span>bellis ruina e turri, tot seditiones militum, tot ancipites morbi corporis, suspecta Marcelli vota, pudenda Agrippae ablegatio, totiens petita insidiis vita, incusatae liberorum mortes; luctusque non tantum orbitate tristis, adulterium filiae et consilia parricidae





</p></section><notes><section class="footnotes"><ul><li class="note" id="note_LCL352_604_1"><a class="footnoteCrossrefLink" href="#target_note_LCL352_604_1" title="Click to highlight in text"><sup class="lineRef">1</sup><span class="italic">Jan:</span> morbi.</a></li><script type="text/javascript">document.getElementById('note_LCL352_604_1').style.display = "none";</script></ul></section></notes></section>