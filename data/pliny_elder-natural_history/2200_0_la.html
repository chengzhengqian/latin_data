<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

plures pariter interimunt, ut omittam quod perire conscientia dicuntur homine percusso neque amplius admitti a terra, salamandra populos pariter necare inprovidos potest. nam si arbori inrepsit, omnia poma inficit veneno, et eos qui ederint necat frigida
<span class="br"></span><span class="lineNumber">75</span><span class="br"></span>vi nihil aconito distans. quin immo si contacto ab ea ligno vel lapidi<a class="footnoteLink" href="#note_LCL418_232_1" id="target_note_LCL418_232_1"><sup>1</sup></a> crusta panis inponatur, idem veneficium
est, vel si in puteum cadat, quippe cum saliva eius quacumque parte corporis vel in pede imo respersa omnis in toto corpore defluat pilus. tamen talis ac tanti veneni a quibusdam animalium, ut subus,
<span class="br"></span><span class="lineNumber">76</span><span class="br"></span>manditur. dominante, eadem illa rerum dissidentia venenum eius restingui primum omnium ab his quae vescantur illa verisimile est, ex his vero quae probantur 
cantharidum potu aut lacerta in cibo sumpta. cetera adversantia diximus dicemusque suis locis. ex ipsa quae Magi tradunt contra incendia, quoniam ignes sola animalium extinguat, si forent vera, iam esset experta Roma. Sextius venerem accendi cibo earum, si detractis interaneis et pedibus et capite in melle serventur, tradit negatque restingui ignem ab his.</p>
<span class="br"></span><span class="lineNumber">77</span><span class="br"></span><p>XXIV. E volucribus in auxilium contra serpentes primum vultures. adnotatum quoque minus virium




</p></section><notes><section class="footnotes"><ul><li class="note" id="note_LCL418_232_1"><a class="footnoteCrossrefLink" href="#target_note_LCL418_232_1" title="Click to highlight in text"><sup class="lineRef">1</sup>vel lapidi crusta panis inponatur <span class="italic">Mayhoff, sed sine</span> vel, <span class="italic">quod ego servo</span>: vel pedis crista panis incocatur <span class="italic">Detlefsen</span>: vel pidis V´d: vel pedis E: crista V´R: invocatur R´E: incocatur
<span class="italic">multi codd.</span>: <span class="italic">“sed locus nondum sanatus,” Mayhoff.</span></a></li><script type="text/javascript">document.getElementById('note_LCL418_232_1').style.display = "none";</script></ul></section></notes></section>