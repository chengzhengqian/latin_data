<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

clarius quam Catullus dixit habere quidquid habuisset Comata Gallia. namque adicit idem Nepos primum totis aedibus nullam nisi e marmore columnam habuisse et omnes solidas e Carystio aut Luniensi
<span class="br"></span><span class="lineNumber">49</span><span class="br"></span></p>
<p>VIII. M. Lepidus Q. Catuli in consulatu conlega primus omnium limina ex Numidico marmore in domo posuit magna<a class="footnoteLink" href="#note_LCL419_38_1" id="target_note_LCL419_38_1"><sup>1</sup></a> reprensione. is fuit consul anno urbis <span class="sc">dclxxvi.</span><a class="footnoteLink" href="#note_LCL419_38_2" id="target_note_LCL419_38_2"><sup>2</sup></a> hoc primum invecti Numidici marmoris vestigium invenio, non in columnis tamen crustisve, ut supra Carystii, sed in massa ac vilissimo liminum usu. post hunc Lepidum quadriennio L. Lucullus consul fuit, qui nomen, ut ex re apparet, Luculleo marmori dedit, admodum delectatus illo, primusque Romam invexit, atrum alioqui, cum
<span class="br"></span><span class="lineNumber">50</span><span class="br"></span>cetera maculis aut coloribus commendentur. nascitur autem in Chio<a class="footnoteLink" href="#note_LCL419_38_3" id="target_note_LCL419_38_3"><sup>3</sup></a> insula, solumque paene hoc marmor ab amatore nomen accepit. inter hos primum, ut arbitror, marmoreos parietes habuit scaena M. Scauri, non facile dixerim secto an solidis glaebis polito, sicuti est hodie Iovis Tonantis aedis in Capitolio. nondum enim secti marmoris vestigia invenio in Italia.</p>
</section><notes><section class="footnotes"><ul><li class="note" id="note_LCL419_38_1"><a class="footnoteCrossrefLink" href="#target_note_LCL419_38_1" title="Click to highlight in text"><sup class="lineRef">1</sup>magna <span class="italic">plerique codd.</span>: magnam B<sup>1</sup>: magna cum <span class="italic">coni. Mayhoff.</span></a></li><script type="text/javascript">document.getElementById('note_LCL419_38_1').style.display = "none";</script><li class="note" id="note_LCL419_38_2"><a class="footnoteCrossrefLink" href="#target_note_LCL419_38_2" title="Click to highlight in text"><sup class="lineRef">2</sup>DCLXXVI dT <span class="italic">cod. Poll.</span>: DCLXVI BVRh.</a></li><script type="text/javascript">document.getElementById('note_LCL419_38_2').style.display = "none";</script><li class="note" id="note_LCL419_38_3"><a class="footnoteCrossrefLink" href="#target_note_LCL419_38_3" title="Click to highlight in text"><sup class="lineRef">3</sup>Chio <span class="italic">Hardouin</span>: heo B: Melo <span class="italic">Sillig, Mayhoff</span>: millo <span class="italic">aut</span> nilo <span class="italic">aut</span> ilo <span class="italic">ceteri codd.</span></a></li><script type="text/javascript">document.getElementById('note_LCL419_38_3').style.display = "none";</script></ul></section></notes></section>