<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

simplicique villo, eos contemptores vulnerum. urinam
mares crure sublato reddere ut canes. gravem odorem, nec minus halitum. raros in potu, vesci<a class="footnoteLink" href="#note_LCL353_36_1" id="target_note_LCL353_36_1"><sup>1</sup></a> alternisdiebus,asaturitate interim triduo cibis carere; quae possint in mandendo solida devorare, nec capiente aviditatem alvo coniectis in fauces unguibus extrahere, ut, si fugiendum sit, non in satietate<a class="footnoteLink" href="#note_LCL353_36_2" id="target_note_LCL353_36_2"><sup>2</sup></a>
<span class="br"></span><span class="lineNumber">47</span><span class="br"></span>abeant. vitam iis longam docet argumento quod plerique dentibus defecti reperiantur. Polybius Aemiliani comes in senecta hominem ab his adpeti refert, quoniam ad persequendas feras vires non suppetant; tunc obsidere Africae urbes, eaque de causa cruci fixos vidisse se cum Scipione, quia ceteri metu poenae similis absterrerentur eadem noxa.</p>
<span class="br"></span><span class="lineNumber">48</span><span class="br"></span><p>XIX. Leoni tantum ex feris clementia in supplices; prostratis parcit, et, ubi saevit, in viros potius quam in feminas fremit, in infantes non nisi magna fame. credit Iuba<a class="footnoteLink" href="#note_LCL353_36_3" id="target_note_LCL353_36_3"><sup>3</sup></a> pervenire intellectum ad eos precum: in<a class="footnoteLink" href="#note_LCL353_36_4" id="target_note_LCL353_36_4"><sup>4</sup></a> captivam certe Gaetuliae reducem audivit multorum in silvis impetum esse<a class="footnoteLink" href="#note_LCL353_36_5" id="target_note_LCL353_36_5"><sup>5</sup></a> mitigatum adloquio
ausam dicere se feminam, profugam, infirmam, supplicem animalis omnium generosissimi ceterisque imperitantis, indignam eius gloria praedam. Varia circa hoc opinio ex ingenio cuiusque vel casu, mulceri





</p></section><notes><section class="footnotes"><ul><li class="note" id="note_LCL353_36_1"><a class="footnoteCrossrefLink" href="#target_note_LCL353_36_1" title="Click to highlight in text"><sup class="lineRef">1</sup><span class="italic">v.l.</span> nec vesci: nec vesci &lt;nisi&gt;? <span class="italic">Rackham.</span></a></li><script type="text/javascript">document.getElementById('note_LCL353_36_1').style.display = "none";</script><li class="note" id="note_LCL353_36_2"><a class="footnoteCrossrefLink" href="#target_note_LCL353_36_2" title="Click to highlight in text"><sup class="lineRef">2</sup>aut si fugiendum in satietate <span class="italic">codd. plurimi.</span></a></li><script type="text/javascript">document.getElementById('note_LCL353_36_2').style.display = "none";</script><li class="note" id="note_LCL353_36_3"><a class="footnoteCrossrefLink" href="#target_note_LCL353_36_3" title="Click to highlight in text"><sup class="lineRef">3</sup><span class="italic">Pintianus</span> (<span class="italic">cf.</span> ยง 55): Libya.</a></li><script type="text/javascript">document.getElementById('note_LCL353_36_3').style.display = "none";</script><li class="note" id="note_LCL353_36_4"><a class="footnoteCrossrefLink" href="#target_note_LCL353_36_4" title="Click to highlight in text"><sup class="lineRef">4</sup>in <span class="italic">add. Welzhauer.</span></a></li><script type="text/javascript">document.getElementById('note_LCL353_36_4').style.display = "none";</script><li class="note" id="note_LCL353_36_5"><a class="footnoteCrossrefLink" href="#target_note_LCL353_36_5" title="Click to highlight in text"><sup class="lineRef">5</sup><span class="italic">Mayhoff</span>: a se.</a></li><script type="text/javascript">document.getElementById('note_LCL353_36_5').style.display = "none";</script></ul></section></notes></section>