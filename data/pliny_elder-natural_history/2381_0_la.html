<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

de consilii sententia fecere summi artifices Hagesander
<span class="br"></span><span class="lineNumber">38</span><span class="br"></span>et Polydorus et Athenodorus Rhodii. similiter
Palatinas domos Caesarum replevere probatissimis
signis Craterus cum Pythodoro, Polydeuces cum Hermolao, Pythodorus alius cum Artemone, at<a class="footnoteLink" href="#note_LCL419_30_1" id="target_note_LCL419_30_1"><sup>1</sup></a> singularis Aphrodisius Trallianus. Agrippae Pantheum decoravit Diogenes Atheniensis; in columnis templi eius Caryatides probantur inter pauca operum, sicut in fastigio posita signa, sed
<span class="br"></span><span class="lineNumber">39</span><span class="br"></span>propter altitudinem loci minus celebrata.<a class="footnoteLink" href="#note_LCL419_30_2" id="target_note_LCL419_30_2"><sup>2</sup></a> inhonorus
est nec in templo ullo Hercules, ad quem Poeni omnibus annis humana sacrificaverant victima, humi stans ante aditum porticus ad nationes. sitae fuere et Thespiades ad aedem Felicitatis, quarum unam amavit eques Romanus Iunius Pisciculus, ut tradit Varro, admirator et Pasitelis, qui et quinque volumina scripsit nobilium operum in toto orbe.
<span class="br"></span><span class="lineNumber">40</span><span class="br"></span>natus hic in Graeca Italiae ora et civitate Romana donatus cum iis oppidis, Iovem fecit eboreum in Metelli aede, qua campus petitur. accidit ei, cum in navalibus, ubi ferae Africanae erant, per caveam intuens leonem caelaret, ut ex alia cavea







</p></section><notes><section class="footnotes"><ul><li class="note" id="note_LCL419_30_1"><a class="footnoteCrossrefLink" href="#target_note_LCL419_30_1" title="Click to highlight in text"><sup class="lineRef">1</sup>at <span class="italic">Mayhoff</span>: et <span class="italic">codd.</span></a></li><script type="text/javascript">document.getElementById('note_LCL419_30_1').style.display = "none";</script><li class="note" id="note_LCL419_30_2"><a class="footnoteCrossrefLink" href="#target_note_LCL419_30_2" title="Click to highlight in text"><sup class="lineRef">2</sup>similiter . . . celebrata <span class="italic">transp. post</span> scriptorem (ยง 36) <span class="italic">Urlichs.</span></a></li><script type="text/javascript">document.getElementById('note_LCL419_30_2').style.display = "none";</script></ul></section></notes></section>