<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

nubes iuga partusque eorum et herbas quoque invicem
ostentante. aeternum quaeso, deorum sit munus istud! adeo Romanos velut alteram lucem dedisse rebus humanis videntur.</p>
<span class="br"></span><span class="lineNumber">4</span><span class="br"></span><p>II. Sed antiquorum curam diligentiamque quis possit satis venerari? constat omnium venenorum ocissimum esse aconitum et tactis quoque genitalibus feminini sexus animalium eodem die inferre mortem. hoc fuit venenum quo interemptas dormientes a Calpurnio Bestia uxores M. Caelius<a class="footnoteLink" href="#note_LCL393_390_1" id="target_note_LCL393_390_1"><sup>1</sup></a> accusator obiecit. hinc illa atrox peroratio eius in digitum. ortum fabulae narravere e spumis Cerberi canis extrahente ab inferis Hercule ideoque apud Heracleam Ponticam,
<span class="br"></span><span class="lineNumber">5</span><span class="br"></span>ubi monstratur is ad inferos aditus, gigni. hoc quoque tamen in usus humanae salutis vertere scorpionum ictibus adversari experiendo datum in vino calido. ea est natura ut hominem occidat nisi invenerit quod in homine perimat. cum eo solo conluctatur, † veluti<a class="footnoteLink" href="#note_LCL393_390_2" id="target_note_LCL393_390_2"><sup>2</sup></a> praesentius<a class="footnoteLink" href="#note_LCL393_390_3" id="target_note_LCL393_390_3"><sup>3</sup></a> invento.† sola haec pugna est, cum venenum in visceribus reperit,<a class="footnoteLink" href="#note_LCL393_390_4" id="target_note_LCL393_390_4"><sup>4</sup></a>
</p></section><notes><section class="footnotes"><ul><li class="note" id="note_LCL393_390_1"><a class="footnoteCrossrefLink" href="#target_note_LCL393_390_1" title="Click to highlight in text"><sup class="lineRef">1</sup>Caelius <span class="italic">Ruhnken ad Vell. Pat. II 68, Mayhoff</span>: Caecilius <span class="italic">codd., Detlefsen.</span></a></li><script type="text/javascript">document.getElementById('note_LCL393_390_1').style.display = "none";</script><li class="note" id="note_LCL393_390_2"><a class="footnoteCrossrefLink" href="#target_note_LCL393_390_2" title="Click to highlight in text"><sup class="lineRef">2</sup>veluti] velum V<sup>1</sup>.</a></li><script type="text/javascript">document.getElementById('note_LCL393_390_2').style.display = "none";</script><li class="note" id="note_LCL393_390_3"><a class="footnoteCrossrefLink" href="#target_note_LCL393_390_3" title="Click to highlight in text"><sup class="lineRef">3</sup>praesentius V<sup>2</sup> <span class="italic">vulg., Detlefsen</span>: parte intus <span class="italic">multi codd.</span>: pari intus <span class="italic">Hermolaus Barbarus.</span></a></li><script type="text/javascript">document.getElementById('note_LCL393_390_3').style.display = "none";</script><li class="note" id="note_LCL393_390_4"><a class="footnoteCrossrefLink" href="#target_note_LCL393_390_4" title="Click to highlight in text"><sup class="lineRef">4</sup>sola . . . reperit <span class="italic">in uncis I. Müller, Mayhoff.</span></a></li><script type="text/javascript">document.getElementById('note_LCL393_390_4').style.display = "none";</script></ul></section></notes></section>