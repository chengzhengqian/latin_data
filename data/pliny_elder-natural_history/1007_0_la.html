<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Cato docuit vinum fieri e nigra siccata usque in ariditatem in umbra atque ita musto indita: si non siccentur
bacae, oleum gigni. postea conpertum et ex alba vinum fieri album, duobus sextariis myrti tusae in vini tribus heminis maceratae expressaeque. folia et per se siccantur in farinam ad ulcerum remedia in corpore humano leniter mordaci pulvere ac refrigerandis
<span class="br"></span><span class="lineNumber">124</span><span class="br"></span>sudoribus. quinimmo oleo quoque, mirum dictu, inest quidam vini sapor simulque pinguis liquor, praecipua vi ad corrigenda vina saccis ante perfusis: retinet quippe faecem, nec praeter purum liquorem transire patitur datque se comitem praecipua
commendatione liquato. virgae quoque eius, gestatae modo viatori, prosunt in longo itinere pediti. quin et virgei anuli expertes ferri inguinum tumori medentur.</p>
<span class="br"></span><span class="lineNumber">125</span><span class="br"></span><p>XXXVIII. Bellicis quoque se rebus inseruit, triumphansque
de Sabinis P. Postumius Tubertus in consulatu,
qui primus omnium ovans ingressus urbem est, quoniam rem leniter sine cruore gesserat myrto Veneris
victricis
coronatus incessit optabilemque arborem etiam hostibus fecit. haec postea ovantium fuit
</p></section><notes></notes></section>