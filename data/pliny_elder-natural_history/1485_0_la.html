<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">94</span><span class="br"></span><p>LVI. Carduus et folia et caules spinosae lanuginis habet, item acorna, leucacanthos, chalceos, cnecos, potyacanthos, onopyxos, helxine, scolymos. chamaeleon
in foliis non habet aculeos. est et illa differentia quod quaedam in his multicaulia ramosaque
sunt, ut carduus, uno autem caule nec ramosum cnecos. quaedam cacumine tantum spinosa sunt, ut erynge. quaedam aestate florent, ut tetralix
<span class="br"></span><span class="lineNumber">95</span><span class="br"></span>et helxine. scolymos quoque sero floret et diu. acorna<a class="footnoteLink" href="#note_LCL392_230_1" id="target_note_LCL392_230_1"><sup>1</sup></a> colore tantum rufo distinguitur et pinguiore suco. idem erat atractylis quoque, nisi candidior esset et nisi sanguineum sucum funderet, qua de causa phonos vocatur a quibusdam, odore etiam gravis, sero maturescente semine nec ante autumnum,
quamquam id de omnibus spinosis dici potest. verum omnia haec et semine et radice nasci possunt.
<span class="br"></span><span class="lineNumber">96</span><span class="br"></span>scolymus carduorum generis ab his distat quod radix eius vescendo est decocta. mirum quod sine intervallo
tota aestate aliud floret in eo genere, aliud concipit, aliud parturit. aculei arescente folio desinunt
pungere. helxine rara visu est neque in omnibus terris, a radice foliosa, ex qua media veluti malum extuberat contectum sua fronde. huius






</p></section><notes><section class="footnotes"><ul><li class="note" id="note_LCL392_230_1"><a class="footnoteCrossrefLink" href="#target_note_LCL392_230_1" title="Click to highlight in text"><sup class="lineRef">1</sup><span class="italic">Post</span> acorna <span class="italic">add.</span> a cneco <span class="italic">ex Theophrasto</span> (<span class="italic">H.P.</span> VI. 4, 6) <span class="italic">Mayhoff.</span></a></li><script type="text/javascript">document.getElementById('note_LCL392_230_1').style.display = "none";</script></ul></section></notes></section>