<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">42</span><span class="br"></span><p>XIX. Invenit<a class="footnoteLink" href="#note_LCL393_168_1" id="target_note_LCL393_168_1"><sup>1</sup></a> et Achilles discipulus Chironis qua volneribus mederetur. quae ob id achilleos vocatur. hac sanasse Telephum dicitur. alii primum aeruginem
invenisse utilissimam emplastris, ideoque pingitur ex cuspide decutiens eam gladio in volnus Telephi, alii utroque usum medicamento volunt. aliqui et hanc panacem Heracliam, alii sideriten et apud nos millefoliam vocant, cubitali scapo, ramosam, minutioribus quam feniculi foliis vestitam ab imo.
<span class="br"></span><span class="lineNumber">43</span><span class="br"></span>alii fatentur quidem illam vulneribus utilem, sed veram achilleon esse scapo caeruleo pedali, sine ramis, ex omni parte singulis foliis rotundis eleganter vestitam; alii quadrato caule, capitulis marrubii, foliis quercus, hac etiam praecisos nervos glutinari.<a class="footnoteLink" href="#note_LCL393_168_2" id="target_note_LCL393_168_2"><sup>2</sup></a> faciunt alii et<a class="footnoteLink" href="#note_LCL393_168_3" id="target_note_LCL393_168_3"><sup>3</sup></a> sideritim in maceriis nascentem, cum
<span class="br"></span><span class="lineNumber">44</span><span class="br"></span>teratur, foedi odoris, etiamnum aliam similem huic sed candidioribus foliis et pinguioribus, teneriorem cauliculis, in vineis nascentem; aliam<a class="footnoteLink" href="#note_LCL393_168_4" id="target_note_LCL393_168_4"><sup>4</sup></a> vero binum cubitorum, ramulis exilibus, triangulis, folio filicis, pediculo longo, betae semine; omnes volneribus praecipuas. nostri eam quae est latissimo folio scopas regias vocant. medetur anginis suum.</p>
<span class="br"></span><span class="lineNumber">45</span><span class="br"></span><p>XX. Invenit et Teucer eadem aetate teucrion, quam quidam hemionion vocant, spargentem iuncos




</p></section><notes><section class="footnotes"><ul><li class="note" id="note_LCL393_168_1"><a class="footnoteCrossrefLink" href="#target_note_LCL393_168_1" title="Click to highlight in text"><sup class="lineRef">1</sup>invenit <span class="italic">vulg., Detlefsen</span>: invenisse <span class="italic">coni. Mayhoff, qui et</span> ac <span class="italic">non</span> hac <span class="italic">postea scribit et</span> quae . . . vocatur <span class="italic">in parenthesi ponit.</span></a></li><script type="text/javascript">document.getElementById('note_LCL393_168_1').style.display = "none";</script><li class="note" id="note_LCL393_168_2"><a class="footnoteCrossrefLink" href="#target_note_LCL393_168_2" title="Click to highlight in text"><sup class="lineRef">2</sup>glutinari <span class="italic">Urlichs, Detlefsen, Mayhoff, qui et</span> glutinant <span class="italic">coni.</span>: glutinare <span class="italic">codd.</span></a></li><script type="text/javascript">document.getElementById('note_LCL393_168_2').style.display = "none";</script><li class="note" id="note_LCL393_168_3"><a class="footnoteCrossrefLink" href="#target_note_LCL393_168_3" title="Click to highlight in text"><sup class="lineRef">3</sup>alii et <span class="italic">Mayhoff</span>: et <span class="italic">Detlefsen cum</span> VR d: alia (ali et?) E: alii <span class="italic">vulg.</span></a></li><script type="text/javascript">document.getElementById('note_LCL393_168_3').style.display = "none";</script><li class="note" id="note_LCL393_168_4"><a class="footnoteCrossrefLink" href="#target_note_LCL393_168_4" title="Click to highlight in text"><sup class="lineRef">4</sup>aliam <span class="italic">vulg., Detlefsen</span>: aliqui <span class="italic">Mayhoff</span>: alioqui <span class="italic">aut</span> alioque <span class="italic">codd.</span></a></li><script type="text/javascript">document.getElementById('note_LCL393_168_4').style.display = "none";</script></ul></section></notes></section>