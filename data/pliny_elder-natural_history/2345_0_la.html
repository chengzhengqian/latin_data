<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<p>Purgant et myaces, quorum natura tota in hoc loco dicetur. acervantur muricum modo vivuntque in algosis, gratissimi autumno et ubi multa dulcis aqua miscetur mari, ob id in Aegypto laudatissimi. procedente
hieme amaritudinem trahunt coloremque
<span class="br"></span><span class="lineNumber">96</span><span class="br"></span>rubrum. horum ius traditur alvum et vesicas exinanire,
interanea destringere, omnia adaperire, renes purgare, sanguinem adipemque minuere. itaque utilissimi sunt hydropicis, mulierum purgationibus, morbo regio, articulario, inflationibus, item obesis, fellis pituitae,<a class="footnoteLink" href="#note_LCL418_522_1" id="target_note_LCL418_522_1"><sup>1</sup></a> pulmonis, iocineris, lienis vitiis, rheumatismis. fauces tantum vexant vocemque
<span class="br"></span><span class="lineNumber">97</span><span class="br"></span>obtundunt. ulcera, quae serpant aut sint purganda, sanant, item carcinomata cremati ut murices; et morsus canum hominumque cum melle, lepras, lentigines.
cinis eorum lotus emendat caligines, scabritias,
albugines, gingivarum et dentium vitia, eruptiones pituitae; et contra dorycnium aut opocarpathum
<span class="br"></span><span class="lineNumber">98</span><span class="br"></span>antidoti vicem optinent. degenerant in duas species: mitulos, qui salem virusque resipiunt, myiscas quae rotunditate differunt, minores aliquanto atque hirtae, tenuioribus testis, carne dulciores. mituli quoque ut murices cinere causticam vim habent et ad lepras, lentigines, maculas. lavantur<a class="footnoteLink" href="#note_LCL418_522_2" id="target_note_LCL418_522_2"><sup>2</sup></a> quoque plumbi modo ad genarum crassitudines et oculorum albugines caliginesque atque in aliis partibus sordida ulcera capitisque pusulas. carnes eorum ad canis morsus inponuntur.</p>
<span class="br"></span><span class="lineNumber">99</span><span class="br"></span><p>At pelorides emolliunt alvum, item castorea in




</p></section><notes><section class="footnotes"><ul><li class="note" id="note_LCL418_522_1"><a class="footnoteCrossrefLink" href="#target_note_LCL418_522_1" title="Click to highlight in text"><sup class="lineRef">1</sup>pituitae <span class="italic">multi codd.</span>: pituitaeque B: pituitae quoque <span class="italic">Mayhoff: an</span> felli?</a></li><script type="text/javascript">document.getElementById('note_LCL418_522_1').style.display = "none";</script><li class="note" id="note_LCL418_522_2"><a class="footnoteCrossrefLink" href="#target_note_LCL418_522_2" title="Click to highlight in text"><sup class="lineRef">2</sup>lavantur] lavatur <span class="italic">coni. Mayhoff.</span></a></li><script type="text/javascript">document.getElementById('note_LCL418_522_2').style.display = "none";</script></ul></section></notes></section>