<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

omnibus quos deinde ponam, per singulas intercalationes
uno die anticipantibus rursusque lustro sequenti ordinem servantibus. Favonium quidam a. d. VIII kalendas Martias Chelidonian vocant ab hirundinis visu, nonnnulli vero Ornithian ab adventu avium uno et LXX die post brumam flantem per dies novem. Favonio contrarius est quem Subsolanum
<span class="br"></span><span class="lineNumber">123</span><span class="br"></span>appellavimus. dat aestatem exortus Vergiliarum in totidem partibus Tauri sex diebus ante Maias idus, quod tempus Austrinum est, huic vento Septentrione contrario. ardentissimo autem aestatis tempore exoritur Caniculae sidus sole primam partem Leonis ingrediente, qui dies XV ante Augustas calendas est. huius exortum diebus octo ferme Aquilones antecedunt, quos Prodromos appellant.
<span class="br"></span><span class="lineNumber">124</span><span class="br"></span>post biduum autem exortus iidem Aquilones constantius
perflant diebus XXX,<a class="footnoteLink" href="#note_LCL330_264_1" id="target_note_LCL330_264_1"><sup>1</sup></a> quos Etesias appellant. mollire eos creditur solis vapor geminatus ardore sideris, nec ulli ventorum magis stati sunt. Post eos rursus Austri frequentes usque ad sidus Arcturi quod exoritur undecim diebus ante aequinoctium
<span class="br"></span><span class="lineNumber">125</span><span class="br"></span>autumni. cum hoc Corus incipit; Corus autumnat: huic est contrarius Volturnus. post id aequinoctium diebus fere quattuor et quadraginta Vergiliarum occasus hiemem inchoat, quod tempus in III idus Novembres incidere consuevit; hoc est Aquilonis hiberni multumque aestivo illi dissimilis, cuius ex adverso est Africus. et ante brumam autem septem

</p></section><notes><section class="footnotes"><ul><li class="note" id="note_LCL330_264_1"><a class="footnoteCrossrefLink" href="#target_note_LCL330_264_1" title="Click to highlight in text"><sup class="lineRef">1</sup><span class="italic">v.ll.</span> diebus XL, bis diebus.</a></li><script type="text/javascript">document.getElementById('note_LCL330_264_1').style.display = "none";</script></ul></section></notes></section>