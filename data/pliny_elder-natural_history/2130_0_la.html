<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
per triduum poto sine alio cibo. lactis usus alias contrarius capitis doloribus, hepaticis, splenicis, nervorum
vitio, febres habentibus, vertigini, praeterquam
purgationis gratia, gravedini, tussientibus, lippis. ovillum<a class="footnoteLink" href="#note_LCL418_92_1" id="target_note_LCL418_92_1"><sup>1</sup></a> utilissimum tenesmo, dysinteriae nec non phthisicis. hoc et mulieribus<a class="footnoteLink" href="#note_LCL418_92_2" id="target_note_LCL418_92_2"><sup>2</sup></a> saluberrimum qui dicerent fuerunt.</p>
<span class="br"></span><span class="lineNumber">131</span><span class="br"></span><p>XXXIV. De generibus caseorum diximus, cum de uberibus singulisque membris animalium diceremus. Sextius eosdem effectus equino quos bubulo tradit. hunc vocant hippacen. stomacho utiles qui non sunt salsi, id est recentes. veteres alvum sistunt corpusque
minuunt, stomacho inutiliores<a class="footnoteLink" href="#note_LCL418_92_3" id="target_note_LCL418_92_3"><sup>3</sup></a>; et in totum
<span class="br"></span><span class="lineNumber">132</span><span class="br"></span>salsa minuunt corpus, alunt mollia. caseus recens cum melle suggillata emendat, mollis alvum sistit, sedat tormina pastillis in vino austero decoctis rursusque
in patina tostis cum melle. saprum vocant qui cum sale et sorbis siccis e vino tritus potusque medetur coeliacis, genitalium carbunculis caprinus tritus inpositus. item acidus cum oxymelite maculis in balineo inlitus oleo interlinitur.</p>
<span class="br"></span><span class="lineNumber">133</span><span class="br"></span><p>XXXV. E lacte fit et butyrum, barbararum gentium
lautissimus cibus et qui divites a plebe discernat,
plurimum e bubulo, et inde nomen, pinguissimum








</p></section><notes><section class="footnotes"><ul><li class="note" id="note_LCL418_92_1"><a class="footnoteCrossrefLink" href="#target_note_LCL418_92_1" title="Click to highlight in text"><sup class="lineRef">1</sup>ovillum <span class="italic">Hard.</span>, <span class="italic">Mayhoff</span>, <span class="italic">ex Dioscoride</span>: suillum <span class="italic">codd.</span>, <span class="italic">Detlefsen.</span></a></li><script type="text/javascript">document.getElementById('note_LCL418_92_1').style.display = "none";</script><li class="note" id="note_LCL418_92_2"><a class="footnoteCrossrefLink" href="#target_note_LCL418_92_2" title="Click to highlight in text"><sup class="lineRef">2</sup>mulieribus dTx, <span class="italic">Detlefsen</span>: mulieres VRf: mulieris <span class="italic">Mayhoff</span>,
<span class="italic">qui etiam post</span> dysinteriae <span class="italic">dist.</span></a></li><script type="text/javascript">document.getElementById('note_LCL418_92_2').style.display = "none";</script><li class="note" id="note_LCL418_92_3"><a class="footnoteCrossrefLink" href="#target_note_LCL418_92_3" title="Click to highlight in text"><sup class="lineRef">3</sup>inutiliores <span class="italic">Urlichs</span>, <span class="italic">Detlefsen</span>, <span class="italic">Mayhoff</span>: utiliores <span class="italic">codd.</span></a></li><script type="text/javascript">document.getElementById('note_LCL418_92_3').style.display = "none";</script></ul></section></notes></section>