<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

metrius physicus, iacentem in media via hominis desiderio repente apparuisse patri cuiusdam Philini adsectatoris sapientiae. illum pavore coepisse regredi,
feram vero circumvolutari non dubie blandientem
seseque conflictantem maerore qui etiam in panthera intellegi possit: feta erat catulis procul
<span class="br"></span><span class="lineNumber">60</span><span class="br"></span>in foveam delapsis. primum ergo miserationis fuit non expavescere, proximum et curam intendere; secutusque qua trahebat vestem unguium levi iniectu, ut causam doloris intellexit simulque salutis suae mercedem, exemit catulos, ea cum his prosequente
usque extra solitudines deductus laeta atque gestiente, ut facile appareret gratiam referre et nihil in vicem inputare, quod etiam in homine rarum est.</p>
<span class="br"></span><span class="lineNumber">61</span><span class="br"></span><p>XXII. Haec fidem et Democrito adferunt qui Thoantem in Arcadia servatum a dracone narrat. nutrierat eum puer dilectum admodum, parensque serpentis naturam et magnitudinem metuens in solitudines tulerat, in quibus circumvento latronum insidiis agnitoque voce subvenit. nam quae de infantibus ferarum lacte nutritis cum essent expositi produntur, sicut de conditoribus nostris a lupa, magnitudini fatorum accepta referri<a class="footnoteLink" href="#note_LCL353_46_1" id="target_note_LCL353_46_1"><sup>1</sup></a> aequius quam ferarum naturae arbitror.</p>
</section><notes><section class="footnotes"><ul><li class="note" id="note_LCL353_46_1"><a class="footnoteCrossrefLink" href="#target_note_LCL353_46_1" title="Click to highlight in text"><sup class="lineRef">1</sup><span class="italic">Rackham</span>: ferri <span class="italic">aut</span> fieri.</a></li><script type="text/javascript">document.getElementById('note_LCL353_46_1').style.display = "none";</script></ul></section></notes></section>