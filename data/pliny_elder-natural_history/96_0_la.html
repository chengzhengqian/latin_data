<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">37</span><span class="br"></span>lunae reddens. quam naturam eius Pythagoras Samius primus deprehendit Olympiade circiter XLII, qui fuit urbis Romae annus CXLII. iam magnitudine extra cuncta alia sidera est, claritatis quidem tantae ut unius huius stellae radiis umbrae reddantur. itaque et in magno nominum ambitu est: alii enim Iunonis, alii Isidis, alii Matris Deum
<span class="br"></span><span class="lineNumber">38</span><span class="br"></span>appellavere. huius natura cuncta generantur in terris; namque in alterutro exortu genitali rore conspergens non terrae modo conceptus inplet, verum animantium quoque omnium stimulat. signiferi
autem ambitum peragit trecenis et duodequinquagenis
diebus, a sole numquam absistens partibus sex atque quadraginta longius, ut Timaeo
<span class="br"></span><span class="lineNumber">39</span><span class="br"></span>placet. simili ratione, sed nequaquam magnitudine aut vi, proximum illi Mercurii sidus, a quibusdam appellatum
Apollinis, inferiore circulo fertur novem diebus ociore ambitu, modo ante solis exortum modo post occasum splendens, numquam ab eo XXII<a class="footnoteLink" href="#note_LCL330_192_1" id="target_note_LCL330_192_1"><sup>1</sup></a> partibus remotior, ut Cidenas et Sosigenes docent. ideo et peculiaris horum siderum ratio est neque
<span class="br"></span><span class="lineNumber">40</span><span class="br"></span>communis cum supra dictis; nam ea et quarta parte caeli a sole abesse et tertia, et adversa soli saepe cernuntur, maioresque alios habent cuncta plenae conversionis ambitus in magni anni ratione dicendos.</p>
<span class="br"></span><span class="lineNumber">41</span><span class="br"></span><p>Sed omnium admirationem vincit novissimum sidus, terris familiarissimum et in tenebrarum





</p></section><notes><section class="footnotes"><ul><li class="note" id="note_LCL330_192_1"><a class="footnoteCrossrefLink" href="#target_note_LCL330_192_1" title="Click to highlight in text"><sup class="lineRef">1</sup>XXIII <span class="italic">Hermolaus Barbarus.</span></a></li><script type="text/javascript">document.getElementById('note_LCL330_192_1').style.display = "none";</script></ul></section></notes></section>