<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">12</span><span class="br"></span>monte vasto clausum. ultra quod gens Armenochalybes, et Maior Armenia <span class="sc">x͞x͞x͞</span> distans. in ora ante Trapezunta flumen est Pyxites, ultra vero gens Sannorum Heniochorum, flumen Absarrum cum castello cognomini<a class="footnoteLink" href="#note_LCL352_346_1" id="target_note_LCL352_346_1"><sup>1</sup></a> in faucibus, a Trapezunte <span class="sc">c͞x͞l͞</span>. eius loci a tergo montium Hiberia est, in ora vero Heniochi, Ampreutae, Lazi, flumina Acampseon, Isis, Mogrus, Bathys, gentes Colchorum,
oppidum Matium, flumen Heracleum et promunturiun eodem nomine, clarissimusque Ponti
<span class="br"></span><span class="lineNumber">13</span><span class="br"></span>Phasis. oritur in Moschis, navigatur quamlibet magnis navigiis <span class="sc">x͞x͞x͞v͞i͞i͞i͞</span> <span class="sc">d</span> p., inde minoribus longo spatio, pontibus <span class="sc">c͞x͞x͞</span> pervius. oppida in ripis habuit conplura, celeberrima Tyndarida, Circaeum, Cygnum et in faucibus Phasim; maxime autem inclaruit Aea, <span class="sc">x͞v͞</span> p. a mari, ubi Hippos et Cyaneos vasti amnes e diverso in eum confluunt. nunc habet Surium tantum, et ipsum ab amne influente ibi cognominatum
usque quo magnarum navium capacem esse diximus. et alios accipit fluvios magnitudine numeroque
mirabiles, inter quos Glaucum; in ore eius
<span class="br"></span><span class="lineNumber">14</span><span class="br"></span>insula est<a class="footnoteLink" href="#note_LCL352_346_2" id="target_note_LCL352_346_2"><sup>2</sup></a> sine nomine, ab Absarro <span class="sc">l͞x͞x͞</span>. inde aliud flumen Charien, gens Saltiae antiquis Phthirophagi dicti et alia Sanni, flumen Chobum e Caucaso per Suanos fluens, dein Rhoan, regio Cegritice, amnes Sigania, Thersos, Astelphus, Chrysorroas, gens


</p></section><notes><section class="footnotes"><ul><li class="note" id="note_LCL352_346_1"><a class="footnoteCrossrefLink" href="#target_note_LCL352_346_1" title="Click to highlight in text"><sup class="lineRef">1</sup>cognomini? <span class="italic">Mayhoff</span>: cognomine.</a></li><script type="text/javascript">document.getElementById('note_LCL352_346_1').style.display = "none";</script><li class="note" id="note_LCL352_346_2"><a class="footnoteCrossrefLink" href="#target_note_LCL352_346_2" title="Click to highlight in text"><sup class="lineRef">2</sup><span class="italic">Mayhoff</span>: insulae.</a></li><script type="text/javascript">document.getElementById('note_LCL352_346_2').style.display = "none";</script></ul></section></notes></section>