<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

utcumque rabiem et ipsae sentiunt. castrandi genus etiam feminas quae bello praeparantur inventum est: fortiores ita fiunt coitu negato.</p>
<span class="br"></span><span class="lineNumber">69</span><span class="br"></span><p>XXVII. Harum aliqua similitudo in duo transfertur
animalia. nabun Aethiopes vocant collo similem equo, pedibus et cruribus bovi, camelo capite, albis maculis, rutilum colorem distinguentibus, unde appellata camelopardalis, dictatoris Caesaris circensibus
ludis primum visa Romae. ex eo subinde cernitur aspectu magis quam feritate conspicua, quare etiam ovis ferae nomen invenit.</p>
<span class="br"></span><span class="lineNumber">70</span><span class="br"></span><p>XXVIII. Pompei Magni primum ludi ostenderunt chama, quem Galli rufium vocabant, effigie lupi, pardorum maculis, iidem ex Aethiopia quas vocant cephos,<a class="footnoteLink" href="#note_LCL353_52_1" id="target_note_LCL353_52_1"><sup>1</sup></a> quarum pedes posteriores pedibus humanis et cruribus, priores manibus fuere similes. hoc animal postea Roma non vidit.</p>
<span class="br"></span><span class="lineNumber">71</span><span class="br"></span><p>XXIX. Isdem ludis et rhinoceros unius in nare cornus, qualis saepe visus. alter hic genitus hostis elephanto cornu ad saxa limato praeparat se pugnae, in dimicatione alvum maxime petens, quam scit esse molliorem. longitudo ei par, crura multo breviora, color buxeus.</p>
<span class="br"></span><span class="lineNumber">72</span><span class="br"></span><p>XXX. Lyncas vulgo frequentes et sphingas fusco pilo, mammis in pectore geminis, Aethiopia generat, multaque alia monstris similia, pinnatos equos et cornibus armatos quos pegasos vocant, crocotas








</p></section><notes><section class="footnotes"><ul><li class="note" id="note_LCL353_52_1"><a class="footnoteCrossrefLink" href="#target_note_LCL353_52_1" title="Click to highlight in text"><sup class="lineRef">1</sup>κήπους <span class="italic">Hardouin e Diodoro.</span></a></li><script type="text/javascript">document.getElementById('note_LCL353_52_1').style.display = "none";</script></ul></section></notes></section>