<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">96</span><span class="br"></span><p>XXX. Mensis praecipua dos in venam crispis vel in vertices parvos. illud oblongo evenit discursu ideoque tigrinum appellatur, hoc intorto, et ideo tales pantherinae vocantur. sunt et undatim crispae, maiore gratia
<span class="br"></span><span class="lineNumber">97</span><span class="br"></span>si pavonum caudae oculos imitentur. magna, verum post has, gratia extra praedictas crispis densa veluti grani congerie, quas ob id a similitudine apiatas vocant. summa vero omnium in colore: hic maxime mulsi placet, vinis suis refulgens. post haec amplitudo
est: iam toti caudices iuvant, pluresque in una.</p>
<span class="br"></span><span class="lineNumber">98</span><span class="br"></span><p>Mensae vitia lignum—ita vocatur materiae surda et indigesta simplicitas aut platani foliorum modo digesta, item ilignae venae similitudo vel coloris—et, quibus maxime obnoxias fecere aestus ventique, rimae aut capillamenta rimas imitata; postea murenae<a class="footnoteLink" href="#note_LCL370_156_1" id="target_note_LCL370_156_1"><sup>1</sup></a> nigro transcurrens limite variisque cornicum<a class="footnoteLink" href="#note_LCL370_156_2" id="target_note_LCL370_156_2"><sup>2</sup></a> punctis adprehensus papaverum modo<a class="footnoteLink" href="#note_LCL370_156_3" id="target_note_LCL370_156_3"><sup>3</sup></a> et in totum atro
<span class="br"></span><span class="lineNumber">99</span><span class="br"></span>propior colos maculaeve discolores. virides terra condunt barbari et inlinunt cera, artifices vero frumenti
acervis inponunt septenis diebus totidem intermissis,
mirumque ponderi quantum ita detrahatur.





</p></section><notes><section class="footnotes"><ul><li class="note" id="note_LCL370_156_1"><a class="footnoteCrossrefLink" href="#target_note_LCL370_156_1" title="Click to highlight in text"><sup class="lineRef">1</sup><span class="italic">Warmington</span>: murena.</a></li><script type="text/javascript">document.getElementById('note_LCL370_156_1').style.display = "none";</script><li class="note" id="note_LCL370_156_2"><a class="footnoteCrossrefLink" href="#target_note_LCL370_156_2" title="Click to highlight in text"><sup class="lineRef">2</sup><span class="italic">Hardouin</span>: corticum <span class="italic">aut</span> coruum.</a></li><script type="text/javascript">document.getElementById('note_LCL370_156_2').style.display = "none";</script><li class="note" id="note_LCL370_156_3"><a class="footnoteCrossrefLink" href="#target_note_LCL370_156_3" title="Click to highlight in text"><sup class="lineRef">3</sup><span class="italic">V.l.</span> nodo.</a></li><script type="text/javascript">document.getElementById('note_LCL370_156_3').style.display = "none";</script></ul></section></notes></section>