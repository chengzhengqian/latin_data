<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

alloquiis feras, quippe ubi etiam serpentes extrahi cantu cogique in poenam verum falsumne sit non
<span class="br"></span><span class="lineNumber">49</span><span class="br"></span>vita decreverit. leonum animi index cauda sicut et equorum aures: namque et has notas generosissimo
cuique natura tribuit. inmota ergo placido, clemens &lt;motus&gt;<a class="footnoteLink" href="#note_LCL353_38_1" id="target_note_LCL353_38_1"><sup>1</sup></a> blandienti, quod rarum est, crebrior enim iracundia, cuius in principio terra verberatur, incremento terga ceu quodam incitamento flagellantur. vis summa in pectore. ex omni vulnere sive ungue inpresso sive dente ater profluit sanguis. idem
<span class="br"></span><span class="lineNumber">50</span><span class="br"></span>satiati innoxii sunt. generositas in periculis maxime deprehenditur, non illo<a class="footnoteLink" href="#note_LCL353_38_2" id="target_note_LCL353_38_2"><sup>2</sup></a> tantum modo quod spernens tela diu se terrore solo tuetur ac velut cogi testatur cooriturque non tamquam periculo coactus sed tamquam amentia iratus: illa nobilior animi significatioâ€”quamlibet
magna canum et venantium urguente
vi contemptim restitansque cedit in campis et ubi spectari potest; idem ubi virgulta silvasque penetravit acerrimo cursu fertur velut abscondente turpitudinem loco. dum sequitur insilit saltu, quo
<span class="br"></span><span class="lineNumber">51</span><span class="br"></span>in fuga non utitur. vulneratus observatione mira percussorem novit et in quantalibet multitudine adpetit.


</p></section><notes><section class="footnotes"><ul><li class="note" id="note_LCL353_38_1"><a class="footnoteCrossrefLink" href="#target_note_LCL353_38_1" title="Click to highlight in text"><sup class="lineRef">1</sup><span class="italic">Mayhoff</span>?</a></li><script type="text/javascript">document.getElementById('note_LCL353_38_1').style.display = "none";</script><li class="note" id="note_LCL353_38_2"><a class="footnoteCrossrefLink" href="#target_note_LCL353_38_2" title="Click to highlight in text"><sup class="lineRef">2</sup><span class="italic">Mayhoff</span>: in illo.</a></li><script type="text/javascript">document.getElementById('note_LCL353_38_2').style.display = "none";</script></ul></section></notes></section>