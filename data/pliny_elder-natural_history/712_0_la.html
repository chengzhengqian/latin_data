<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">162</span><span class="br"></span><p>Anseres in aqua coeunt, pariunt vere aut, si bruma coiere, post solstitium, <span class="sc">xl</span> prope, bis anno si priorem fetum gallinae excludant, alio plurima ova sedecim, paucissima septem. si quis subripiat, pariunt donec
<span class="br"></span><span class="lineNumber">163</span><span class="br"></span>rumpantur. aliena non excludunt. incubanda subici utilissimum novem aut undecim. incubant feminae tantum tricenis diebus, si vero tepidiores sint, <span class="sc">xxv</span>. pullis eorum urtica contactu mortifera, nec minus aviditas, nunc satietate nimia, nunc suamet vi, quando adprehensa radice morsu saepe conantes avellere ante colla sua abrumpunt. contra urticam remedium est stramento ab incubitu subdita radix earum.</p>
<span class="br"></span><span class="lineNumber">164</span><span class="br"></span><p>Ardeolarum tria genera: leucon, asterias, pellos. hi in coitu anguntur: mares quidem cum vociferatu sanguinem etiam. ex oculis profundunt; nec minus
<span class="br"></span><span class="lineNumber">165</span><span class="br"></span>aegre pariunt gravidae. aquila tricenis diebus incubat, et fere maiores alites, minores vicenis, ut milvus et accipiter. milvus binos<a class="footnoteLink" href="#note_LCL353_396_1" id="target_note_LCL353_396_1"><sup>1</sup></a> fere parit, numquam
plus ternos, is qui aegolios vocatur et quaternos, corvus aliquando et quinos; incubant totidem diebus. cornicem incubantem mas pascit. pica novenos, melancoryphus supra <span class="sc">xx</span> parit, semper numero inpari, nec alia plures: tanto fecunditas maior parvis.




</p></section><notes><section class="footnotes"><ul><li class="note" id="note_LCL353_396_1"><a class="footnoteCrossrefLink" href="#target_note_LCL353_396_1" title="Click to highlight in text"><sup class="lineRef">1</sup><span class="italic">Gesner</span>: accipiter. singulos.</a></li><script type="text/javascript">document.getElementById('note_LCL353_396_1').style.display = "none";</script></ul></section></notes></section>