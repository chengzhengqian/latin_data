<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

citra Cynamolgos Aethiopas late deserta regio est a scorpionibus et solipugis gente sublata, et a scolopendris
abactos Rhoetienses auctor est Theophrastus.</p>
<p>Sed ad reliqua ferarum genera redeamus.</p>
<span class="br"></span><span class="lineNumber">105</span><span class="br"></span><p>XLIV. Hyaenis utramque esse naturam et alternis annis maris alternis feminas fieri, parere sine mare vulgus credit, Aristoteles negat. collum ut<a class="footnoteLink" href="#note_LCL353_76_1" id="target_note_LCL353_76_1"><sup>1</sup></a> iuba in continuitatem<a class="footnoteLink" href="#note_LCL353_76_2" id="target_note_LCL353_76_2"><sup>2</sup></a> spinae porrigitur flectique nisi circumactu
<span class="br"></span><span class="lineNumber">106</span><span class="br"></span>totius corporis nequit. multa praeterea mira traduntur, sed maxime sermonem humanum inter pastorum stabula adsimulare nomenque alicuius addiscere
quem evocatum foris laceret, item vomitionem hominis imitari ad sollicitandos canes quos invadat; ab uno animali sepulchra erui inquisitione corporum; feminam raro capi; oculis mille esse varietates colorumque mutationes; praeterea umbrae eius contactu canes obmutescere; et quibusdam magicis artibus omne animal quod ter lustraverit in vestigio
<span class="br"></span><span class="lineNumber">107</span><span class="br"></span>haerere.</p>
<p>XLV. Huius generis coitu leaena Aethiopica
parit corocottam, similiter voces imitantem hominum pecorumque; acies ei perpetua in utraque parte oris nullis gingivis, dente continuo, ne contrario occursu hebetetur capsarum modo includitur. hominum




</p></section><notes><section class="footnotes"><ul><li class="note" id="note_LCL353_76_1"><a class="footnoteCrossrefLink" href="#target_note_LCL353_76_1" title="Click to highlight in text"><sup class="lineRef">1</sup><span class="italic">Mayhoff</span>: et.</a></li><script type="text/javascript">document.getElementById('note_LCL353_76_1').style.display = "none";</script><li class="note" id="note_LCL353_76_2"><a class="footnoteCrossrefLink" href="#target_note_LCL353_76_2" title="Click to highlight in text"><sup class="lineRef">2</sup><span class="italic">Mayhoff</span>: iuba et unitate.</a></li><script type="text/javascript">document.getElementById('note_LCL353_76_2').style.display = "none";</script></ul></section></notes></section>