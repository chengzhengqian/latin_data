<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

non ante demetuntur quam gelaverit. Pariana gaudent Pisae, Mutina Perusinia nigro acino, intra quadriennium albescente vino. mirum ibi cum sole circumagi uvam quae ob id streptis vocatur, et in Italia Gallicam placere, trans Alpis vero Picenam. dixit Vergilius Thasias et Mareotidas et Lageas conplurisque externas, quae non reperiuntur in Italia.</p>
<span class="br"></span><span class="lineNumber">40</span><span class="br"></span><p>Sed sunt etiamnum insignes uva, non vino: ambrosia
e duracinis (sine ullis vasis in vite servabilis<a class="footnoteLink" href="#note_LCL370_212_1" id="target_note_LCL370_212_1"><sup>1</sup></a>â€”tanta est contra frigora, aestus tempestatesque firmitas; nec [orthampelos]<a class="footnoteLink" href="#note_LCL370_212_2" id="target_note_LCL370_212_2"><sup>2</sup></a> indiget arbore aut palis, ipsa se sustinens, non item dactylides digitali gracilitate), columbinae a racemosis,<a class="footnoteLink" href="#note_LCL370_212_3" id="target_note_LCL370_212_3"><sup>3</sup></a> et magis purpureae
<span class="br"></span><span class="lineNumber">41</span><span class="br"></span>cognomine bimammiae quando non racemos sed uvas alias gerunt, item tripedanea cui nomen a mensura est, item scirpula passo acino et Raetica in maritimis Alpibus appellata, dissimilis laudatae illi; namque haec brevis, conferta acino, degener vino, sed cute omnium tenuissima, nucleo (quod chium vocant) uno ac minimo, acinum praegrandem unum alterumve habens. est et nigra Aminea, cui Syriacae nomen inponunt, item Hispana ignobilium probatissima.</p>
</section><notes><section class="footnotes"><ul><li class="note" id="note_LCL370_212_1"><a class="footnoteCrossrefLink" href="#target_note_LCL370_212_1" title="Click to highlight in text"><sup class="lineRef">1</sup><span class="italic">V.l.</span> servatur.</a></li><script type="text/javascript">document.getElementById('note_LCL370_212_1').style.display = "none";</script><li class="note" id="note_LCL370_212_2"><a class="footnoteCrossrefLink" href="#target_note_LCL370_212_2" title="Click to highlight in text"><sup class="lineRef">2</sup><span class="italic">Gloss. Mueller.</span></a></li><script type="text/javascript">document.getElementById('note_LCL370_212_2').style.display = "none";</script><li class="note" id="note_LCL370_212_3"><a class="footnoteCrossrefLink" href="#target_note_LCL370_212_3" title="Click to highlight in text"><sup class="lineRef">3</sup><span class="italic">V.l.</span> racemosissimis.</a></li><script type="text/javascript">document.getElementById('note_LCL370_212_3').style.display = "none";</script></ul></section></notes></section>