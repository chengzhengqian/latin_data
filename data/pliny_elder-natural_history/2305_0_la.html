<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

pusulasque reprimit, ignibus vero sacris ulceribusque quae serpant ex aceto aut hysopo, carcinomatis cum uva taminia, phagedaenis ulcerum tostus cum farina hordei, superinposito linteolo madente vino. morbo regio laborantes, donec sudent ad ignem, contra pruritus quos sentiunt ex oleo et
<span class="br"></span><span class="lineNumber">104</span><span class="br"></span>aceto infricatus iuvat, fatigatos ex oleo. multi et hydropicos sale curavere fervoresque febrium cum oleo perunxere et tussim veterem linctu eius discussere,
clysteribus infudere ischiadicis, ulcerum excrescentibus vel putrescentibus inposuere, crocodilorum
morsibus ex aceto in linteolis ita ut battuerentur
ante ulcera. bibitur et contra opium ex aceto mulso, luxatis inponitur cum farina et melle, item
<span class="br"></span><span class="lineNumber">105</span><span class="br"></span>extuberationibus. dentium dolori cum aceto fotus et inlitus cum resina prodest. ad omnia autem spuma salis iucundior utiliorque. sed quicumque sal acopis additur ad excalfactiones, item zmegmatis ad extendendam<a class="footnoteLink" href="#note_LCL418_442_1" id="target_note_LCL418_442_1"><sup>1</sup></a> cutem levandamque. pecorum quoque scabiem et boum inlitus tollit, daturque lingendus
et oculis iumentorum inspuitur. haec de sale dicta sint.</p>
<span class="br"></span><span class="lineNumber">106</span><span class="br"></span><p>XLVI. Non est differenda et nitri natura, non multum a sale distans et eo diligentius dicenda, quia palam est medicos qui de eo scripserunt ignorasse naturam nec quemquam Theophrasto diligentius tradidisse. exiguum fit apud Medos canescentibus



</p></section><notes><section class="footnotes"><ul><li class="note" id="note_LCL418_442_1"><a class="footnoteCrossrefLink" href="#target_note_LCL418_442_1" title="Click to highlight in text"><sup class="lineRef">1</sup>extendendam E r <span class="italic">vulg.:</span> extenuendam VR: extenuandam dT.</a></li><script type="text/javascript">document.getElementById('note_LCL418_442_1').style.display = "none";</script></ul></section></notes></section>