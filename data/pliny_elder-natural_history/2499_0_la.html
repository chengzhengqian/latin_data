<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

locustas precatione addita quam demonstrant. nec non in smaragdis quoque similia promisere, si aquilae scalperentur aut scarabaei, quae quidem scripsisse eos non sine contemptu et inrisu generis humani arbitror.</p>
<span class="br"></span><span class="lineNumber">125</span><span class="br"></span><p>XLI. Multum ab hac distat hyacinthos, ab vicino tamen colore descendens. differentia haec est, quod ille emicans in amethysto fulgor violaceus diluitur<a class="footnoteLink" href="#note_LCL419_266_1" id="target_note_LCL419_266_1"><sup>1</sup></a> hyacintho primoque aspectu gratus evanescit antequam satiet, adeoque non inplet oculos ut paene non attingat, marcescens celerius nominis sui flore.</p>
<span class="br"></span><span class="lineNumber">126</span><span class="br"></span><p>XLII. Hyacinthos Aethiopia mittit et chrysolithos aureo fulgore tralucentes. praeferuntur his Indicae et, si variae non sint, Tibarenae. deterrimae autem Arabicae, quoniam turbidae sunt et variae, fulgoris interpellati nubilo macularum, etiam quae limpidae contigere, veluti scobe refertae. optimae sunt quae



</p></section><notes><section class="footnotes"><ul><li class="note" id="note_LCL419_266_1"><a class="footnoteCrossrefLink" href="#target_note_LCL419_266_1" title="Click to highlight in text"><sup class="lineRef">1</sup>diluitur B: diluitur in <span class="italic">cod.</span> a <span class="italic">Sillig.</span></a></li><script type="text/javascript">document.getElementById('note_LCL419_266_1').style.display = "none";</script></ul></section></notes></section>