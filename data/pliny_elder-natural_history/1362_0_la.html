<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<p>LIII. Sunt quaedam comitantia aliorum satus, ut papaver; namque cum brassica seritur ac porcillaca,
<span class="br"></span><span class="lineNumber">168</span><span class="br"></span>et eruca cum lactuca. papaveris sativi tria genera: candidum, cuius semen tostum in secunda mensa cum melle apud antiquos dabatur; hoc et panis rustici crustae inspergitur, adfuso ovo inhaerens, ubi inferiorem
crustam apium gitque Cereali sapore condiunt. alterum genus est papaveris nigrum, cuius scapo inciso lacteus sucus excipitur. tertium genus rhoean
<span class="br"></span><span class="lineNumber">169</span><span class="br"></span>vocant Graeci, idem<a class="footnoteLink" href="#note_LCL371_528_1" id="target_note_LCL371_528_1"><sup>1</sup></a> nostri erraticum; sponte quidem,
sed in arvis cum hordeo maxime nascitur, erucae simile, cubitali altitudine, flore rufo et protinus deciduo, unde et nomen a Graecis accepit. de reliquis generibus papaveris sponte nascentis dicemus in medicinae loco. fuisse autem in honore apud Romanos semper indicio est Tarquinius Superbus, qui legatis a filio missis decutiendo papavera in horto altissima sanguinarium illud responsum hac facti<a class="footnoteLink" href="#note_LCL371_528_2" id="target_note_LCL371_528_2"><sup>2</sup></a> ambage reddidit.</p>
<span class="br"></span><span class="lineNumber">170</span><span class="br"></span><p>LIV. Rursus alio comitatu aequinoctio autumni seruntur coriandrum, anetum, atriplex, malva, lapathum,
caerefolium, quod paederota Graeci vocant, et acerrimum sapore igneique effectus ac saluberrimum corpori sinapi, nulla cultura, melius tamen planta tralata: quin e diverso vix est sato semel eo liberare
<span class="br"></span><span class="lineNumber">171</span><span class="br"></span>locum, quoniam semen cadens protinus viret. usus






</p></section><notes><section class="footnotes"><ul><li class="note" id="note_LCL371_528_1"><a class="footnoteCrossrefLink" href="#target_note_LCL371_528_1" title="Click to highlight in text"><sup class="lineRef">1</sup>idem (<span class="italic">vel</span> et)? <span class="italic">Mayhoff</span>: id.</a></li><script type="text/javascript">document.getElementById('note_LCL371_528_1').style.display = "none";</script><li class="note" id="note_LCL371_528_2"><a class="footnoteCrossrefLink" href="#target_note_LCL371_528_2" title="Click to highlight in text"><sup class="lineRef">2</sup>tacita? <span class="italic">coll. Livio Mayhoff.</span></a></li><script type="text/javascript">document.getElementById('note_LCL371_528_2').style.display = "none";</script></ul></section></notes></section>