<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

stirpis esse Comum atque Bergomum et Licini Forum aliquotque circa populos auctor est Cato, sed originem gentis ignorare se fatetur, quam docet Cornelius Alexander ortam a Graecia interpretatione
etiam nominis vitam in montibus degentium.
<span class="br"></span><span class="lineNumber">125</span><span class="br"></span>in hoc situ interiit oppidum Orumbiviorum Parra, unde Bergomates Cato dixit ortos, etiamnum
prodente se altius quam fortunatius situm. interiere et Caturiges Insubrum exsules et Spina supra dicta, item Melpum opulentia praecipuum, quod ab Insubribus et Bois et Senonibus deletum eo die quo Camillus Veios ceperit Nepos Cornelius tradidit.</p>
<span class="br"></span><span class="lineNumber">126</span><span class="br"></span><p>XVIII. Sequitur decima regio Italiae Hadriatico mari adposita, cuius Venetia, fluvius Silis ex montibus
Tarvisanis, oppidum Altinum, flumen Liquentia ex montibus Opiterginis et portus eodem nomine, colonia Concordia, flumina et portus Reatinum, Tiliaventum Maius Minusque, Anaxum quo Varanus defluit, Alsa, Natiso cum Turro, praefluente Aquileiam
<span class="br"></span><span class="lineNumber">127</span><span class="br"></span>coloniam <span class="sc">x͞v͞</span> p. a mari sitam. Carnorum haec regio iunctaque Iapudum, amnis Timavos, castellum nobile vino Pucinum, Tergestinus sinus, colonia Tergeste, <span class="sc">x͞x͞x͞i͞i͞i͞</span> ab Aquileia. ultra quam sex milia p. Formio amnis, ab Ravenna <span class="sc">c͞l͞x͞x͞x͞i͞x͞</span>, anticus auctae Italiae terminus, nunc vero Histriae; quam







</p></section><notes></notes></section>