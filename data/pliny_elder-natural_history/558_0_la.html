<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

defuncto pallor est. caro in capite et maxillis et ad commissuram caudae admodum exigua, nec aliubi toto corpore; sanguis in corde et circa oculos tantum; viscera sine splene. hibernis mensibus latet ut lacerta.</p>
<span class="br"></span><span class="lineNumber">123</span><span class="br"></span><p>LII. Mutat colores et Scytharum tarandrus, nec aliud ex iis quae pilo vestiuntur nisi in Indis lycaon, cui iubata traditur cervix. nam thoes,—luporum id genus est procerius longitudine, brevitate crurum dissimile, velox saltu, venatu vivens, innocuum homini,—habitum, non colorem, mutant, per hiemes
<span class="br"></span><span class="lineNumber">124</span><span class="br"></span>hirti, aestate nudi. tarandro magnitudo quae bovi est, caput maius cervino nec absimile, cornua ramosa, ungulae bifidae, villus magnitudine ursorum sed, cum libuit sui coloris esse, asini similis. tergori tanta duritia ut thoraces ex eo faciant. colorem omnium arborum, fruticum, florum locorumque
reddit metuens in quibus latet, ideoque raro capitur. mirum esset habitum corpori tam multiplicem
dari, mirabilius est et villo.</p>
<span class="br"></span><span class="lineNumber">125</span><span class="br"></span><p>LIII. Hystrices generat India et Africa spinea<a class="footnoteLink" href="#note_LCL353_88_1" id="target_note_LCL353_88_1"><sup>1</sup></a> contectas cute<a class="footnoteLink" href="#note_LCL353_88_2" id="target_note_LCL353_88_2"><sup>2</sup></a> irenaceorum genere, sed hystrici longiores aculei et, cum intendit cutem, missiles: ora urguentium figit canum et paulo longius iaculatur. hibernis autem se mensibus condit, quae natura multis et ante omnia ursis.</p>
</section><notes><section class="footnotes"><ul><li class="note" id="note_LCL353_88_1"><a class="footnoteCrossrefLink" href="#target_note_LCL353_88_1" title="Click to highlight in text"><sup class="lineRef">1</sup><span class="italic">v.l.</span> spina.</a></li><script type="text/javascript">document.getElementById('note_LCL353_88_1').style.display = "none";</script><li class="note" id="note_LCL353_88_2"><a class="footnoteCrossrefLink" href="#target_note_LCL353_88_2" title="Click to highlight in text"><sup class="lineRef">2</sup><span class="italic">Mayhoff</span>: contecta acu.</a></li><script type="text/javascript">document.getElementById('note_LCL353_88_2').style.display = "none";</script></ul></section></notes></section>