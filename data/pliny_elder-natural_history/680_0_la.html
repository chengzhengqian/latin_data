<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

quamvis ultra citrave pervolent, numquam tamen
<span class="br"></span><span class="lineNumber">62</span><span class="br"></span>advenisse usquam nisi noctu existimantur. Pythonos
Comen vocant in Asia patentibus campis ubi congregatae inter se conmurmurant, eamque quae novissima advenit lacerant, atque ita abeunt; notatum post idus Augustas non temere visas ibi. sunt qui ciconiis non inesse linguam confirment. honos iis serpentium exitio tantus ut in Thessalia capital fuerit occidisse eademque legibus poena quae in homicidam.</p>
<span class="br"></span><span class="lineNumber">63</span><span class="br"></span><p>XXXII. Simili anseres quoque et olores ratione commeant, sed horum volatus cernitur. Liburnicarum
more rostrato impetu feruntur, facilius ita findentes aera quam si recta fronte inpellerent; a tergo sensim dilatante se cuneo porrigitur agmen largeque inpellenti praebetur aurae. colla inponunt praecedentibus, fessos duces ad terga recipiunt. (ciconiae nidos eosdem repetunt. genetricum senectam invicem educant.)<a class="footnoteLink" href="#note_LCL353_332_1" id="target_note_LCL353_332_1"><sup>1</sup></a> olorum morte narratur flebilis cantus, falso, ut arbitror aliquot experimentis. idem mutua carne vescuntur inter se.</p>
<span class="br"></span><span class="lineNumber">64</span><span class="br"></span><p>XXXIII. Verum haec commeantium per maria terrasque peregrinatio non patitur differri minores quoque quibus est natura similis. utcumque enim supra dictas magnitudo et vires corporum invitare
<span class="br"></span><span class="lineNumber">65</span><span class="br"></span>videri possint, coturnices ante etiam semper adveniunt




</p></section><notes><section class="footnotes"><ul><li class="note" id="note_LCL353_332_1"><a class="footnoteCrossrefLink" href="#target_note_LCL353_332_1" title="Click to highlight in text"><sup class="lineRef">1</sup>ciconiae . . . educant <span class="italic">supra post</span> visas ibi ยง 62 <span class="italic">tr.? Mayhoff.</span></a></li><script type="text/javascript">document.getElementById('note_LCL353_332_1').style.display = "none";</script></ul></section></notes></section>