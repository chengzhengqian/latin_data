<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

duae cum ovo, utraque cum putamine contrita atque in vase novo addito sale et passi cyathis duobus aut palmarum suco et aquae cyathis tribus subfervefacta
<span class="br"></span><span class="lineNumber">56</span><span class="br"></span>et in potu data.<a class="footnoteLink" href="#note_LCL418_314_1" id="target_note_LCL418_314_1"><sup>1</sup></a> prosunt et combustae, ut cinis earum bibatur in vino addito resinae momento. cocleae nudae, de quibus diximus—in Africa maxime inveniuntur—utilissimae dysintericis, quinae combustae
cum denarii dimidii pondere acaciae; ex eo cinere dantur coclearia bina in vino myrtite aut
<span class="br"></span><span class="lineNumber">57</span><span class="br"></span>quolibet austero cum pari modo caldae. quidam omnibus Africanis ita utuntur, alii totidem Africanas vel latas<a class="footnoteLink" href="#note_LCL418_314_2" id="target_note_LCL418_314_2"><sup>2</sup></a> infundunt potius et, si maior fluctio sit, addunt acaciam fabae magnitudine. senectus anguium
dysinteriae et tenesmis in stagneo vase decoquitur
cum rosaceo, vel si in alio, cum stagno inlinitur. ius ex gallinaceis isdem medetur, sed veteris gallinacei
<span class="br"></span><span class="lineNumber">58</span><span class="br"></span>vehementius salsum ius alvum ciet. membrana gallinarum tosta et data in oleo ac sale coeliacorum dolores mulcet—abstinere autem frugibus ante et gallinam et hominem oportet—fimum columbinum tostum potumque. caro palumbis in aceto decocta dysintericis et coeliacis medetur, turdus inassatus cum myrti bacis dysintericis, item merulae, mel in quo apes sint inmortuae decoctum.</p>
</section><notes><section class="footnotes"><ul><li class="note" id="note_LCL418_314_1"><a class="footnoteCrossrefLink" href="#target_note_LCL418_314_1" title="Click to highlight in text"><sup class="lineRef">1</sup>subfervefacta . . . data <span class="italic">Mayhoff cum vet. Dal.</span>: -tis . . . -tis <span class="italic">codd., Detlefsen.</span></a></li><script type="text/javascript">document.getElementById('note_LCL418_314_1').style.display = "none";</script><li class="note" id="note_LCL418_314_2"><a class="footnoteCrossrefLink" href="#target_note_LCL418_314_2" title="Click to highlight in text"><sup class="lineRef">2</sup>vel latas <span class="italic">codd., Detlefsen</span>: velatas (<span class="italic">opp.</span> nudas) <span class="italic">Mayhoff, qui et</span> latas <span class="italic">sine</span> vel <span class="italic">coni.</span></a></li><script type="text/javascript">document.getElementById('note_LCL418_314_2').style.display = "none";</script></ul></section></notes></section>