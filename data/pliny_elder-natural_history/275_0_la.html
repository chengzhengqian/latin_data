<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Arconesus, Diethusa, Ascapos, Capheris, Mesate, Aeantion, Pateronnesos, Pateria, Calathe, Neriphus, Pelendos.</p>
<span class="br"></span><span class="lineNumber">75</span><span class="br"></span><p>Quartus e magnis Europae sinus ab Hellesponto incipiens Maeotis ostio finitur. sed totius Ponti forma breviter conplectenda est, ut facilius partes noscantur. vastum mare praeiacens Asiae et ab Europa porrecto Cherronesi litore expulsum angusto
meatu inrumpit in terras, <span class="sc">vii</span> stadiorum, ut dictum est, intervallo Europam auferens Asiae. primas angustias Hellespontum vocant; hac Xerxes Persarum rex constrato in navibus ponte duxit exercitum.
porrigitur deinde tenuis euripus <span class="sc">l͞x͞x͞x͞v͞i͞</span> spatio ad Priapum urbem Asiae, qua Magnus
<span class="br"></span><span class="lineNumber">76</span><span class="br"></span>Alexander transcendit. inde exspatiatur aequor rursusque in artum coit. laxitas Propontis appellatur, angustiae Thracius Bosporus, latitudine quingentorum
passuum qua Darius pater Xerxis copias ponte transvexit; tota ab Hellesponto
longitudo <span class="sc">c͞c͞x͞x͞x͞i͞x͞</span>.</p>
<p>Dein vastum mare Pontus Euxinus, qui quondam Axenus, longe refugientes occupat terras magnoque litorum flexu retro curvatus in cornua ab his utrimque
porrigitur, ut sit plane arcus Scythici forma. medio flexu iungitur ostio Maeotii lacus; Cimmerius Bosporus id os vocatur, <span class="sc">i͞i͞</span> quingentos passus latitudine.
<span class="br"></span><span class="lineNumber">77</span><span class="br"></span>at inter duos Bosporos Thracium et Cimmerium




</p></section><notes></notes></section>