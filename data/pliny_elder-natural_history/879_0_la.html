<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">30</span><span class="br"></span>homine subeuntem. coma omnis in cacumine et pomum est, non inter folia hoc ut in ceteris sed suis inter ramos palmitibus racemosum, utraque natura uvae atque pomi. folia cultrato mucrone lateribus in sese bifida tabellas primum demonstravere geminas, nunc ad funes vitiliumque nexus et capitum levia umbracula finduntur.</p>
<span class="br"></span><span class="lineNumber">31</span><span class="br"></span><p>Arboribus, immo potius omnibus quae terra gignat herbisque etiam utrumque esse sexum diligentissimi naturae tradunt, quod in plenum satis sit dixisse hoc in loco, nullis tamen arboribus manifestius. mas in palmite floret, femina citra florem germinat tantum spicae modo. utrisque autem prima nascitur pomi caro, postea lignum intus; hoc est semen eius: argumentum quod parvae sine hoc reperiuntur in eodem
<span class="br"></span><span class="lineNumber">32</span><span class="br"></span>palmite. est autem oblongum, non ut olivis orbiculatum, praeterea caesum a dorso pulvinata fissura, et in alvo media plerisque umbilicatum: inde primum spargitur radix. seritur autem pronum et bina iuxta composita semina superque totidem, quoniam infirmae<a class="footnoteLink" href="#note_LCL370_116_1" id="target_note_LCL370_116_1"><sup>1</sup></a> singulis plantae,<a class="footnoteLink" href="#note_LCL370_116_2" id="target_note_LCL370_116_2"><sup>2</sup></a> quaternae coalescunt.
<span class="br"></span><span class="lineNumber">33</span><span class="br"></span>multis candidisque lignum hoc a carnibus discernitur tunicis, aliis corpori adhaerentibus, laxeque distans


</p></section><notes><section class="footnotes"><ul><li class="note" id="note_LCL370_116_1"><a class="footnoteCrossrefLink" href="#target_note_LCL370_116_1" title="Click to highlight in text"><sup class="lineRef">1</sup>infirma e <span class="italic">Mayhoff.</span></a></li><script type="text/javascript">document.getElementById('note_LCL370_116_1').style.display = "none";</script><li class="note" id="note_LCL370_116_2"><a class="footnoteCrossrefLink" href="#target_note_LCL370_116_2" title="Click to highlight in text"><sup class="lineRef">2</sup><span class="italic">Ian</span>: planta est.</a></li><script type="text/javascript">document.getElementById('note_LCL370_116_2').style.display = "none";</script></ul></section></notes></section>