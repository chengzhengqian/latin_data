<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

flatus quoque pervicax libra: quippe non eadem gratia Belgicis. haec et Creticis commendatio, omnibus<a class="footnoteLink" href="#note_LCL370_492_1" id="target_note_LCL370_492_1"><sup>1</sup></a> quamquam praeferuntur Indici, quorum alia quibusdam videtur natura, quando et hastarum vicem
<span class="br"></span><span class="lineNumber">162</span><span class="br"></span>praebent additis cuspidibus. harundini quidem Indicae
arborea amplitudo, quales vulgo in templis videmus. differre mares ac feminas in his quoque Indi tradunt: spissius mari corpus, feminae capacius.
navigiorumque etiam vicem praestant, si credimus, singula internodia. circa Acesinen amnem maxime nascitur.</p>
<span class="br"></span><span class="lineNumber">163</span><span class="br"></span><p>Harundo omnis ex una stirpe numerosa, atque etiam recisa fecundius resurgit. radix natura vivax, geniculata et ipsa. folia Indicis tantum brevia, omnibus vero a nodo orsa conplexu tenues per ambitum inducunt tunicas, atque a medio internodio cum plurimum desinunt vestire procumbuntque. latera harundini calamoque in rotunditate bina, super nodos alterno semper inguine, ut alterum a dextera fiat, alterum superiore geniculo ab laeva per vices. inde exeunt aliquando rami qui sunt calami tenues.</p>
<span class="br"></span><span class="lineNumber">164</span><span class="br"></span><p>LXVI. Plura autem genera. alia spissior densiorque geniculis, brevibus internodiis, alia rarior maioribus,

</p></section><notes><section class="footnotes"><ul><li class="note" id="note_LCL370_492_1"><a class="footnoteCrossrefLink" href="#target_note_LCL370_492_1" title="Click to highlight in text"><sup class="lineRef">1</sup><span class="italic">Sillig</span>: commendationibus <span class="italic">aut</span> commendatis.</a></li><script type="text/javascript">document.getElementById('note_LCL370_492_1').style.display = "none";</script></ul></section></notes></section>