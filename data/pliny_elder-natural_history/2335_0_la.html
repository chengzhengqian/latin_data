<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

aliena lingua quaeque peritissima huius censurae in nostro aevo fuit.<a class="footnoteLink" href="#note_LCL418_502_1" id="target_note_LCL418_502_1"><sup>1</sup></a> sunt ergo Muciani verba, quae subiciam: Cyzicena maiora Lucrinis, dulciora Brittannicis,
suaviora Medullis, acriora Ephesis, pleniora Iliciensibus, sicciora Coryphantenis, teneriora Histricis,
candidiora Cerceiensibus. sed his neque dulciora
<span class="br"></span><span class="lineNumber">63</span><span class="br"></span>neque teneriora ulla esse compertum est. in Indico mari Alexandri rerum auctores pedalia inveniri prodidere,
nec non inter nos nepotis<a class="footnoteLink" href="#note_LCL418_502_2" id="target_note_LCL418_502_2"><sup>2</sup></a> cuiusdam nomenclatura
tridacna appellavit, tantae amplitudinis intellegi cupiens, ut ter mordenda essent.</p>
<span class="br"></span><span class="lineNumber">64</span><span class="br"></span><p>Dos eorum medica hoc in loco tota dicetur; stomachum
unice reficiunt, fastidiis medentur, addiditque luxuria frigus obrutis nive, summa montium et maris ima miscens. emolliunt alvum leniter. eademque cocta cum mulso tenesmo, qui sine exulceratione sit, liberant. vesicarum ulcera quoque repurgant. cocta in conchis suis, uti clusa invenerint, mire destillationibus
<span class="br"></span><span class="lineNumber">65</span><span class="br"></span>prosunt. testae ostreorum cinis uvam sedat et tonsillas admixto melle, eodem modo parotidas, panos mammarumque duritias, capitum ulcera ex aqua cutemque mulierum extendit; inspergitur et ambustis. et dentifricio placet. pruritibus quoque et eruptionibus pituitae ex aceto medetur. purpurae







</p></section><notes><section class="footnotes"><ul><li class="note" id="note_LCL418_502_1"><a class="footnoteCrossrefLink" href="#target_note_LCL418_502_1" title="Click to highlight in text"><sup class="lineRef">1</sup>fuit <span class="italic">codd.</span>: fuerit <span class="italic">vel</span> fit <span class="italic">coni. Mayhoff.</span></a></li><script type="text/javascript">document.getElementById('note_LCL418_502_1').style.display = "none";</script><li class="note" id="note_LCL418_502_2"><a class="footnoteCrossrefLink" href="#target_note_LCL418_502_2" title="Click to highlight in text"><sup class="lineRef">2</sup>nepotis] <span class="italic">Fr√∂hner</span> Nepotis <span class="italic">coni.</span></a></li><script type="text/javascript">document.getElementById('note_LCL418_502_2').style.display = "none";</script></ul></section></notes></section>