<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

equae e dulci potus eicit, item ungula suffitu aut fimum aridum. vulvas procidentes butyrum infusum sistit. induratam vulvam aperit fel bubulum rosaceo admixto, foris vellere cum resina terebinthina inposito.
<span class="br"></span><span class="lineNumber">253</span><span class="br"></span>aiunt et suffitu fimi e mari bove procidentes vulvas reprimi, partus adiuvari, conceptus vero vaccini lactis potu. sterilitatem a partus vexatione fieri certum est. hanc emendari Olympias Thebana adfirmat felle taurino et adipe serpentium et aerugine ac melle medicatis locis ante coitus. vitulinum quoque
fel in purgationibus sub coitu adspersum vulvae etiam duritias ventris<a class="footnoteLink" href="#note_LCL418_170_1" id="target_note_LCL418_170_1"><sup>1</sup></a> emollit et profluvium minuit umbilico peruncto atque in totum vulvae prodest.
<span class="br"></span><span class="lineNumber">254</span><span class="br"></span>modum statuunt fellis pondere denarii, opii tertiam admixto amygdalino oleo quantum satis esse appareat,
haec in vellere inponunt. masculi fel vituli cum mellis dimidio tritum servatur ad vulvas. carnem
vituli si cum aristolochia inassatam edant circa conceptum, mares parituras promittunt. medulla vituli in vino et aqua decocta cum sebo exulcerationibus
vulvarum inposita prodest, item adips vulpium excrementumque felium, hoc cum resina et rosaceo
<span class="br"></span><span class="lineNumber">255</span><span class="br"></span>inpositum. caprino cornu suffiri vulvam utilissimum putant. silvestrium caprarum sanguis cum palma marina pilos detrahit, ceterarum vero fel callum




</p></section><notes><section class="footnotes"><ul><li class="note" id="note_LCL418_170_1"><a class="footnoteCrossrefLink" href="#target_note_LCL418_170_1" title="Click to highlight in text"><sup class="lineRef">1</sup>ventris <span class="italic">codd.</span>, <span class="italic">Detlefsen</span>: veteres <span class="italic">Mayhoff.</span></a></li><script type="text/javascript">document.getElementById('note_LCL418_170_1').style.display = "none";</script></ul></section></notes></section>