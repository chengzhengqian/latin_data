<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

bina<a class="footnoteLink" href="#note_LCL353_354_1" id="target_note_LCL353_354_1"><sup>1</sup></a> parit in leporina pelle semper in cacuminibus
<span class="br"></span><span class="lineNumber">98</span><span class="br"></span>ramorum suspensa. picae cum diligentius visum ab homine nidum sensere, ova transgerunt alio. hoc in his avibus quarum digiti non sint accommodati complectendis transferendisque ovis miro traditur modo: namque surculo super bina ova inposito ac ferruminato alvi glutino subdita cervice medio aequa utrimque libra deportant alio.</p>
<span class="br"></span><span class="lineNumber">99</span><span class="br"></span><p>LI. Nec vero iis minor sollertia quae cunabula in terra faciunt corporis gravitate prohibitae sublime petere. merops vocatur genitores suos reconditos pascens, pallido intus colore pennarum, superne cyaneo, priore parte<a class="footnoteLink" href="#note_LCL353_354_2" id="target_note_LCL353_354_2"><sup>2</sup></a> subrutilo. nidificat in specu sex pedum defossa altitudine.</p>
<span class="br"></span><span class="lineNumber">100</span><span class="br"></span><p>Perdices spina et frutice sic muniunt receptaculum ut contra feras abunde vallentur; ovis stragulum molle pulvere contumulant, nec in quo loco peperere incubant; ne cui frequentior conversatio suspecta sit, transferunt alio. illae quidem et maritos suos fallunt,
quoniam intemperantia libidinis frangunt earum ova ne incubando detineantur, tunc inter se dimicant mares desiderio feminarum; victum aiunt
<span class="br"></span><span class="lineNumber">101</span><span class="br"></span>venerem pati. id quidem et coturnices Trogus et gallinaceos aliquando, perdices vero a domitis feros


</p></section><notes><section class="footnotes"><ul><li class="note" id="note_LCL353_354_1"><a class="footnoteCrossrefLink" href="#target_note_LCL353_354_1" title="Click to highlight in text"><sup class="lineRef">1</sup><span class="italic">Dalecamp</span>: binos.</a></li><script type="text/javascript">document.getElementById('note_LCL353_354_1').style.display = "none";</script><li class="note" id="note_LCL353_354_2"><a class="footnoteCrossrefLink" href="#target_note_LCL353_354_2" title="Click to highlight in text"><sup class="lineRef">2</sup><span class="italic">Mayhoff ex Aristotele</span>: priori.</a></li><script type="text/javascript">document.getElementById('note_LCL353_354_2').style.display = "none";</script></ul></section></notes></section>