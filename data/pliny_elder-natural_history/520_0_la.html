<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

pernicialia, nec quia desit illis amoris vis, namque traditur unus amasse quandam in Aegypto corallas vendentem ac (ne quis volgariter electam putet) mire gratam Aristophani celeberrimo in arte grammatica,
<span class="br"></span><span class="lineNumber">14</span><span class="br"></span>alius Menandrum Syracusanum incipientis iuventae in exercitu Ptolomaei, desiderium eius, quotiens
non videret, inedia testatus. et unguentariam quandam dilectam Iuba tradit. omnium amoris fuere argumenta gaudium ad conspectum blanditiaeque inconditae, stipesque quas populus dedisset servatae et in sinum effusae. nec mirum esse amorem quibus
<span class="br"></span><span class="lineNumber">15</span><span class="br"></span>sit memoria. idem namque tradit agnitum in senecta multos post annos qui rector in iuventa fuisset; idem divinationem quandam iustitiae, cum Bocchus rex triginta elephantis totidem in quos saevire instituerat stipitibus adligatos obiecisset, procursantibus inter eos qui lacesserent, nec<a class="footnoteLink" href="#note_LCL353_12_1" id="target_note_LCL353_12_1"><sup>1</sup></a> potuisse effici ut crudelitatis alienae ministerio fungerentur.</p>
<span class="br"></span><span class="lineNumber">16</span><span class="br"></span><p>VI. Elephantos Italia primum vidit Pyrri regis bello et boves Lucas appellavit in Lucanis viso anno urbis <span class="sc">cccclxxiv</span>,<a class="footnoteLink" href="#note_LCL353_12_2" id="target_note_LCL353_12_2"><sup>2</sup></a> Roma autem in triumpho <span class="sc">v</span><a class="footnoteLink" href="#note_LCL353_12_3" id="target_note_LCL353_12_3"><sup>3</sup></a> annis ad superiorem numerum additis, eadem plurimos
anno <span class="sc">dii</span> victoria L. Metelli pontificis in Sicilia





</p></section><notes><section class="footnotes"><ul><li class="note" id="note_LCL353_12_1"><a class="footnoteCrossrefLink" href="#target_note_LCL353_12_1" title="Click to highlight in text"><sup class="lineRef">1</sup><span class="italic">v.l.</span> non.</a></li><script type="text/javascript">document.getElementById('note_LCL353_12_1').style.display = "none";</script><li class="note" id="note_LCL353_12_2"><a class="footnoteCrossrefLink" href="#target_note_LCL353_12_2" title="Click to highlight in text"><sup class="lineRef">2</sup><span class="italic">Rackham</span>: <span class="sc">cccclxxii.</span></a></li><script type="text/javascript">document.getElementById('note_LCL353_12_2').style.display = "none";</script><li class="note" id="note_LCL353_12_3"><a class="footnoteCrossrefLink" href="#target_note_LCL353_12_3" title="Click to highlight in text"><sup class="lineRef">3</sup><span class="italic">Rackham</span>: <span class="sc">vii</span>.</a></li><script type="text/javascript">document.getElementById('note_LCL353_12_3').style.display = "none";</script></ul></section></notes></section>