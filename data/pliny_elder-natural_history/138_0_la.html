<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

sed ex proxima atque turbidiore natura: argumentum
evidens, quod omnia e superiore caelo decidentia obliquos habent ictus, haec autem quae vocant
<span class="br"></span><span class="lineNumber">139</span><span class="br"></span>terrena rectos. et quae<a class="footnoteLink" href="#note_LCL330_276_1" id="target_note_LCL330_276_1"><sup>1</sup></a> ex propiore materia cadunt ideo creduntur e terra exire quoniam ex repulsu nulla vestigia edunt, cum sit illa ratio non inferi ictus sed aversi.<a class="footnoteLink" href="#note_LCL330_276_2" id="target_note_LCL330_276_2"><sup>2</sup></a> a Saturni ea sidere proficisci subtilius ista consectati putant, sicut cremantia a Martis, qualiter cum Volsinii, oppidum Tuscorum opulentissimum, totum concrematum est fulmine. vocant et familiaria, in totam vitam fatidica, quae prima fiunt familiam suam cuique indepto. ceterum
existimant non ultra decem annos portendere privata praeterquam aut primo matrimonio facta aut natali die, publica non ultra tricesimum annum praeterquam in deductione oppidi.</p>
<span class="br"></span><span class="lineNumber">140</span><span class="br"></span><p>LIV. Exstat annalium memoria sacris quibusdam et precationibus vel cogi fulmina vel inpetrari. vetus fama Etruriae est inpetratum, Volsinios urbem depopulatis agris subeunte monstro quod vocavere Oltam, evocatum a Porsina suo rege. et ante eum a Numa saepius hoc factitatum in primo annalium suorum tradit L. Piso, gravis auctor, quod imitatum parum rite Tullum Hostilium ictum fulmine. lucosque




</p></section><notes><section class="footnotes"><ul><li class="note" id="note_LCL330_276_1"><a class="footnoteCrossrefLink" href="#target_note_LCL330_276_1" title="Click to highlight in text"><sup class="lineRef">1</sup>Et quae <span class="italic">Mayhoff</span>: sed quia.</a></li><script type="text/javascript">document.getElementById('note_LCL330_276_1').style.display = "none";</script><li class="note" id="note_LCL330_276_2"><a class="footnoteCrossrefLink" href="#target_note_LCL330_276_2" title="Click to highlight in text"><sup class="lineRef">2</sup><span class="italic">Rackham</span>: adversi.</a></li><script type="text/javascript">document.getElementById('note_LCL330_276_2').style.display = "none";</script></ul></section></notes></section>