<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Rhodi, et alia genera similiter, ne culinarum censura peragatur. nondum Britannica serviebant litora cum Orata Lucrina nobilitabat; postea visum tanti in extremam Italiam petere Brundisium ostreas, ac ne lis esset inter duos sapores, nuper excogitatum famem longae advectionis a Brundisio conpascere in Lucrino.</p>
<span class="br"></span><span class="lineNumber">170</span><span class="br"></span><p>LXXX. Eadem aetate prior Licinius Murena reliquorum piscium vivaria invenit, cuius deinde exemplum nobilitas secuta est Philippi, Hortensi. Lucullus exciso etiam monte iuxta Neapolim maiore impendio quam villam exaedificaverat euripum et maria admisit, qua de causa Magnus Pompeius Xerxen togatum eum appellabat. |<span class="sc">x</span>͞<span class="sc">l</span>͞| HS e piscina ea<a class="footnoteLink" href="#note_LCL353_278_1" id="target_note_LCL353_278_1"><sup>1</sup></a> defuncto illo veniere pisces.</p>
<span class="br"></span><span class="lineNumber">171</span><span class="br"></span><p>LXXXI. Murenarum vivarium privatim excogitavit
ante alios C. Hirrius, qui cenis triumphalibus Caesaris dictatoris sex milia numero murenarum mutua appendit; nam permutare quidem pretio noluit aliave merce. huius villam infra<a class="footnoteLink" href="#note_LCL353_278_2" id="target_note_LCL353_278_2"><sup>2</sup></a> quam
<span class="br"></span><span class="lineNumber">172</span><span class="br"></span>modicam |<span class="sc">x</span>͞<span class="sc">l</span>͞| piscinae vendiderunt. invasit dein singulorum piscium amor. apud Baulos in parte Baiana piscinam habuit Hortensius orator in qua murenam adeo dilexit ut exanimatam flesse credatur.
in eadem villa Antonia Drusi murenae quam diligebat inaures addidit, cuius propter famam nonnulli
Baulos videre concupiverunt.</p>
</section><notes><section class="footnotes"><ul><li class="note" id="note_LCL353_278_1"><a class="footnoteCrossrefLink" href="#target_note_LCL353_278_1" title="Click to highlight in text"><sup class="lineRef">1</sup><span class="italic">Mayhoff</span>: <span class="sc">xl</span> hii se pisimae a <span class="italic">aut alia.</span></a></li><script type="text/javascript">document.getElementById('note_LCL353_278_1').style.display = "none";</script><li class="note" id="note_LCL353_278_2"><a class="footnoteCrossrefLink" href="#target_note_LCL353_278_2" title="Click to highlight in text"><sup class="lineRef">2</sup><span class="italic">Mayhoff</span>: intra.</a></li><script type="text/javascript">document.getElementById('note_LCL353_278_2').style.display = "none";</script></ul></section></notes></section>