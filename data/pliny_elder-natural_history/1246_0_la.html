<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

kal. Apriles. peragitur autem messis mense Maio, stipula numquam cubitali, quippe sabulum subest
<span class="br"></span><span class="lineNumber">170</span><span class="br"></span>granumque limo tantum continetur. excellentius Thebaidis regioni frumentum, quoniam palustris Aegyptus. similis ratio sed felicitas maior Babyloniae Seleuciae, Euphrate atque Tigri restagnantibus, quoniam rigandi modus ibi manu temperatur. Syria quoque tenui sulco arat, cum multifariam in Italia octoni boves ad singulos vomeres anhelent. in omni quidem parte culturae, sed in hac maxime valet oraculum illud: ‘quid quaeque regio patiatur.’</p>
<span class="br"></span><span class="lineNumber">171</span><span class="br"></span><p>XLVIII. Vomerum plura genera: culter vocatur infixus prae dentali<a class="footnoteLink" href="#note_LCL371_296_1" id="target_note_LCL371_296_1"><sup>1</sup></a> priusquam proscindatur terram secans futurisque sulcis vestigia praescribens incisuris quas resupinus in arando mordeat vomer. alterum genus est volgare rostrati<a class="footnoteLink" href="#note_LCL371_296_2" id="target_note_LCL371_296_2"><sup>2</sup></a> vectis. tertium in solo facili non toto porrectum dentali sed exigua cuspide
<span class="br"></span><span class="lineNumber">172</span><span class="br"></span>in rostro. latior haec quarto generi et acutior in mucronem fastigata eodemque gladio scindens solum et acie laterum radices herbarum secans. non pridem inventum in Raetia Galliae ut duas adderent tali rotulas, quod genus vocant plaumorati; cuspis
<span class="br"></span><span class="lineNumber">173</span><span class="br"></span>effigiem palae habet. serunt ita non nisi culta terra<a class="footnoteLink" href="#note_LCL371_296_3" id="target_note_LCL371_296_3"><sup>3</sup></a> et fere nova<a class="footnoteLink" href="#note_LCL371_296_4" id="target_note_LCL371_296_4"><sup>4</sup></a>; latitudo vomeris caespites versat,




</p></section><notes><section class="footnotes"><ul><li class="note" id="note_LCL371_296_1"><a class="footnoteCrossrefLink" href="#target_note_LCL371_296_1" title="Click to highlight in text"><sup class="lineRef">1</sup>infixus prae dentali? <span class="italic">Mayhoff</span>: infelix (inflexus <span class="italic">Sillig</span>) praedensam.</a></li><script type="text/javascript">document.getElementById('note_LCL371_296_1').style.display = "none";</script><li class="note" id="note_LCL371_296_2"><a class="footnoteCrossrefLink" href="#target_note_LCL371_296_2" title="Click to highlight in text"><sup class="lineRef">2</sup><span class="italic">Gelenius</span>: rostratum uti <span class="italic">aut</span> rostra uti.</a></li><script type="text/javascript">document.getElementById('note_LCL371_296_2').style.display = "none";</script><li class="note" id="note_LCL371_296_3"><a class="footnoteCrossrefLink" href="#target_note_LCL371_296_3" title="Click to highlight in text"><sup class="lineRef">3</sup>cultrata <span class="italic">vel</span> cultro arata t. <span class="italic">Strack</span>: inculta t. <span class="italic">Frobeen</span>: cultatra <span class="italic">aut</span> cultratatra.</a></li><script type="text/javascript">document.getElementById('note_LCL371_296_3').style.display = "none";</script><li class="note" id="note_LCL371_296_4"><a class="footnoteCrossrefLink" href="#target_note_LCL371_296_4" title="Click to highlight in text"><sup class="lineRef">4</sup>novali? <span class="italic">Mayhoff.</span></a></li><script type="text/javascript">document.getElementById('note_LCL371_296_4').style.display = "none";</script></ul></section></notes></section>