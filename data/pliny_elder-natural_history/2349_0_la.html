<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">109</span><span class="br"></span><p>XXXV. Urinae incontinentiam hippocampi tosti et in cibo saepius sumpti emendant, ophidion pisciculus congro similis cum lili radice, pisciculi minuti ex ventre eius, qui devoraverit, exempti cremati ita, ut cinis eorum bibatur ex aqua. iubent et cocleas Africanas cum sua carne comburi cineremque ex vino Signino dari.</p>
<span class="br"></span><span class="lineNumber">110</span><span class="br"></span><p>XXXVI. Podagris articulariisque morbis utile est oleum, in quo decocta sint ranarum intestina, et rubetae cinis cum adipe vetere. quidam et hordei cinerem adiciunt trium rerum aequo pondere. iubent et lepore marino recenti podagram fricari, fibrinis quoque pellibus calceari, maxime Pontici fibri, item vituli marini, cuius et adips prodest isdem, nec non et bryon, de quo diximus, lactucae simile, rugosioribus
<span class="br"></span><span class="lineNumber">111</span><span class="br"></span>foliis, sine caule. natura ei styptica, inpositumque
lenit impetus podagrae. item alga, de qua et ipsa dictum est. observatur in ea, ne arida inponatur.
perniones emendat pulmo marinus, cancri marini cinis ex oleo, item fluviatiles triti ustique, cinere<a class="footnoteLink" href="#note_LCL418_530_1" id="target_note_LCL418_530_1"><sup>1</sup></a> et ex oleo subacto,<a class="footnoteLink" href="#note_LCL418_530_2" id="target_note_LCL418_530_2"><sup>2</sup></a> siluri adips. in articulis morborum impetus sedant ranae subinde recentes inpositae; quidam dissectas iubent inponi. corpus auget ius mitulorum et concharum.</p>
<span class="br"></span><span class="lineNumber">112</span><span class="br"></span><p>XXXVII. Comitiales, ut diximus, coagulum vituli marini bibunt cum lacte equino asinaeve aut cum







</p></section><notes><section class="footnotes"><ul><li class="note" id="note_LCL418_530_1"><a class="footnoteCrossrefLink" href="#target_note_LCL418_530_1" title="Click to highlight in text"><sup class="lineRef">1</sup>cinere <span class="italic">codd.</span>: in cinerem <span class="italic">coni. Sillig.</span></a></li><script type="text/javascript">document.getElementById('note_LCL418_530_1').style.display = "none";</script><li class="note" id="note_LCL418_530_2"><a class="footnoteCrossrefLink" href="#target_note_LCL418_530_2" title="Click to highlight in text"><sup class="lineRef">2</sup>subacto <span class="italic">Mayhoff</span>: subacti <span class="italic">codd.</span></a></li><script type="text/javascript">document.getElementById('note_LCL418_530_2').style.display = "none";</script></ul></section></notes></section>