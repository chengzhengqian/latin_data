<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

est in fraudem earum gallinaceos quoque pascendi lacte madidis cibis: multo ita gratiores adprobantur. feminae quidem ad saginam non omnes eliguntur, nec nisi in cervice pingui cute. postea culinarum artes, ut clunes spectentur, ut dividantur in tergora, ut a pede uno dilatatae repositoria occupent. dedere et Parthi cocis suos mores. nec tamen in hoc mangonio quicquam totum placet, clune, alibi pectore tantum laudatis.</p>
<span class="br"></span><span class="lineNumber">141</span><span class="br"></span><p>LXXII. Aviaria primus instituit inclusis omnium generum avibus M. Laenius Strabo Brundisi equestris ordinis. ex eo coepimus carcere animalia coercere quibus rerum natura caelum adsignaverat. maxime tamen insignis est in hac memoria Clodii Aesopi, tragici histrionis, patina HS <span class="sc">c</span> taxata, in qua posuit aves cantu aliquo aut humano sermone vocales, HS
<span class="br"></span><span class="lineNumber">142</span><span class="br"></span>viÍž singulas coemptas, nulla alia inductus suavitate nisi ut in iis imitationem hominis manderet, ne quaestus quidem suos reveritus illos opimos et voce meritos, dignus prorsus filio a quo devoratas diximus margaritas, non sic tamen ut verum facere velim<a class="footnoteLink" href="#note_LCL353_382_1" id="target_note_LCL353_382_1"><sup>1</sup></a> inter duos iudicium turpitudinis, nisi<a class="footnoteLink" href="#note_LCL353_382_2" id="target_note_LCL353_382_2"><sup>2</sup></a> quod minus est summas rerum naturae opes quam hominum linguas cenasse.</p>
</section><notes><section class="footnotes"><ul><li class="note" id="note_LCL353_382_1"><a class="footnoteCrossrefLink" href="#target_note_LCL353_382_1" title="Click to highlight in text"><sup class="lineRef">1</sup>velim <span class="italic">Mueller</span>: vi.</a></li><script type="text/javascript">document.getElementById('note_LCL353_382_1').style.display = "none";</script><li class="note" id="note_LCL353_382_2"><a class="footnoteCrossrefLink" href="#target_note_LCL353_382_2" title="Click to highlight in text"><sup class="lineRef">2</sup><span class="italic">edd.</span>: si.</a></li><script type="text/javascript">document.getElementById('note_LCL353_382_2').style.display = "none";</script></ul></section></notes></section>