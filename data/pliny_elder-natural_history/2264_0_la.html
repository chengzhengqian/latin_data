<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

cypri. inflationes quoque vulvarum discutiunt exemptae
testis tritae cum rosaceo. ad haec Astypalaeicae
<span class="br"></span><span class="lineNumber">127</span><span class="br"></span>maxime eliguntur. alio modo Africanae binae tritae cum feni Graeci quod tribus digitis capiatur, addito melle coclearibus quattuor, inlinuntur
alvo prius irino suco perunctae. sunt et minutae loricaeque<a class="footnoteLink" href="#note_LCL418_360_1" id="target_note_LCL418_360_1"><sup>1</sup></a> candidae cocleae passim oberrantes.
hae arefactae sole in tegulis tusaeque in farinam miscentur lomento aequis partibus candoremque
et levorem corpori adferunt. scabendi desideria tollunt minutae et latae cum polenta.
<span class="br"></span><span class="lineNumber">128</span><span class="br"></span>viperam mulier praegnans si transcenderit, abortum faciet, item amphisbaenam, mortuam dumtaxat, † nam vivam habentes in pyxide inpune transeunt; etiam si mortua sit atque adservata, partus faciles praestat; vel mortua mirum, si sine adservata transcenderit gravida, innoxium fieri, si protinus transcendat adservatam.†<a class="footnoteLink" href="#note_LCL418_360_2" id="target_note_LCL418_360_2"><sup>2</sup></a> anguis inveterati suffitu menstrua adiuvant.</p>
<span class="br"></span><span class="lineNumber">129</span><span class="br"></span><p>XLIV. Anguium senectus adalligata lumbis faciliores
partus facit, protinus a puerperio removenda. dant et in vino bibendam cum ture, aliter sumpta abortum facit. baculum quo angui rana excussa sit parturientes adiuvat, trixallidum cinis inlitus cum melle purgationes, item araneus qui filum deducit ex




</p></section><notes><section class="footnotes"><ul><li class="note" id="note_LCL418_360_1"><a class="footnoteCrossrefLink" href="#target_note_LCL418_360_1" title="Click to highlight in text"><sup class="lineRef">1</sup>loricaeque VRdT: longaeque E <span class="italic">vulg. Detlefsen</span>: loricataeque
<span class="italic">coni. Warmington.</span></a></li><script type="text/javascript">document.getElementById('note_LCL418_360_1').style.display = "none";</script><li class="note" id="note_LCL418_360_2"><a class="footnoteCrossrefLink" href="#target_note_LCL418_360_2" title="Click to highlight in text"><sup class="lineRef">2</sup><span class="italic">Sic codd.</span>: in <span class="italic">pro</span> vel <span class="italic">Mayhoff. Obelos ego addo loco, ut videtur, desperato.</span></a></li><script type="text/javascript">document.getElementById('note_LCL418_360_2').style.display = "none";</script></ul></section></notes></section>