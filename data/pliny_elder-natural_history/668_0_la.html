<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">25</span><span class="br"></span><p>XI. Coccyx videtur ex accipitre fieri tempore anni figuram mutans, quoniam tunc non apparent reliqui nisi perquam paucis diebus, ipse quoque modico tempore aestatis visus non cernitur postea. est autem neque aduncis unguibus, solus accipitrum, nec capite similis illis neque alio quam colore, habitu<a class="footnoteLink" href="#note_LCL353_308_1" id="target_note_LCL353_308_1"><sup>1</sup></a> columbi potius. quin et absumitur ab accipitre, si quando una apparuere. sola omnium avis a suo genere
<span class="br"></span><span class="lineNumber">26</span><span class="br"></span>interempta. mutat autem et vocem. procedit vere, occultatur caniculae ortu, inter quae<a class="footnoteLink" href="#note_LCL353_308_2" id="target_note_LCL353_308_2"><sup>2</sup></a> parit in alienis nidis, maxime palumbium, maiore ex parte singula ova, quod nulla alia avis, raro bina. causa pullos subiciendi putatur quod sciat se invisam cunctis avibus, nam minutae quoque infestant; ita non fore tutam generi suo stirpem opinatur ni fefellerit, quare nullum facit nidum, alioqui<a class="footnoteLink" href="#note_LCL353_308_3" id="target_note_LCL353_308_3"><sup>3</sup></a> trepidum animal.
<span class="br"></span><span class="lineNumber">27</span><span class="br"></span>educat ergo subditum adulterato feta nido. ille avidus ex natura praeripit cibos reliquis pullis, itaque et nitidus in se nutricem convertit. illa gaudet eius specie miraturque sese ipsam quod talem pepererit; suos comparatione eius damnat ut alienos. absumique
etiam se inspectante patitur, donec corripiat








</p></section><notes><section class="footnotes"><ul><li class="note" id="note_LCL353_308_1"><a class="footnoteCrossrefLink" href="#target_note_LCL353_308_1" title="Click to highlight in text"><sup class="lineRef">1</sup><span class="italic">Detlefsen</span>: ac visu <span class="italic">aut</span> ac victu.</a></li><script type="text/javascript">document.getElementById('note_LCL353_308_1').style.display = "none";</script><li class="note" id="note_LCL353_308_2"><a class="footnoteCrossrefLink" href="#target_note_LCL353_308_2" title="Click to highlight in text"><sup class="lineRef">2</sup><span class="italic">Mayhoff</span>: interque (semperque <span class="italic">edd.</span>).</a></li><script type="text/javascript">document.getElementById('note_LCL353_308_2').style.display = "none";</script><li class="note" id="note_LCL353_308_3"><a class="footnoteCrossrefLink" href="#target_note_LCL353_308_3" title="Click to highlight in text"><sup class="lineRef">3</sup>&lt;et&gt; aloqui? <span class="italic">Mayhoff.</span></a></li><script type="text/javascript">document.getElementById('note_LCL353_308_3').style.display = "none";</script></ul></section></notes></section>