<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

superficie casas tegentes, carne vescentes; a flumine Arabi promunturium ipsum inhabitant, praeter capita toto corpore hirti coriisque piscium vestiti.
<span class="br"></span><span class="lineNumber">110</span><span class="br"></span>ab horum tractu Indiam versus Cascandrus deserta insula in oceano <span class="sc">l͞</span> p. traditur, iuxtaque eam freto interfluente Stoidis quaestuosa margaritis. a promunturio Carmanis iunguntur Harmozaei; quidam interponunt Arbios, <span class="sc">c͞c͞c͞c͞x͞x͞i͞</span> p. toto litore. ibi Portus Macedonum et Arae Alexandri in promunturio,
<span class="br"></span><span class="lineNumber">111</span><span class="br"></span>amnes Siccanas, dein Dratinus et Salsum. ab eo promunturium Themisteas; insula Aphrodisias habitatur. inde Persidis initium ad flumen Oratim quo dividitur ab Elymaide. contra Persidem insulae
Psilos, Cassandra, Aracha cum monte praealto Neptuno sacra. ipsa Persis adversus occasum sita optinet litore <span class="sc">d͞l͞</span> p., etiam in luxum dives, in Parthorum
iam pridem translata nomen.</p>
<p>Horum de imperio nunc in paucis.</p>
<span class="br"></span><span class="lineNumber">112</span><span class="br"></span><p>XXIX. Regna Parthorum duodeviginti sunt omnia;
ita enim dividunt provincias circa duo, ut diximus,
maria, Rubrum a meridie, Hyrcanium a septentrione.
ex his <span class="sc">xi</span> quae superiora dicuntur incipiunt a confinio
</p></section><notes></notes></section>