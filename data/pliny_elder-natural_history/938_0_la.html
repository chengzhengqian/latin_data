<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">71</span><span class="br"></span>aliis in locis polleat. Hispaniarum Laeetana copia nobilitantur, elegantia vero Tarraconensia atque Lauronensia et Baliarica ex insulis conferuntur Italiae primis. nec ignoro multa praetermissa plerosque existimaturos, quando suum cuique placet et quocumque
<span class="br"></span><span class="lineNumber">72</span><span class="br"></span>eatur, fabula eadem reperitur, divi Augusti iudiciorum ac palati
peritissimum e libertis censuram vini in epulas eius facientem dixisse hospiti de indigena
vino novum quidem sibi gustum esse eum atque non ex nobilibus, sed Caesarem non aliud poturum. nec negaverim et alia digna esse fama, sed de quibus consensus aevi iudicaverit haec sunt.</p>
<span class="br"></span><span class="lineNumber">73</span><span class="br"></span><p>IX. Nunc simili modo transmarina dicemus. in summa gloria post Homerica illa de quibus supra diximus fuere Thasium Chiumque, ex Chio quod Ariusium vocant. his addidit Lesbium Erasistrati maximi medici auctoritas, circiter <span class="sc">ccccl</span> anno urbis Romae. nunc gratia ante omnia est Clazomenio,
<span class="br"></span><span class="lineNumber">74</span><span class="br"></span>postquam parcius mari condiunt. Lesbium sponte


</p></section><notes></notes></section>