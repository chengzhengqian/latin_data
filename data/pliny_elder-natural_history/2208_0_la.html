<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

fiant. et cerebello gallinaceo occurritur. sed id devoratum
anno tantum eo prodest. aiunt et cristam galli contritam efficaciter inponi et anseris adipem cum melle. saliuntur et carnes eorum qui rabidi
<span class="br"></span><span class="lineNumber">101</span><span class="br"></span>fuerunt ad eadem remedia in cibo dandae. quin et necantur catuli statim in aqua ad sexum eius qui momorderit, ut iocur crudum devoretur ex iis. prodest
et fimum gallinaceum, dumtaxat rufum, ex aceto inpositum et muris aranei caudae cinis, ita ut ipse cui abscissa sit vivus dimittatur, glaebula ex hirundinum nido inlita ex aceto, vel pulli hirundinis combusti,membrana sive senectus anguium vernatione exuta cum cancro masculo ex vino trita, (nam hac<a class="footnoteLink" href="#note_LCL418_248_1" id="target_note_LCL418_248_1"><sup>1</sup></a> etiamper se reposita in arcis armariisque tineas necant)
<span class="br"></span><span class="lineNumber">102</span><span class="br"></span>mali tanta vis est ut urina quoque calcata rabiosi canis noceat, maxime ulcus habentibus. remedio est fimum caballinum adspersum aceto et calefactum in fico inpositum. minus hoc miretur qui cogitet lapidem
a cane morsum usque in proverbium discordiae venisse. qui in urinam canis suam egesserit torporem
lumborum sentire dicunt. lacerta, quam sepa, alii chalcidem vocant, in vino pota morsus suos sanat.</p>
<span class="br"></span><span class="lineNumber">103</span><span class="br"></span><p>XXXIII. Veneficiis ex mustela silvestri factis contrarium
est ius gallinacei veteris large haustum, peculiariter contra aconita, addi parum salis oporteat; gallinarum fimum, dumtaxat candidum, in hysopo decoctum aut mulso, contra venena fungorum boletorumque,




</p></section><notes><section class="footnotes"><ul><li class="note" id="note_LCL418_248_1"><a class="footnoteCrossrefLink" href="#target_note_LCL418_248_1" title="Click to highlight in text"><sup class="lineRef">1</sup>nam hac <span class="italic">ego</span>: nam <span class="italic">codd.</span>: hac <span class="italic">Mayhoff.</span></a></li><script type="text/javascript">document.getElementById('note_LCL418_248_1').style.display = "none";</script></ul></section></notes></section>