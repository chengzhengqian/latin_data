<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

esse certum est, multisque non profluere transfossis, quod homini tantum evenit. nam quae mutare diximus colorem alienum accipiunt quodam repercussu, homo solus in se mutat. morbi omnes morsque sanguinem absumunt.</p>
<span class="br"></span><span class="lineNumber">226</span><span class="br"></span><p>XCII. Sunt qui suptilitatem animi constare non tenuitate sanguinis putent, sed cute operimentisque corporum magis aut minus bruta esse, ut ostreas et testudines; boum terga, saetas suum obstare tenuitati immeantis spiritus, nec purum liquidumque tramitti; sic et in homine, cum crassior callosiorve excludat cutisâ€”ceu vero non crocodilis et duritia
<span class="br"></span><span class="lineNumber">227</span><span class="br"></span>tergoris tribuatur et sollertia.</p>
<p>XCIII. hippopotami corio crassitudo talis ut inde tornentur hastae et tamen quaedam ingenio medica diligentia. elephantorum quoque tergora inpenetrabiles cetras praebent<a class="footnoteLink" href="#note_LCL353_574_1" id="target_note_LCL353_574_1"><sup>1</sup></a> (cum tamen omnium quadripedum suptilitas animi praecipua perhibetur<a class="footnoteLink" href="#note_LCL353_574_2" id="target_note_LCL353_574_2"><sup>2</sup></a> illis); ergo cutis ipsa sensu caret, maxume in capite. ubicumque per se ac sine carne est volnerata non coit, ut in bucca cilioque.</p>
<span class="br"></span><span class="lineNumber">228</span><span class="br"></span><p>XCIV. Quae animal pariunt pilos habent, quae ova pinnas aut squamas aut corticem ut testudines aut cutem puram ut serpentes. pinnarum caules omnium
cavi; praecisae non crescunt, evulsae renascuntur.
membranis volant fragilibus insecta, umentibus





</p></section><notes><section class="footnotes"><ul><li class="note" id="note_LCL353_574_1"><a class="footnoteCrossrefLink" href="#target_note_LCL353_574_1" title="Click to highlight in text"><sup class="lineRef">1</sup><span class="italic">Rackham</span>: habent.</a></li><script type="text/javascript">document.getElementById('note_LCL353_574_1').style.display = "none";</script><li class="note" id="note_LCL353_574_2"><a class="footnoteCrossrefLink" href="#target_note_LCL353_574_2" title="Click to highlight in text"><sup class="lineRef">2</sup>perhibeatur <span class="italic">edd.</span></a></li><script type="text/javascript">document.getElementById('note_LCL353_574_2').style.display = "none";</script></ul></section></notes></section>