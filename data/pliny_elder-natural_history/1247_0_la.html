<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

semen protinus iniciunt cratesque dentatas supertrahunt. nec sarienda sunt hoc modo sata, sed protelis binis ternisque sic arant. uno boum iugo censeri anno facilis soli quadragena iugera, difficilis tricena iustum est.</p>
<span class="br"></span><span class="lineNumber">174</span><span class="br"></span><p>XLIX. In arando magnopere servandum est Catonis oraculum: ‘Quid est bene agrum colere? bene arare. quid secundum? arare.<a class="footnoteLink" href="#note_LCL371_298_1" id="target_note_LCL371_298_1"><sup>1</sup></a> quid tertium? stercorare.’ ‘sulco varo<a class="footnoteLink" href="#note_LCL371_298_2" id="target_note_LCL371_298_2"><sup>2</sup></a> ne ares. tempestive ares.’ Tepidioribus locis a bruma proscindi arva oportet, frigidioribus ab aequinoctio verno, et maturius sicca regione quam umida, maturius densa terra quam
<span class="br"></span><span class="lineNumber">175</span><span class="br"></span>soluta, pingui quam macra. ubi siccae et graves aestates, terra cretosa aut gracilis, utilius inter solstitium et autumni aequinoctium aratur, ubi leves aestus, frequentes imbres, pingue herbosumque solum, ibi mediis caloribus. altum et grave solum etiam hieme moveri placet, tenue valde et aridum paulo ante sationem.</p>
<span class="br"></span><span class="lineNumber">176</span><span class="br"></span><p>Sunt et huic<a class="footnoteLink" href="#note_LCL371_298_3" id="target_note_LCL371_298_3"><sup>3</sup></a> suae leges: lutosam terram ne tangito. vi omni arato. prius quam ares proscindito. hoc utilitatem habet quod inverso caespite herbarum radices necantur. quidam utique ab aequinoctio verno proscindi volunt. quod vere semel aratum est a temporis argumento vervactum vocatur;



</p></section><notes><section class="footnotes"><ul><li class="note" id="note_LCL371_298_1"><a class="footnoteCrossrefLink" href="#target_note_LCL371_298_1" title="Click to highlight in text"><sup class="lineRef">1</sup>arare <span class="italic">add. Sillig.</span></a></li><script type="text/javascript">document.getElementById('note_LCL371_298_1').style.display = "none";</script><li class="note" id="note_LCL371_298_2"><a class="footnoteCrossrefLink" href="#target_note_LCL371_298_2" title="Click to highlight in text"><sup class="lineRef">2</sup>varo <span class="italic">coll.</span> § 179 <span class="italic">Rackham</span>: vario (<span class="italic">sic et Cato</span>).</a></li><script type="text/javascript">document.getElementById('note_LCL371_298_2').style.display = "none";</script><li class="note" id="note_LCL371_298_3"><a class="footnoteCrossrefLink" href="#target_note_LCL371_298_3" title="Click to highlight in text"><sup class="lineRef">3</sup><span class="italic">Mayhoff</span>: hic.</a></li><script type="text/javascript">document.getElementById('note_LCL371_298_3').style.display = "none";</script></ul></section></notes></section>