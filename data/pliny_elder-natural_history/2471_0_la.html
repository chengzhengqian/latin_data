<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

contemptrix, hircino rumpitur sanguine, neque aliter quam recenti calidoque macerata et sic quoque multis ictibus, tunc etiam praeterquam eximias
<span class="br"></span><span class="lineNumber">60</span><span class="br"></span>incudes malleosque ferreos frangens. cuius hoc invento quove casu repertum? aut quae fuit coniectura experiendi rem inmensi pretii in foedissimo
animalium? numinum profecto talis inventio est et hoc munus omne, nec quaerenda ratio in ulla parte naturae, sed voluntas! cum feliciter contigit rumpere, in tam parvas friatur<a class="footnoteLink" href="#note_LCL419_210_1" id="target_note_LCL419_210_1"><sup>1</sup></a> crustas ut cerni vix possint. expetuntur hae scalptoribus ferroque includuntur,
nullam non duritiam ex facili cavantes.
<span class="br"></span><span class="lineNumber">61</span><span class="br"></span>adamas dissidet cum magnete in tantum ut iuxta positus ferrum non patiatur abstrahi aut, si admotus magnes adprehenderit, rapiat atque auferat. adamas et venena vincit atque inrita facit et lymphationes abigit metusque vanos expellit a mente. ob id quidam eum ananciten<a class="footnoteLink" href="#note_LCL419_210_2" id="target_note_LCL419_210_2"><sup>2</sup></a> vocavere. Metrodorus Scepsius in eadem Germania Basilia<a class="footnoteLink" href="#note_LCL419_210_3" id="target_note_LCL419_210_3"><sup>3</sup></a> insula nasci, in qua et sucinum, solus, quod equidem legerim, dicit et praefert Arabicis. quod esse falsum quis dubitet?</p>
</section><notes><section class="footnotes"><ul><li class="note" id="note_LCL419_210_1"><a class="footnoteCrossrefLink" href="#target_note_LCL419_210_1" title="Click to highlight in text"><sup class="lineRef">1</sup>friatur <span class="italic">Sillig</span> (<span class="italic">e coni. Iani</span>): fruatur B: feriantur <span class="italic">aut</span> frangantur <span class="italic">ceteri codd.</span></a></li><script type="text/javascript">document.getElementById('note_LCL419_210_1').style.display = "none";</script><li class="note" id="note_LCL419_210_2"><a class="footnoteCrossrefLink" href="#target_note_LCL419_210_2" title="Click to highlight in text"><sup class="lineRef">2</sup>ananciten BF: anchiten La <span class="italic">edd. vett.</span></a></li><script type="text/javascript">document.getElementById('note_LCL419_210_2').style.display = "none";</script><li class="note" id="note_LCL419_210_3"><a class="footnoteCrossrefLink" href="#target_note_LCL419_210_3" title="Click to highlight in text"><sup class="lineRef">3</sup>Basilia <span class="italic">Hardouin</span>; <span class="italic">cf.</span> ยง 36: balista <span class="italic">codd.</span></a></li><script type="text/javascript">document.getElementById('note_LCL419_210_3').style.display = "none";</script></ul></section></notes></section>