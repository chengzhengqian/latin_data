<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

(quod significat ditissimos armento), Chorranitae, Cesani, Choani. fuerunt et Graeca oppida Arethusa, Larisa, Chalcis, deleta variis bellis.</p>
<span class="br"></span><span class="lineNumber">160</span><span class="br"></span><p>Romana arma solus in eam terram adhuc intulit Aelius Gallus ex equestri ordine; nam C. Caesar Augusti filius prospexit tantum Arabiam. Gallus oppida diruit non nominata auctoribus qui ante scripserunt: Negranam, Nestum, Nescam, Magusum, Caminacum, Labaetiam, et supra dictam Maribam circuitu <span class="sc">v͞i͞</span>, item Caripetam, quo longissime processit.
<span class="br"></span><span class="lineNumber">161</span><span class="br"></span>cetera explorata retulit: Nomadas lacte et ferina carne vesci; reliquos vinum ut Indos palmis exprimere, oleum sesamae; numerosissimos esse Homeritas; Minaeis fertiles agros palmetis arbustoque,
in pecore divitias; Cerbanos et Agraeos armis praestare, maxime Chatramotitas; Carreis latissimos et fertilissimos agros; Sabaeos ditissimos silvarum fertilitate odorifera, auri metallis, agrorum riguis, mellis ceraeque proventu: de odoribus suo dicemus
<span class="br"></span><span class="lineNumber">162</span><span class="br"></span>volumine. Arabes mitrati degunt aut intonso crine, barba abraditur praeterquam in superiore labro; aliis et haec intonsa. mirumque dictu ex innumeris populis pars aequa in commerciis aut latrociniis
</p></section><notes></notes></section>