<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

urbe. quondam praeterea oppidum Crisa et cum Bulensibus Anticyra, Naulochum, Pyrrha, Amphisa immunis, Tithrone, Tithorea, Ambrysus, Mirana, quae regio Daulis appellatur. deinde in intumo sinu angulus Boeotiae adluitur cum oppidis Siphis, Thebis quae Corsiae cognominatae sunt iuxta montem Heliconem. tertium ab hoc mari Boeotiae oppidum Pagae, unde Peloponnesi prosilit cervix.</p>
<span class="br"></span><span class="lineNumber">9</span><span class="br"></span><p>IV. Peloponnesus, Apia antea appellata et Pelasgia,
paeninsula haut ulli terrae nobilitate postferenda, inter duo maria Aegaeum et Ionium, platani folio similis, propter angulosos recessus circuitu <span class="sc">d͞l͞x͞i͞i͞i͞</span> p. colligit auctore Isidoro; eadem per sinus paene tantundem adicit. angustiae unde procedit Isthmos appellantur. in eo loco inrumpentia e diverso quae dicta sunt maria a septentrione et exortu eius omnem ibi latitudinem vorant, donec contrario incursu tantorum aequorum in quinque milium passuum intervallum exesis utrimque lateribus angusta cervice Peloponnesum contineat Hellas. <span class="br"></span><span class="lineNumber">10</span><span class="br"></span>Corinthiacus hinc, illinc Saronicus appellatur sinus; Lecheae hinc, Cenchreae illinc angustiarum termini, longo et ancipiti navium ambitu quas magnitudo plaustris transvehi prohibet, quam ob causam perfodere






</p></section><notes></notes></section>