<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

villam Luculli ager, quo in genere censoria castigatio erat minus arare quam verrere. nec hoc sine arte quadam est. novissimus villam in Misenensi posuit C. Marius vii cos. sed peritia castra metandi, sic ut conparatos ei ceteros etiam Sulla Felix caecos fuisse
<span class="br"></span><span class="lineNumber">33</span><span class="br"></span>diceret. convenit neque iuxta paludes ponendam esse neque adverso amne, quamquam Homerus omnino e<a class="footnoteLink" href="#note_LCL371_210_1" id="target_note_LCL371_210_1"><sup>1</sup></a> flumine semper antelucanas auras insalubres verissime tradidit. spectare in aestuosis locis septentriones debet, meridiem in frigidis, in temperatis exortum aequinoctialem.</p>
<span class="br"></span><span class="lineNumber">34</span><span class="br"></span><p>Agri ipsius bonitas quibus argumentis iudicanda sit, quamquam de terrae genere optimo disserentes abunde dixisse possumus videri, etiamnum tamen traditas notas subsignabimus Catonis<a class="footnoteLink" href="#note_LCL371_210_2" id="target_note_LCL371_210_2"><sup>2</sup></a> maxime verbis: ‘Ebulum vel prunus silvestris vel rubus, bulbus minutus, trifolium, herba pratensis, quercus, silvestris pirus malusque frumentarii soli notae, item nigra terra et cinerei coloris. omnis creta coquet nisi permacra, sabulumque nisi id etiam pertenue est; et multo campestribus magis quam clivosis respondent eadem.’</p>
</section><notes><section class="footnotes"><ul><li class="note" id="note_LCL371_210_1"><a class="footnoteCrossrefLink" href="#target_note_LCL371_210_1" title="Click to highlight in text"><sup class="lineRef">1</sup>e <span class="italic">add. edd.</span></a></li><script type="text/javascript">document.getElementById('note_LCL371_210_1').style.display = "none";</script><li class="note" id="note_LCL371_210_2"><a class="footnoteCrossrefLink" href="#target_note_LCL371_210_2" title="Click to highlight in text"><sup class="lineRef">2</sup>Columellae <span class="italic">Pintianus</span>: Magonis <span class="italic">Klotz.</span></a></li><script type="text/javascript">document.getElementById('note_LCL371_210_2').style.display = "none";</script></ul></section></notes></section>