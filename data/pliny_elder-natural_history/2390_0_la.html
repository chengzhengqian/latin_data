<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

aliqui lapidem alabastriten vocant, quem cavant et ad vasa unguentaria, quoniam optume servare incorrupta
<span class="br"></span><span class="lineNumber">61</span><span class="br"></span>dicatur. idem et ustus emplastris convenit. nascitur circa Thebas Aegyptias et Damascum Syriae. hic ceteris candidior, probatissimus vero in Carmania, mox in India, iam quidem et in Syria Asiaque, vilissimus autem et sine ullo nitore in Cappadocia. probantur quam maxime mellei coloris, in vertices maculosi atque non tralucidi. vitia in iis corneus colos aut candidus et quidquid<a class="footnoteLink" href="#note_LCL419_48_1" id="target_note_LCL419_48_1"><sup>1</sup></a> simile vitro est.</p>
<span class="br"></span><span class="lineNumber">62</span><span class="br"></span><p>XIII. Paulum distare ab eo in unguentorum fide multi existimant lygdinos, in Paro repertos amplitudine
qua lances craterasque non excedant, antea ex Arabia tantum advehi solitos, candoris eximii. magnus et duobus contrariae inter se naturae honos, corallitico in Asia reperto mensurae non ultra bina cubita, candore proximo ebori et quadam similitudine. e diverso niger est Alabandicus terrae suae nomine, quamquam et Mileti nascens, ad purpuram tamen magis aspectu declinante. idem liquatur igni funditurque
<span class="br"></span><span class="lineNumber">63</span><span class="br"></span>ad usum vitri. Thebaicus lapis interstinctus aureis guttis invenitur in Africae parte Aegypto





</p></section><notes><section class="footnotes"><ul><li class="note" id="note_LCL419_48_1"><a class="footnoteCrossrefLink" href="#target_note_LCL419_48_1" title="Click to highlight in text"><sup class="lineRef">1</sup>quicquid VRd: quod B<sup>2</sup>.</a></li><script type="text/javascript">document.getElementById('note_LCL419_48_1').style.display = "none";</script></ul></section></notes></section>