<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
ad hunc usum inciditur, quoniam suo calore utilior est. superinponi oportet splenium e melle decoctum
<span class="br"></span><span class="lineNumber">127</span><span class="br"></span>lanamque sucidam ex oleo aut<a class="footnoteLink" href="#note_LCL418_264_1" id="target_note_LCL418_264_1"><sup>1</sup></a> vino. earundem avium sanguis nyctalopas sanat et iocur ovium, ut in capris diximus, efficacius fulvae. decocto quoque eius oculos abluere suadent et medulla dolores tumoresque inlinere. bubonis oculorum cinis collyrio mixtus claritatem oculis facere promittitur. turturis fimum albugines extenuat, item coclearum cinis, fimum cenchridis. accipitrum generis hanc Graeci
<span class="br"></span><span class="lineNumber">128</span><span class="br"></span>faciunt. argema ex melle omnibus quae supra scripta sunt sanatur. mel utilissimum oculis in quo apes sint inmortuae. ciconiae pullum qui ederit negatur annis<a class="footnoteLink" href="#note_LCL418_264_2" id="target_note_LCL418_264_2"><sup>2</sup></a> continuis lippiturus, item qui draconis caput habeat. huius adipe et melle cum oleo vetere incipientes caligines discuti tradunt. hirundinum pullos plena luna excaecant, restitutaque eorum acie capita comburuntur, cinere cum melle utuntur ad
<span class="br"></span><span class="lineNumber">129</span><span class="br"></span>claritatem et dolores ac lippitudines et ictus. lacertas
quoque pluribus modis ad oculorum remedia adsumunt. alii viridem includunt novo fictili, et lapillos qui vocantur cinaedia, quae et inguinum tumoribus adalligari solent, novem signis signant et singulos detrahunt per dies. nono emittunt lacertam,
<span class="br"></span><span class="lineNumber">130</span><span class="br"></span>lapillos servant ad oculorum dolores. alii terram substernunt lacertae viridi excaecatae et una in vitreo vase anulos includunt e ferro solido vel auro. cum






</p></section><notes><section class="footnotes"><ul><li class="note" id="note_LCL418_264_1"><a class="footnoteCrossrefLink" href="#target_note_LCL418_264_1" title="Click to highlight in text"><sup class="lineRef">1</sup>aut E, <span class="italic">Pl. Iun., Mayhoff</span>: ac <span class="italic">Detlefsen.</span></a></li><script type="text/javascript">document.getElementById('note_LCL418_264_1').style.display = "none";</script><li class="note" id="note_LCL418_264_2"><a class="footnoteCrossrefLink" href="#target_note_LCL418_264_2" title="Click to highlight in text"><sup class="lineRef">2</sup><span class="italic">Inter</span> annis <span class="italic">et</span> continuis <span class="italic">add.</span> multis <span class="italic">Mayhoff</span>: V( = quinque) Brakman.</a></li><script type="text/javascript">document.getElementById('note_LCL418_264_2').style.display = "none";</script></ul></section></notes></section>