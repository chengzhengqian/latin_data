<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

in quo multa aliter ac veteres proditurum me non eo infitias, anxia perquisitis<a class="footnoteLink" href="#note_LCL352_354_1" id="target_note_LCL352_354_1"><sup>1</sup></a> cura rebus nuper in eo situ gestis a Domitio Corbulone regibusque inde missis supplicibus aut regum liberis obsidibus.
<span class="br"></span><span class="lineNumber">24</span><span class="br"></span>ordiemur autem a Cappadocum gente. longissime haec Ponticarum omnium introrsus recedens Minorem Armeniam Maioremque et Commagenen laevo suo latere transit, dextro vero omnes in Asia dictas gentes, plurimis superfusa populis magnoque impetu scandens ad ortum solis et Tauri iuga transit Lycaoniam,
Pisidiam, Ciliciam, vadit super Antiochiae tractum, et usque ad Cyrresticam eius regionem parte sua quae vocatur Cataonia contendit. itaque ibi longitudo Asiae <span class="sc">|x͞i͞i͞| l͞</span> efficit, latitudo <span class="sc">d͞c͞x͞l͞</span>.</p>
<span class="br"></span><span class="lineNumber">25</span><span class="br"></span><p>IX. Armenia autem Maior incipit a Parihedris montibus, Euphrate amne, ut dictum est, aufertur Cappadociae et, qua discedit Euphrates, Mesopotamiae
haut minus claro amne Tigri. utrumque fundit ipsa, et initium Mesopotamiae facit inter duos amnes sitae; quod interest ibi tenent Arabes Orroei. sic finem usque in Adiabenen perfert; ab ea transversis
iugis inclusa latitudinem in laeva pandit ad Cyrum amnem transversa Araxen, longitudinem vero ad Minorem usque Armeniam, Absarro amne in





</p></section><notes><section class="footnotes"><ul><li class="note" id="note_LCL352_354_1"><a class="footnoteCrossrefLink" href="#target_note_LCL352_354_1" title="Click to highlight in text"><sup class="lineRef">1</sup><span class="italic">Rackham</span>: perquisita.</a></li><script type="text/javascript">document.getElementById('note_LCL352_354_1').style.display = "none";</script></ul></section></notes></section>