<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

grammaticae artis Daphnin Attio Pisaurense vendente et M. Scauro principe civitatis II<span class="sc">i.</span> <span class="sc">d͞c͞c͞</span> licente. excessere
hoc in nostro aevo, nec modice, histrionis reditu<a class="footnoteLink" href="#note_LCL352_592_1" id="target_note_LCL352_592_1"><sup>1</sup></a> libertatem suam mercati, quippe cum iam apud maiores Roscius histrio II<span class="sc">i.</span> <span class="sc">d͞</span> annua meritasse
<span class="br"></span><span class="lineNumber">129</span><span class="br"></span>prodatur, nisi si quis in hoc loco disiderat Armeniaci belli paulo ante propter Tiridaten gesti dispensatorem,
quem Nero II<span class="sc">i.</span> |<span class="sc">c͞x͞x͞x͞</span>| manumisit. sed hoc pretium belli, non hominis, fuit, tam Hercule quam libidinis, non formae, Paezontem e spadonibus Seiani II<span class="sc">i</span>. |<span class="sc">d͞</span>| mercante Clutorio Prisco. quam quidem iniuriam lucri fecit ille mercatus in luctu civitatis, quoniam arguere nulli vacabat.</p>
<span class="br"></span><span class="lineNumber">130</span><span class="br"></span><p>XL. Gentium in toto orbe praestantissima una omnium virtute haud dubie Romana extitit. felicitas cui praecipua fuerit homini non est humani iudicii, cum prosperitatem ipsam alius alio modo et suopte ingenio quisque determinet. si verum facere iudicium volumus
ac repudiata omni fortunae ambitione decernere, nemo mortalium est felix. abunde agitur<a class="footnoteLink" href="#note_LCL352_592_2" id="target_note_LCL352_592_2"><sup>2</sup></a> atque indulgenter a fortuna deciditur<a class="footnoteLink" href="#note_LCL352_592_3" id="target_note_LCL352_592_3"><sup>3</sup></a> cum eo qui iure dici non infelix potest. quippe ut alia non sint, certe ne lassescat fortuna metus est, quo semel recepto solida
<span class="br"></span><span class="lineNumber">131</span><span class="br"></span>felicitas non est. quid quod nemo mortalium omnibus horis sapit? utinamque falsum hoc et non ut a vate



</p></section><notes><section class="footnotes"><ul><li class="note" id="note_LCL352_592_1"><a class="footnoteCrossrefLink" href="#target_note_LCL352_592_1" title="Click to highlight in text"><sup class="lineRef">1</sup><span class="italic">Detlefsen:</span> reddi (sed hi <span class="italic">Mayhoff</span>).</a></li><script type="text/javascript">document.getElementById('note_LCL352_592_1').style.display = "none";</script><li class="note" id="note_LCL352_592_2"><a class="footnoteCrossrefLink" href="#target_note_LCL352_592_2" title="Click to highlight in text"><sup class="lineRef">2</sup><span class="italic">Edd.:</span> igitur.</a></li><script type="text/javascript">document.getElementById('note_LCL352_592_2').style.display = "none";</script><li class="note" id="note_LCL352_592_3"><a class="footnoteCrossrefLink" href="#target_note_LCL352_592_3" title="Click to highlight in text"><sup class="lineRef">3</sup>indulgente fortuna deciditur? <span class="italic">Brotier.</span></a></li><script type="text/javascript">document.getElementById('note_LCL352_592_3').style.display = "none";</script></ul></section></notes></section>