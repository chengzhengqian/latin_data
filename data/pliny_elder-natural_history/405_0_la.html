<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">127</span><span class="br"></span>sed et de Tigri ipso dixisse conveniat. oritur in regione Armeniae Maioris fonte conspicuo in planitie; loco nomen Elegosini<a class="footnoteLink" href="#note_LCL352_434_1" id="target_note_LCL352_434_1"><sup>1</sup></a> est, ipsi qua tardior fluit Diglito, unde concitatur, a celeritate Tigris incipit vocari—ita appellant Medi sagittam. influit in lacum Aretissam, omnia inlata pondera sustinentem et nitrum nebulis exhalantem. unum genus ei piscium est, idque transcurrentis non miscetur alveo sicut neque e Tigri pisces in lacum transnatant;
<span class="br"></span><span class="lineNumber">128</span><span class="br"></span>fertur autem et cursu et colore dissimilis, transvectusque occurrente Tauro monte in specum mergitur
subterque lapsus a latere altero eius erumpit. locus vocatur Zoaranda; eundem esse manifestum est quod demersa perfert. alterum deinde transit lacum qui Thespites appellatur rursusque in cuniculos mergitur et post <span class="sc">x͞x͞i͞i͞</span> p. circa Nymphaeum redditur. tam vicinum Arsaniae fluere eum in regione Archene Claudius Caesar auctor est, ut cum intumuere confluant nec tamen misceantur, leviorque Arsanias innatet <span class="sc">mmmm</span> ferme spatio, mox divisus in Euphraten

</p></section><notes><section class="footnotes"><ul><li class="note" id="note_LCL352_434_1"><a class="footnoteCrossrefLink" href="#target_note_LCL352_434_1" title="Click to highlight in text"><sup class="lineRef">1</sup><span class="italic">Rackham</span>: Elegosine.</a></li><script type="text/javascript">document.getElementById('note_LCL352_434_1').style.display = "none";</script></ul></section></notes></section>