<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">34</span><span class="br"></span><p>XVI. Uncos ungues et nocturnae aves habent, ut noctuae, bubo, ululae. omnium horum hebetes interdiu oculi. bubo funebris et maxime abominatus publicis praecipue auspiciis deserta incolit nec tantum desolata sed dira etiam et inaccessa, noctis monstrum, nec cantu aliquo vocalis sed gemitu.
<span class="br"></span><span class="lineNumber">35</span><span class="br"></span>itaque in urbibus aut omnino in luce visus dirum ostentum est; privatorum domibus insidentem plurium scio non fuisse feralem. volat numquam quo libuit, sed traversus aufertur. Capitolii cellam ipsam intravit Sexto Palpellio Histro L. Pedanio coss., propter quod nonis Martiis urbs lustrata est eo anno.</p>
<span class="br"></span><span class="lineNumber">36</span><span class="br"></span><p>XVII. Inauspicata est et incendiaria avis, quam propter saepenumero lustratam urbem in annalibus invenimus, sicut L. Cassio C. Mario coss., quo anno et bubone viso lustratam esse. quae sit avis ea non reperitur nec traditur. quidam ita interpretantur, incendiariam esse quaecumque apparuerit carbonem ferens ex aris vel altaribus: alii spinturnicem
eam vocant, sed haec ipsa quae esset inter aves
<span class="br"></span><span class="lineNumber">37</span><span class="br"></span>qui se scire diceret non inveni. cliviam quoque avem ab antiquis nominatam animadverto ignorariâ€”quidam clamatoriam dicunt, Labeo prohibitoriam; et apud




</p></section><notes></notes></section>