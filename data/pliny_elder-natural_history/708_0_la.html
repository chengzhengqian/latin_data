<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

vox auditur. ab eodem tempore plumescit, ita positus ut caput supra dextrum pedem habeat, dextram vero alam supra caput. vitellus paulatim deficit. aves omnes in pedes nascuntur, contra
<span class="br"></span><span class="lineNumber">150</span><span class="br"></span>quam reliqua animalia. quaedam gallinae omnia gemina ova pariunt et geminos interdum excludunt, ut Cornelius Celsus auctor est, alterum maiorem; aliqui negant omnino geminos excludi. plus vicena quina incubanda subici vetant. parere a bruma incipiunt; optima fetura ante vernum aequinoctium: post solstitium nata non implent magnitudinem iustam, tantoque minus quanto serius provenere.</p>
<span class="br"></span><span class="lineNumber">151</span><span class="br"></span><p>LXXV. Ova incubari intra decem dies edita utilissimum; vetera aut recentiora infecunda. subici impari numero debent. quarto die postquam coepere incubari, si contra lumen cacumine ovorum adprehenso
ima<a class="footnoteLink" href="#note_LCL353_388_1" id="target_note_LCL353_388_1"><sup>1</sup></a> manu purus et uniusmodi perluceat color, sterilia existimantur esse proque eis alia substituenda. et in aqua est experimentum: inane fluitat, itaque sidentia, hoc est plena, subici volunt. concuti vero experimento vetant, quoniam non gignant confusis
<span class="br"></span><span class="lineNumber">152</span><span class="br"></span>vitalibus venis. incubationi datur initium decima demum<a class="footnoteLink" href="#note_LCL353_388_2" id="target_note_LCL353_388_2"><sup>2</sup></a> post novam lunam, quia prius inchoata non proveniant. celerius excluduntur calidis diebus; ideo aestate undevicensimo educent fetum, hieme <span class="sc">xxv.</span> si incubitu tonuit, ova pereunt, et accipitris




</p></section><notes><section class="footnotes"><ul><li class="note" id="note_LCL353_388_1"><a class="footnoteCrossrefLink" href="#target_note_LCL353_388_1" title="Click to highlight in text"><sup class="lineRef">1</sup><span class="italic">v.l.</span> una.</a></li><script type="text/javascript">document.getElementById('note_LCL353_388_1').style.display = "none";</script><li class="note" id="note_LCL353_388_2"><a class="footnoteCrossrefLink" href="#target_note_LCL353_388_2" title="Click to highlight in text"><sup class="lineRef">2</sup>decima demum <span class="italic">add. e Columella Mayhoff.</span></a></li><script type="text/javascript">document.getElementById('note_LCL353_388_2').style.display = "none";</script></ul></section></notes></section>