<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

sentiunt, mala, pira, mespila, punica; in oliva ancipiti eventu, quando sub cute innati<a class="footnoteLink" href="#note_LCL371_160_1" id="target_note_LCL371_160_1"><sup>1</sup></a> fructum adimunt, augent si in ipso nucleo fuere erodentes eum. gigni illos prohibent pluviae quae fiunt post Arcturum; eaedem si austrinae fuere, generant druppis quoque,
<span class="br"></span><span class="lineNumber">231</span><span class="br"></span>quae maturescentes tum sunt praecipue caducae. id riguis magis evenit, etiamsi non cecidere fastidiendis. sunt et culicum genera aliquis molesta, ut glandibus, fico, qui videntur ex umore nasci tum dulci subdito corticibus; et aegrotatio quidem fere in his est.</p>
<span class="br"></span><span class="lineNumber">232</span><span class="br"></span><p>Quaedam temporum causae aut locorum non proprie dicantur morbi quoniam protinus necant, sicut tabes cum invasit arborem aut uredo vel flatus alicuius regionis proprius, ut est in Apulia atabulus, in Euboea Olympias; hic enim si flavit circa brumam, frigore exurit arefaciens, ut nullis postea solibus recreari possint. hoc genere convalles et adposita fluminibus
<span class="br"></span><span class="lineNumber">233</span><span class="br"></span>laborant, praecipueque vitis, olea, ficus; quod cum evenit,<a class="footnoteLink" href="#note_LCL371_160_2" id="target_note_LCL371_160_2"><sup>2</sup></a> detegitur statim in germinatione, in oliva tardius. sed in omnibus signum est revivescendi si folia amisere; alioqui quas putes praevaluisse moriuntur. nonnumqum inarescunt folia eademque




</p></section><notes><section class="footnotes"><ul><li class="note" id="note_LCL371_160_1"><a class="footnoteCrossrefLink" href="#target_note_LCL371_160_1" title="Click to highlight in text"><sup class="lineRef">1</sup><span class="italic">Mayhoff</span>: subeunti nati.</a></li><script type="text/javascript">document.getElementById('note_LCL371_160_1').style.display = "none";</script><li class="note" id="note_LCL371_160_2"><a class="footnoteCrossrefLink" href="#target_note_LCL371_160_2" title="Click to highlight in text"><sup class="lineRef">2</sup><span class="italic">C. F. W. Mueller</span>: venit.</a></li><script type="text/javascript">document.getElementById('note_LCL371_160_2').style.display = "none";</script></ul></section></notes></section>