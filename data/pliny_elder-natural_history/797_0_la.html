<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

pedibus talos habent sebo pinguescunt, bisulca scissisve in digitos pedibus et non cornigera adipe. concretus hic et, cum refrixit, fragilis, semperque in fine carnis, contra pingue inter carnem cutemque suco liquidum. quaedam non pinguescunt, ut lepus, perdix. steriliora cuncta pinguia et in maribus et in feminis; senescunt quoque celerius praepinguia.
<span class="br"></span><span class="lineNumber">213</span><span class="br"></span>omnibus animalibus est quoddam in oculis pingue. adips cunctis sine sensu, quia nec arterias habet nec venas; plerisque animalium et pinguitudo sine sensu, quam ob causam sues spirantes a muribus tradunt adrosos. quin et L. Aproni consularis viri filio detractos adipes levatumque corpus inmobili onere.</p>
<span class="br"></span><span class="lineNumber">214</span><span class="br"></span><p>LXXXVI. Et medulla ex eodem videtur esse, in iuventa rubens et in senecta albescens. non nisi cavis haec ossibus, nec cruribus iumentorum aut canum, quare fracta non ferruminantur, quod defluente evenit medulla. est autem pinguis his quibus adips, sebosa cornigeris, nervosa et in spina tantum dorsi ossa non habentibus, ut piscium generi, ursis nulla, leoni in feminum et bracchiorum ossibus paucis exigua admodum, cetera sunt tanta duritia ut ignis
<span class="br"></span><span class="lineNumber">215</span><span class="br"></span>elidatur velut e silice.</p>
<p>LXXXVII. Et iis dura quae
</p></section><notes></notes></section>