<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

praecisa non abire eos in alienum gregem.<a class="footnoteLink" href="#note_LCL418_134_1" id="target_note_LCL418_134_1"><sup>1</sup></a>] ischiadicis
fimum bubulum inponunt calfactum in foliis cinere ferventi.<a class="footnoteLink" href="#note_LCL418_134_2" id="target_note_LCL418_134_2"><sup>2</sup></a> huic admiscent fimum caprinum et subdito linteolo uncto cava manu quantum capi possit fervens sustineri iubent ita ut, si laeva pars doleat, haec medicina in dextera manu fiat aut e contrario. fimum quoque ad eum usum acus aereae punctu tolli
<span class="br"></span><span class="lineNumber">199</span><span class="br"></span>iubent. modus est curationis donec vapor ad lumbos pervenisse sentiatur, postea manum porro tuso inlinunt,
item lumbos ipso fimo cum melle; suadent in eo dolore et testes leporis devorare. in renium dolore leporis renes crudos devorari iubent, aut certe coctos ita ne dente contingantur. ventris quidem dolore temptari negant talum leporis habentes.</p>
<span class="br"></span><span class="lineNumber">200</span><span class="br"></span><p>LVII. Lienem sedat fel apri vel suis potum vel cervini cornus cinis in aceto, efficacissime tamen inveteratus
lien asini ita ut in triduo sentiatur utilitas. asinini pulli fimum quod primum edidit—poleam vocant—Syri dant in aceto mulso, datur et equi lingua inveterata ex vino praesentaneo medicamento, ut didicisse se ex barbaris Caecilius Bion tradidit, et lien bubulus simili modo, recens autem assus vel elixus in cibo. in vesica quoque bovis alii capita XX tusa cum






</p></section><notes><section class="footnotes"><ul><li class="note" id="note_LCL418_134_1"><a class="footnoteCrossrefLink" href="#target_note_LCL418_134_1" title="Click to highlight in text"><sup class="lineRef">1</sup><span class="italic">uncos add. Mayhoff.</span></a></li><script type="text/javascript">document.getElementById('note_LCL418_134_1').style.display = "none";</script><li class="note" id="note_LCL418_134_2"><a class="footnoteCrossrefLink" href="#target_note_LCL418_134_2" title="Click to highlight in text"><sup class="lineRef">2</sup>ischiadicis . . . ferventi <span class="italic">transposuit Mayhoff ex</span> § 199, <span class="italic">ubi post</span> leporis devorare <span class="italic">habent codd.</span>, <span class="italic">vulg.</span></a></li><script type="text/javascript">document.getElementById('note_LCL418_134_2').style.display = "none";</script></ul></section></notes></section>