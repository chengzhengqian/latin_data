<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

iuncum odoratum et in Campania inveniri.</p>
<span class="br"></span><span class="lineNumber">107</span><span class="br"></span><p>Discessimus a terris oceanum spectantibus ad convexas in nostra maria.</p>
<p>XLIX. Ergo Aethiopiae
subiecta Africa hammoniaci lacrimas<a class="footnoteLink" href="#note_LCL370_76_1" id="target_note_LCL370_76_1"><sup>1</sup></a> stillat in harenis suis; inde nomen<a class="footnoteLink" href="#note_LCL370_76_2" id="target_note_LCL370_76_2"><sup>2</sup></a> etiam Hammonis oraculo, iuxta quod gignitur arbore quam metopon appellant, resinae modo aut cummium. genera eius duo: thrauston masculi turis similitudine,<a class="footnoteLink" href="#note_LCL370_76_3" id="target_note_LCL370_76_3"><sup>3</sup></a> quod maxime probatur, alterum pingue et resinosum, quod phyrama appellant. adulteratur harenis velut nascendo adprehensis; igitur quam minimis glaebis probatur et quam purissimis. pretium optimo in libras asses <span class="sc">xxxx.</span></p>
<span class="br"></span><span class="lineNumber">108</span><span class="br"></span><p>L. Sphagnos infra eos situs in Cyrenaica provincia maxime probatur: alii bryon vocant. secundum locum optinet Cyprius, tertium Phoenicius. fertur et in Aegypto nasci, quin et in Gallia, nec dubitaverim: sunt enim hoc nomine cani arborum villi, quales in quercu maxime videmus, sed odore praestantes. laus prima candidissimis atque latissimis, secunda rutilis, nulla nigris; et in insulis petrisque nati improbantur, omnesque quibus palmarum atque non suus odor sit.</p>
</section><notes><section class="footnotes"><ul><li class="note" id="note_LCL370_76_1"><a class="footnoteCrossrefLink" href="#target_note_LCL370_76_1" title="Click to highlight in text"><sup class="lineRef">1</sup>lacrimas? <span class="italic">Mueller</span>: lacrima.</a></li><script type="text/javascript">document.getElementById('note_LCL370_76_1').style.display = "none";</script><li class="note" id="note_LCL370_76_2"><a class="footnoteCrossrefLink" href="#target_note_LCL370_76_2" title="Click to highlight in text"><sup class="lineRef">2</sup><span class="italic">Mueller</span>: nomine.</a></li><script type="text/javascript">document.getElementById('note_LCL370_76_2').style.display = "none";</script><li class="note" id="note_LCL370_76_3"><a class="footnoteCrossrefLink" href="#target_note_LCL370_76_3" title="Click to highlight in text"><sup class="lineRef">3</sup><span class="italic">V.l.</span> similitudinem: thrauston &lt;ob&gt; masculi turis similitudinem?
<span class="italic">Rackham.</span></a></li><script type="text/javascript">document.getElementById('note_LCL370_76_3').style.display = "none";</script></ul></section></notes></section>