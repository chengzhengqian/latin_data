<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

variam pistrinarum rationem habent. acus vocatur cum per se pisitur spica tantum, aurificum ad usus, si vero in area teritur cum stipula, palea, in maiore terrarum parte ad pabula iumentorum. milii et panici et sesimae purgamenta apludam vocant et alibi aliis nominibus.</p>
<span class="br"></span><span class="lineNumber">100</span><span class="br"></span><p>XXIV. Milio Campania praecipue gaudet pultem-que candidam ex eo facit; fit et panis praedulcis. Sarmatarum quoque gentes hac maxime pulte aluntur et cruda etiam farina, equino lacte vel sanguine e cruris venis admixto. Aethiopes non aliam frugem quam milii hordeique novere.</p>
<span class="br"></span><span class="lineNumber">101</span><span class="br"></span><p>XXV. Panico et Galliae quidem, praecipue Aquitania utitur, sed et circumpadana Italia addita faba sine aqua.<a class="footnoteLink" href="#note_LCL371_252_1" id="target_note_LCL371_252_1"><sup>1</sup></a> Ponticae gentes nullum panico praeferunt cibum. cetera aestiva frumenta riguis magis etiam quam imbribus gaudent, milium et panicum aquis minime, cum in folia exeant.<a class="footnoteLink" href="#note_LCL371_252_2" id="target_note_LCL371_252_2"><sup>2</sup></a> vetant ea inter vites arboresve frugiferas seri, terram emaciari<a class="footnoteLink" href="#note_LCL371_252_3" id="target_note_LCL371_252_3"><sup>3</sup></a> hoc satu existimantes.</p>
<span class="br"></span><span class="lineNumber">102</span><span class="br"></span><p>XXVI. Milii praecipuus ad fermenta usus e musto subacti in annuum tempus. simile fit e tritici ipsius furfuribus minutis et optimis e musto albo triduo maceratis, subactis ac sole siccatis. inde pastillos in pane faciendo dilutos cum similagine seminis fervefaciunt







</p></section><notes><section class="footnotes"><ul><li class="note" id="note_LCL371_252_1"><a class="footnoteCrossrefLink" href="#target_note_LCL371_252_1" title="Click to highlight in text"><sup class="lineRef">1</sup><span class="italic">Detlefsen</span>: sine qua (<span class="italic">lacunam vel</span> solida <span class="italic">Mayhoff</span>).</a></li><script type="text/javascript">document.getElementById('note_LCL371_252_1').style.display = "none";</script><li class="note" id="note_LCL371_252_2"><a class="footnoteCrossrefLink" href="#target_note_LCL371_252_2" title="Click to highlight in text"><sup class="lineRef">2</sup>exeant <span class="italic">Rackham</span>: exeunt (quoniam folia exuunt? <span class="italic">coll. Theophr.</span> φυλλοβολοῦσι <span class="italic">Mayhoff</span>).</a></li><script type="text/javascript">document.getElementById('note_LCL371_252_2').style.display = "none";</script><li class="note" id="note_LCL371_252_3"><a class="footnoteCrossrefLink" href="#target_note_LCL371_252_3" title="Click to highlight in text"><sup class="lineRef">3</sup><span class="italic">Hardouin</span>: emactari <span class="italic">aut</span> emacerari.</a></li><script type="text/javascript">document.getElementById('note_LCL371_252_3').style.display = "none";</script></ul></section></notes></section>