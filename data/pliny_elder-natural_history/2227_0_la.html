<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
priore volumine exposui. DCLVII demum anno urbis Cn. Cornelio Lentulo P. Licinio Crasso cos. senatusconsultum factum est ne homo immolaretur, palamque in tempus illut sacra prodigiosa celebrata.</p>
<span class="br"></span><span class="lineNumber">13</span><span class="br"></span><p>IV. Gallias utique possedit, et quidem ad nostram memoriam. namque Tiberii Caesaris principatus sustulit Druidas eorum et hoc genus vatum medicorumque.
sed<a class="footnoteLink" href="#note_LCL418_286_1" id="target_note_LCL418_286_1"><sup>1</sup></a> quid ego haec commemorem in arte oceanum quoque transgressa et ad naturae inane pervecta?
Britannia hodieque eam adtonita celebrat tantis caerimoniis ut dedisse Persis videri possit. adeo ista toto mundo consensere quamquam discordi et sibi ignoto. nec satis aestimari potest quantum Romanis debeatur, qui sustulere monstra, in quibus hominem occidere religiosissimum erat, mandi vero etiam saluberrimum.</p>
<span class="br"></span><span class="lineNumber">14</span><span class="br"></span><p>V. Ut narravit Osthanes, species eius plures sunt. namque et aqua et sphaeris et aere et stellis et lucernis ac pelvibus securibusque et multis aliis modis divina promittit, praeterea umbrarum inferorumque
colloquia. quae omnia aetate nostra princeps Nero vana falsaque comperit. quippe non citharae tragicique cantus libido illi maior fuit, fortuna rerum humanarum summa gestiente<a class="footnoteLink" href="#note_LCL418_286_2" id="target_note_LCL418_286_2"><sup>2</sup></a> in profundis animi vitiis, primumque imperare dis concupivit,






</p></section><notes><section class="footnotes"><ul><li class="note" id="note_LCL418_286_1"><a class="footnoteCrossrefLink" href="#target_note_LCL418_286_1" title="Click to highlight in text"><sup class="lineRef">1</sup>sed <span class="italic">Gelenius, Mayhoff</span>: ipse <span class="italic">codd.</span></a></li><script type="text/javascript">document.getElementById('note_LCL418_286_1').style.display = "none";</script><li class="note" id="note_LCL418_286_2"><a class="footnoteCrossrefLink" href="#target_note_LCL418_286_2" title="Click to highlight in text"><sup class="lineRef">2</sup>gestiente <span class="italic">codd.</span>: gestienti <span class="italic">coni. Mayhoff.</span></a></li><script type="text/javascript">document.getElementById('note_LCL418_286_2').style.display = "none";</script></ul></section></notes></section>