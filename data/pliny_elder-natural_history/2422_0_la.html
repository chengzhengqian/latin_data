<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

unum genus aliqui faciunt plurimum ignis habentis.<a class="footnoteLink" href="#note_LCL419_112_1" id="target_note_LCL419_112_1"><sup>1</sup></a> quos vivos appellamus, ponderosissimi sunt, hi exploratoribus castrorum maxime necessarii. qui clavo vel altero lapide percussi scintillam edunt quae excepta sulpure aut fungis aridis vel foliis dicto celerius praebet<a class="footnoteLink" href="#note_LCL419_112_2" id="target_note_LCL419_112_2"><sup>2</sup></a> ignem.</p>
<span class="br"></span><span class="lineNumber">139</span><span class="br"></span><p>XXXI. Ostracitae similitudinem testae habent. usus eorum pro pumice ad levandam cutem. poti sanguinem sistunt et inliti cum melle ulcera doloresque
mammarum sanant. Amiantus alumini similis nihil igni deperdit. hic veneficiis resistit omnibus,
<span class="br"></span><span class="lineNumber">140</span><span class="br"></span>privatim Magorum.</p>
<p>XXXII. Geoden ex argumento appellant, quoniam conplexus est terram, oculorum medicamentis utilissimum, item mammarum ac testium vitiis.</p>
<p>XXXIII. Melitinus lapis sucum remittit
dulcem melleumque. tunsus et cerae mixtus eruptionibus pituitae maculisque corporis medetur et faucium exulcerationi, epinyctidas tollit, volvarum
<span class="br"></span><span class="lineNumber">141</span><span class="br"></span>dolores inpositus vellere.<a class="footnoteLink" href="#note_LCL419_112_3" id="target_note_LCL419_112_3"><sup>3</sup></a></p>
<p>XXXIV. Gagates lapis nomen habet loci et amnis Gagis Lyciae. aiunt et in Leucolla expelli mari atque intra <span class="sc">xii</span> stadia colligi. niger est, planus, pumicosus, levis, non multum a ligno differens, fragilis, odore si teratur gravis.







</p></section><notes><section class="footnotes"><ul><li class="note" id="note_LCL419_112_1"><a class="footnoteCrossrefLink" href="#target_note_LCL419_112_1" title="Click to highlight in text"><sup class="lineRef">1</sup>ignis habentis d<sup>2</sup>T: ignis habent ii B.</a></li><script type="text/javascript">document.getElementById('note_LCL419_112_1').style.display = "none";</script><li class="note" id="note_LCL419_112_2"><a class="footnoteCrossrefLink" href="#target_note_LCL419_112_2" title="Click to highlight in text"><sup class="lineRef">2</sup>praebet Ba: trahunt dTh.</a></li><script type="text/javascript">document.getElementById('note_LCL419_112_2').style.display = "none";</script><li class="note" id="note_LCL419_112_3"><a class="footnoteCrossrefLink" href="#target_note_LCL419_112_3" title="Click to highlight in text"><sup class="lineRef">3</sup>vellere B: velleri Rdh: in vellere <span class="italic">coni. Mayhoff.</span></a></li><script type="text/javascript">document.getElementById('note_LCL419_112_3').style.display = "none";</script></ul></section></notes></section>