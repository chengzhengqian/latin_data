<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

medebatur, non modo saliva. nam in insula Nili Tentyri nascentes tanto sunt crocodilis terrori ut vocem quoque eorum fugiant. horum omnium generum insita<a class="footnoteLink" href="#note_LCL418_24_1" id="target_note_LCL418_24_1"><sup>1</sup></a> repugnantia interventum quoque mederi constat, sicuti adgravari vulnera introitu eorum qui umquam fuerint serpentium canisve dente
<span class="br"></span><span class="lineNumber">32</span><span class="br"></span>laesi. iidem gallinarum incubitus, pecorum fetus abortu vitiant. tantum remanet virus ex accepto semel malo ut venefici fiant venena passi. remedio est ablui prius manus eorum aquaque illa eos quibus medearis inspergi. rursus a scorpione aliquando percussi numquam postea a crabronibus, vespis
<span class="br"></span><span class="lineNumber">33</span><span class="br"></span>apibusve feriuntur. minus miretur hoc qui sciat vestem a tineis non attingi quae fuerit in funere, serpentes aegre praeterquam laeva manu extrahi. e Pythagorae inventis non temere fallere,<a class="footnoteLink" href="#note_LCL418_24_2" id="target_note_LCL418_24_2"><sup>2</sup></a> inpositivorum
nominum inparem vocalium numerum clauditates oculive orbitatem ac similes casus dextris adsignare partibus, parem laevis. ferunt difficiles partus statim solvi, cum quis tectum in quo sit gravida transmiserit lapide vel missili ex his qui tria animalia singulis ictibus interfecerint, hominem, aprum,
<span class="br"></span><span class="lineNumber">34</span><span class="br"></span>ursum. probabilius id facit hasta velitaris evulsa corpori hominis, si terram non attigerit. eosdem enim inlata effectus habet. sic et sagittas corpori eductas, si terram non attigerint, subiectas cubantibus






</p></section><notes><section class="footnotes"><ul><li class="note" id="note_LCL418_24_1"><a class="footnoteCrossrefLink" href="#target_note_LCL418_24_1" title="Click to highlight in text"><sup class="lineRef">1</sup>insita <span class="italic">Mayhoff</span>: in sua <span class="italic">codd.</span></a></li><script type="text/javascript">document.getElementById('note_LCL418_24_1').style.display = "none";</script><li class="note" id="note_LCL418_24_2"><a class="footnoteCrossrefLink" href="#target_note_LCL418_24_2" title="Click to highlight in text"><sup class="lineRef">2</sup>fallere] <span class="italic">Mayhoff</span> fallare <span class="italic">coni.</span>, <span class="italic">ut</span> arbitrere XI ยง 82.</a></li><script type="text/javascript">document.getElementById('note_LCL418_24_2').style.display = "none";</script></ul></section></notes></section>