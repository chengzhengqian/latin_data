<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

vinculo omni cinctus et calciatus atque etiam anuli decerpserit duobus digitis, pollice et quarto sinistrae manus, atque ita lustratis levi tactu oculis in os additum devoraverit, ne dente contingat, adfirmatur nullam oculorum inbecillitatem passurus eodem
<span class="br"></span><span class="lineNumber">111</span><span class="br"></span>anno. iidem cytini siccati tritique carnis excrescentes cohibent, gingivis et dentibus medentur, vel si mobiles sint, decocto suco. ipsa corpuscula trita ulceribus quae serpunt putrescuntve inlinuntur, item oculorum inflammationi intestinorumque et fere ad omnia quae cortices malorum. adversantur scorpionibus.</p>
<span class="br"></span><span class="lineNumber">112</span><span class="br"></span><p>LX. Non est satis mirari curam diligentiamque priscorum qui omnia scrutati nihil intemptatum reliquerunt. in hoc ipso cytino flosculi sunt, antequam
scilicet malum ipsum prodeat erumpentes, quos balaustium vocari diximus. hos quoque ergo experti invenere scorpionibus adversari. sistunt potu menses feminarum, sanat ulcera oris, tonsillas uvam, sanguinis excreationes, ventris et stomachi solutiones, genitalia, ulcera quacumque in parte
<span class="br"></span><span class="lineNumber">113</span><span class="br"></span>manantia. siccavere etiam, ut sic quoque experirentur, inveneruntque tusorum farina dysintericos a morte revocari, alvum sisti.<a class="footnoteLink" href="#note_LCL392_488_1" id="target_note_LCL392_488_1"><sup>1</sup></a> quin et nucleos ipsos acinorum experiri non piguit. tosti tusique stomachum iuvant cibo aut potionibus. per se



</p></section><notes><section class="footnotes"><ul><li class="note" id="note_LCL392_488_1"><a class="footnoteCrossrefLink" href="#target_note_LCL392_488_1" title="Click to highlight in text"><sup class="lineRef">1</sup>sisti <span class="italic">vulg., Detlefsen</span>: sistunt <span class="italic">codd., Mayhoff, qui ante</span> alvum <span class="italic">punctum posuit et</span> sistendo <span class="italic">coni.</span></a></li><script type="text/javascript">document.getElementById('note_LCL392_488_1').style.display = "none";</script></ul></section></notes></section>