<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

hoc platanis, quae plurimum ventorum concipiunt
propter densitatem ramorum, quibus amputatis
levato onere in suo scrobe reponuntur; factumque iam est hoc et in iuglandibus oleisque ac
<span class="br"></span><span class="lineNumber">132</span><span class="br"></span>multis aliis. est in exemplis et sine tempestate ullave causa alia quam prodigii cecidisse multas ac sua sponte resurrexisse. factum hoc populi Romani Quiritibus ostentum Cimbricis bellis Nuceriae in luco Iunonis ulmo, postquam etiam cacumen amputatum
erat quoniam in aram ipsam procumbebat, restituta sponte ita ut protinus floreret, a quo deinde tempore maiestas p. R. resurrexit quae ante vastata
<span class="br"></span><span class="lineNumber">133</span><span class="br"></span>cladibus fuerat. memoratur hoc idem factum et<a class="footnoteLink" href="#note_LCL370_474_1" id="target_note_LCL370_474_1"><sup>1</sup></a> Philippis salice procidua atque detruncata, et Stagiris in museo populo alba, omnia fausti ominis. sed maxime mirum, Antandri platanus etiam circumdolatis
lateribus restibilis sponte facta vitaeque reddita longitudine <span class="sc">xv</span> cubitorum, crassitudine quattuor ulnarum.</p>
<span class="br"></span><span class="lineNumber">134</span><span class="br"></span><p>LVIII. Arbores quas naturae debeamus tribus modis nascuntur, sponte aut semine aut ab radice. cura numerosior extitit, de qua suo dicemus volumine; nunc enim totus sermo de natura est multis modis



</p></section><notes><section class="footnotes"><ul><li class="note" id="note_LCL370_474_1"><a class="footnoteCrossrefLink" href="#target_note_LCL370_474_1" title="Click to highlight in text"><sup class="lineRef">1</sup><span class="italic">Rackham</span>: et in.</a></li><script type="text/javascript">document.getElementById('note_LCL370_474_1').style.display = "none";</script></ul></section></notes></section>