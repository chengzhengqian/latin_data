<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Scipionem Varro auctor est donatum obsidionali in Africa Manilio consule <span class="sc">iii</span> cohortibus servatis totidemque
ad servandas eas eductis, quod et statuae eius in foro suo divus Augustus subscripsit.<a class="footnoteLink" href="#note_LCL392_304_1" id="target_note_LCL392_304_1"><sup>1</sup></a> ipsum Augustum M. Cicerone filio consule idibus Septembribus
senatus obsidionali donavit, adeo civica non satis videbatur. nec praeterea quemquam hac invenimus donatum.</p>
<span class="br"></span><span class="lineNumber">14</span><span class="br"></span><p>VII. Nullae ergo herbae fuere certae in hoc honore, sed quaecumque fuerant in periculi sede quamvis ignobiles ignotaeque honorem nobilem faciebant,
quod latere apud nos minus quidem miror cernens neglegi ea quoque quae ad valitudinem conservandam cruciatusque corporis propulsandos et mortem arcendam pertinent. sed quis non mores iure castiget? addidere vivendi pretia deliciae luxusque. numquam fuit vitae cupido maior nec
<span class="br"></span><span class="lineNumber">15</span><span class="br"></span>minor cura. aliorum hanc operae esse credimus ac de<a class="footnoteLink" href="#note_LCL392_304_2" id="target_note_LCL392_304_2"><sup>2</sup></a> mandato quidem nostro alios id agere, medicisque provisum esse pro nobis.<a class="footnoteLink" href="#note_LCL392_304_3" id="target_note_LCL392_304_3"><sup>3</sup></a> ipsi fruimur voluptatibus et, quo nihil equidem probrosius duco, vivimus aliena fiducia. immo vero plerisque ultro etiam inrisui sumus ista commentantes atque frivoli operis arguimur,
magno quamquam immensi laboris solatio sperni cum rerum natura, quam certe non defuisse







</p></section><notes><section class="footnotes"><ul><li class="note" id="note_LCL392_304_1"><a class="footnoteCrossrefLink" href="#target_note_LCL392_304_1" title="Click to highlight in text"><sup class="lineRef">1</sup>subscripsit <span class="italic">Gronovius</span>: inscripsit <span class="italic">Mayhoff</span>: scripsit <span class="italic">plurimi codd.</span></a></li><script type="text/javascript">document.getElementById('note_LCL392_304_1').style.display = "none";</script><li class="note" id="note_LCL392_304_2"><a class="footnoteCrossrefLink" href="#target_note_LCL392_304_2" title="Click to highlight in text"><sup class="lineRef">2</sup>de <span class="italic">cum multis codd. Ianus et Detlefsen</span>: ne R <span class="italic">vulg. Mayhoff.</span></a></li><script type="text/javascript">document.getElementById('note_LCL392_304_2').style.display = "none";</script><li class="note" id="note_LCL392_304_3"><a class="footnoteCrossrefLink" href="#target_note_LCL392_304_3" title="Click to highlight in text"><sup class="lineRef">3</sup>nobis <span class="italic">Gronovius, Hard., Detlefsen</span>: morbis <span class="italic">Mayhoff</span>: bonis <span class="italic">codd.</span></a></li><script type="text/javascript">document.getElementById('note_LCL392_304_3').style.display = "none";</script></ul></section></notes></section>