<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

corpora faciemque invadunt ignes sacri; ob
<span class="br"></span><span class="lineNumber">125</span><span class="br"></span>id cerato prius inlinunt. quibusdam tamen morbis auxiliari dicunt medici permixtam aliis, item alopeciis suggillatisque ac liventibus, ceu vero remedia desint, ut scelera nova<a class="footnoteLink" href="#note_LCL370_172_1" id="target_note_LCL370_172_1"><sup>1</sup></a> tractent. sed ista praetexunt noxio instrumento, tantumque inpudentiae est ut venenum artis esse persuadeant.</p>
<p>Thapsia in Africa vehementissima. quidam caulem
incidunt per messes et in ipsa excavant radice quo
<span class="br"></span><span class="lineNumber">126</span><span class="br"></span>sucus confluat, arefactumque tollunt; alii folia, caulem, radicem tundunt in pila et sucum in sole coactum dividunt in pastillos. Nero Caesar claritatem ei dedit initio imperii, nocturnis grassationibus converberata
facie inlinens id cum ture ceraque, et secuto die contra famam cutem sinceram circumferens. ignem ferulis optime servari certum est easque in Aegypto praecellere.</p>
<span class="br"></span><span class="lineNumber">127</span><span class="br"></span><p>XLIV. Ubi et cappari, firmioris ligni frutex, seminisque et cibis vulgati, caule quoque una plerumque
decerpto. cavenda eius genera peregrina, siquidem Arabium pestilens, Africum gingivis inimicum,

</p></section><notes><section class="footnotes"><ul><li class="note" id="note_LCL370_172_1"><a class="footnoteCrossrefLink" href="#target_note_LCL370_172_1" title="Click to highlight in text"><sup class="lineRef">1</sup>nova? <span class="italic">Mayhoff</span>: non.</a></li><script type="text/javascript">document.getElementById('note_LCL370_172_1').style.display = "none";</script></ul></section></notes></section>