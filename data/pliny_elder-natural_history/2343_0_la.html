<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

eadem vis est pastinacae radio et lepori marino inposito ita, ut celeriter removeatur, echini testis contusis et ex aceto inlitis, item scolopendrae marinae e melle, cancro fluviatili contrito vel combusto
ex melle. mirifice prosunt et saepiae ossa cum
<span class="br"></span><span class="lineNumber">89</span><span class="br"></span>axungia vetere contusa et inlita. sic et ad parotidas utuntur, et sauri piscis marini iocineribus, quin et testis cadi salsamentarii tusis cum axungia vetere, muricum cinere ex oleo ad parotidas strumasque. rigor cervicis mollitur et marinis, qui pediculi vocantur,
drachma pota, castoreo poto cum pipere ex mulso mixto, ranis decoctis ex oleo et sale, ut sorbeatur sucus. sic et opisthotono medentur et tetano,
<span class="br"></span><span class="lineNumber">90</span><span class="br"></span>spasticis vero pipere adiecto. Anginas menarum salsarum
e capitibus cinis ex melle inlitus abolet, ranarum decoctarum aceto sucus; hic et contra tonsillas prodest. cancri fluviatiles triti singuli in hemina aquae anginis medentur gargarizati, aut e vino et calida aqua poti. uvae medetur garum coclearibus subditum. vocem siluri recentes salsive in cibo sumpti adiuvant.</p>
<span class="br"></span><span class="lineNumber">91</span><span class="br"></span><p>XXIX. Vomitiones mulli inveterati tritique in potione concitant. Suspiriosis castorea cum Hammoniaci
exigua portione ex aceto mulso ieiunis utilissima
potu. eadem potio spasmos stomachi sedat ex
</p></section><notes></notes></section>