<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">110</span><span class="br"></span>abluendum. alii sanguine et cerebro eius utuntur cum vino nigro, alii excocunt ipsum et nocte concubia in plumbeum vas condunt. aliqui alopecias cantharide
trita inlinunt cum pice liquida, nitro praeparata
cute—caustica vis earum, cavendumque ne exulcerent alte—postea ad ulcera ita facta capita murium et fel muriurn et fimum cum helleboro et pipere inlini iubent.</p>
<span class="br"></span><span class="lineNumber">111</span><span class="br"></span><p>XXXV. Lendes tolluntur adipe canino vel anguibus in cibo sumptis anguillarum modo aut eorum vernatione
quam exuunt pota, porrigines felle ovillo cum creta Cimolia inlito capite donec inarescat.</p>
<span class="br"></span><span class="lineNumber">112</span><span class="br"></span><p>XXXVI. Capitis doloribus remedio sunt coclearum
quae nudae inveniuntur nondum peractae, ablato capite, et his duritia lapidea exempta—est autem ea calculi latitudine—quae<a class="footnoteLink" href="#note_LCL418_254_1" id="target_note_LCL418_254_1"><sup>1</sup></a> adalligantur et minutae fronti inlinuntur tritae, item oesypum, ossa e capite vulturis adalligata aut cerebrum cum oleo et
<span class="br"></span><span class="lineNumber">113</span><span class="br"></span>cedria, peruncto capite et intus naribus inlitis, cornicis
cerebrum coctum in cibo sumptum vel noctuae, gallinaceus si inclusus abstineatur die ac nocte, pari inedia eius qui<a class="footnoteLink" href="#note_LCL418_254_2" id="target_note_LCL418_254_2"><sup>2</sup></a> doleat, evulsis collo plumis circumligatisque
vel cristis, mustelae cinis inlitus, surculus ex nido milvi pulvino subiectus, murina pellis cremata ex aceto inlito cinere, limacis inter duas orbitas inventae
ossiculum per aurum argentum ebur traiectum





</p></section><notes><section class="footnotes"><ul><li class="note" id="note_LCL418_254_1"><a class="footnoteCrossrefLink" href="#target_note_LCL418_254_1" title="Click to highlight in text"><sup class="lineRef">1</sup>quae <span class="italic">codd.</span>: eaque <span class="italic">Mayhoff.</span></a></li><script type="text/javascript">document.getElementById('note_LCL418_254_1').style.display = "none";</script><li class="note" id="note_LCL418_254_2"><a class="footnoteCrossrefLink" href="#target_note_LCL418_254_2" title="Click to highlight in text"><sup class="lineRef">2</sup>qui <span class="italic">fere omnes codd.</span>: cuius E, <span class="italic">Mayhoff.</span></a></li><script type="text/javascript">document.getElementById('note_LCL418_254_2').style.display = "none";</script></ul></section></notes></section>