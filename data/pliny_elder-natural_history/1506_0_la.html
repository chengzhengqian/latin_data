<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

in sextarium aceti et mellis addi oportet, item si lateris dolor sit, aut inter scapulas aut in thorace. praecordiis medentur ex aceto cum melle, quae potio datur et in alienatione mentis ac melancholieis.
<span class="br"></span><span class="lineNumber">156</span><span class="br"></span>datur et comitialibus quos correptos olfactu excitat thymum. aiunt et dormire eos oportere in molli thymo. prodest et orthopnoicis et anhelatoribus mulierumque mensibus retardatis, vel si emortui sint in utero partus, decoctum in aqua ad tertias, et viris vero contra inflationes cum melle et aceto, et si venter turgeat testesve, aut si vesicae dolor exigat.
<span class="br"></span><span class="lineNumber">157</span><span class="br"></span>e vino tumores et impetus inpositum tollit, item cum aceto callum et verrucas. coxendicibus inponitur cum vino, articulariis morbis et luxatis tritum ac lanae inspersum ex oleo, ambustis cum adipe suillo. dant et potionem articulariis novis<a class="footnoteLink" href="#note_LCL392_272_1" id="target_note_LCL392_272_1"><sup>1</sup></a> trium obolorum pondere in tribus cyathis aceti et mellis, et in fastidio tritum cum sale.</p>
<span class="br"></span><span class="lineNumber">158</span><span class="br"></span><p>XC. Hemerocalles pallidum e viridi et molle folium habet, radice odorata, quae bulbosa cum melle inposita ventri aquas pellit et sanguinem etiam inutilem. folia epiphoris oculorum mammarumque
post partum doloribus inlinuntur.</p>
<span class="br"></span><span class="lineNumber">159</span><span class="br"></span><p>XCI. Helenium ab Helena, ut diximus, natum favere creditur formae, cutem mulierum in facie reliquoque corpore nutrire incorruptam. praeterea






</p></section><notes><section class="footnotes"><ul><li class="note" id="note_LCL392_272_1"><a class="footnoteCrossrefLink" href="#target_note_LCL392_272_1" title="Click to highlight in text"><sup class="lineRef">1</sup>novis <span class="italic">Sillig et Detlefsen secuti Gronovium</span>: bonis <span class="italic">codd</span>.: potioni in articulariis morbis <span class="italic">Mayhoff.</span></a></li><script type="text/javascript">document.getElementById('note_LCL392_272_1').style.display = "none";</script></ul></section></notes></section>