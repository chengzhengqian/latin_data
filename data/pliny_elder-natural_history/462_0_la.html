<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">64</span><span class="br"></span>sed nihil facile reperiatur mulierum profluvio magis monstrificum. acescunt superventu musta, sterilescunt
contactae fruges, moriuntur insita, exuruntur hortorum germina, fructus arborum [quibus insidere]<a class="footnoteLink" href="#note_LCL352_548_1" id="target_note_LCL352_548_1"><sup>1</sup></a> decidunt, speculorum fulgor adspectu ipso hebetatur, acies ferri praestringitur, eboris nitor, alvi apium moriuntur, aes etiam ac ferrum robigo protinus corripit
odorque dirus aera, in rabiem aguntur gustato eo
<span class="br"></span><span class="lineNumber">65</span><span class="br"></span>canes
atque insanabili veneno morsus inficitur. quin et bituminum sequax alioquin ac lenta natura in lacu Iudaeae qui vocatur Asphaltites certo tempore anni supernatans non quit sibi avelli ad omnem contactum adhaerens praeterquam filo quod tale virus infecerit. etiam formicis, animali minimo, inesse sensum eius ferunt, abicique gustatas fruges
<span class="br"></span><span class="lineNumber">66</span><span class="br"></span>nec postea repeti. et hoc tale tantumque omnibus tricenis diebus malum in muliere exsistit et trimenstri spatio largius, quibusdam vero saepius mense, sicut aliquis numquam. sed tales non gignunt, quando haec est generando homini materia, germine e maribus coaguli modo hoc in sese glomerante, quod deinde tempore ipso animatur corporaturque. ergo cum gravidis fluxit, invalidi aut non vitales partus
<span class="br"></span><span class="lineNumber">67</span><span class="br"></span>eduntur aut saniosi, ut auctor est Nigidius.</p>
<p>XVI. (idem lac feminae non corrumpi alenti partum si ex




</p></section><notes><section class="footnotes"><ul><li class="note" id="note_LCL352_548_1"><a class="footnoteCrossrefLink" href="#target_note_LCL352_548_1" title="Click to highlight in text"><sup class="lineRef">1</sup><span class="italic">Seclusit Rackham.</span></a></li><script type="text/javascript">document.getElementById('note_LCL352_548_1').style.display = "none";</script></ul></section></notes></section>