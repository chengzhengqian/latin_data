<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<h2><span class="ac">Liber XXV</span></h2>
<p>I. Ipsa quae nunc dicetur herbarum claritas, medicinae tantum gignente eas Tellure, in admirationem
curae priscorum diligentiaeque animum agit. nihil ergo intemptatum inexpertumque illis fuit, nihil deinde occultatum quodque non prodesse posteris vellent. at nos elaborata his abscondere ac
<span class="br"></span><span class="lineNumber">2</span><span class="br"></span>supprimere cupimus et fraudare vitam etiam alienis bonis. ita certe recondunt qui pauca aliqua novere invidentes aliis, et neminem docere in auctoritatem scientiae est. tantum ab excogitandis novis ac iuvanda vita mores absunt, summumque opus ingeniorum
diu iam hoc fuit ut intra unumquemque recte facta veterum perirent. at, Hercules, singula quosdam inventa deorum numero addidere, quorum<a class="footnoteLink" href="#note_LCL393_136_1" id="target_note_LCL393_136_1"><sup>1</sup></a> utique vitam clariorem fecere cognominibus herbarum,
tam benigne gratiam memoria referente.
<span class="br"></span><span class="lineNumber">3</span><span class="br"></span>non aeque haec cura eorum mira est<a class="footnoteLink" href="#note_LCL393_136_2" id="target_note_LCL393_136_2"><sup>2</sup></a> in his quae satu blandiuntur aut cibo invitant, culmina quoque montium invia et solitudines abditas omnesque terrae


</p></section><notes><section class="footnotes"><ul><li class="note" id="note_LCL393_136_1"><a class="footnoteCrossrefLink" href="#target_note_LCL393_136_1" title="Click to highlight in text"><sup class="lineRef">1</sup>quorum <span class="italic">ego</span>: hominum <span class="italic">Detlefsen cum Pintiano</span>: omnium <span class="italic">Mayhoff cum fere omnibus codd.</span></a></li><script type="text/javascript">document.getElementById('note_LCL393_136_1').style.display = "none";</script><li class="note" id="note_LCL393_136_2"><a class="footnoteCrossrefLink" href="#target_note_LCL393_136_2" title="Click to highlight in text"><sup class="lineRef">2</sup>mira est <span class="italic">Mayhoff</span>: mira, si <span class="italic">Detlefsen, codd.</span>: mira esset <span class="italic">vulg.</span></a></li><script type="text/javascript">document.getElementById('note_LCL393_136_2').style.display = "none";</script></ul></section></notes></section>