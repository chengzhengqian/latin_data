<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

salsa supplicantibus, immo vero, ut palam est,
<span class="br"></span><span class="lineNumber">84</span><span class="br"></span>placatiores. verum Arabiae etiamnum felicius mare est; ex illo namque margaritas mittit. minimaque computatione miliens centena milia sestertium annis omnibus India et Seres et paeninsula illa imperio nostro adimunt—tanti nobis deliciae et feminae constant; quota enim portio ex illis ad deos quaeso iam vel ad inferos pertinet?</p>
<span class="br"></span><span class="lineNumber">85</span><span class="br"></span><p>XLII. Cinnamomum et casias fabulose narravit antiquitas princepsque Herodotus avium nidis et privatim phoenicis, in quo situ Liber pater educatus esset, ex inviis rupibus arboribusque decuti carnis quam ipsae inferrent pondere aut plumbatis sagittis; item casiam circa paludes propugnante unguibus diro vespertilionum genere aligerisque serpentibus, his
<span class="br"></span><span class="lineNumber">86</span><span class="br"></span>commentis augentes rerum pretia. comitata vero fabula est ad meridiani solis repercussus inenarrabilem quendam universitatis halitum e tota paeninsula existere tot generum aurae spirante concentu, Magnique Alexandri classibus Arabiam primum odoribus nuntiatam in altum—omnia falsa, siquidem cinnamomum idemque cinnamum nascitur in Aethiopia 
<span class="br"></span><span class="lineNumber">87</span><span class="br"></span>Trogodytis conubio permixta. hi mercantes


</p></section><notes></notes></section>