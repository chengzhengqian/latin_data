<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Olympiae aureis litteris in palliorum tesseris intextum nomen suum ostentaret. postea donare opera sua instituit, quod nullo pretio satis digno permutari<a class="footnoteLink" href="#note_LCL394_308_1" id="target_note_LCL394_308_1"><sup>1</sup></a> posse diceret, sicuti Alcmenam Agragantinis,
<span class="br"></span><span class="lineNumber">63</span><span class="br"></span>Pana Archelao. fecit et Penelopen, in qua pinxisse mores videtur, et athletam; adeoque in illo sibi placuit, ut versum subscriberet celebrem ex eo, invisurum aliquem facilius quam imitaturum. magnificus est et Iuppiter eius in throno adstantibus diis et Hercules infans dracones <span class="sc">ii</span><a class="footnoteLink" href="#note_LCL394_308_2" id="target_note_LCL394_308_2"><sup>2</sup></a> strangulans Alcmena matre coram pavente et Amphitryone.
<span class="br"></span><span class="lineNumber">64</span><span class="br"></span>reprehenditur tamen ceu grandior in capitibus articulisque, alioqui tantus diligentia, ut Agra-gantinis facturus tabulam, quam in templo Iunonis Laciniae publice dicarent, inspexerit virgines eorum nudas et quinque elegerit, ut quod in quaque laudatissimum esset pictura redderet. pinxit et monochromata ex albo. aequales eius et aemuli fuere Timanthes, Androcydes, Eupompus, Parrhasius.
<span class="br"></span><span class="lineNumber">65</span><span class="br"></span>descendisse hic in certamen cum Zeuxide traditur et, cum ille detulisset uvas pictas tanto successu, ut in scaenam aves advolarent, ipse detulisse linteum pictum ita veritate repraesentata, ut Zeuxis alitum iudicio tumens flagitaret tandem remoto linteo









</p></section><notes><section class="footnotes"><ul><li class="note" id="note_LCL394_308_1"><a class="footnoteCrossrefLink" href="#target_note_LCL394_308_1" title="Click to highlight in text"><sup class="lineRef">1</sup>permutari <span class="italic">B</span>?: permutare <span class="italic">rell.</span></a></li><script type="text/javascript">document.getElementById('note_LCL394_308_1').style.display = "none";</script><li class="note" id="note_LCL394_308_2"><a class="footnoteCrossrefLink" href="#target_note_LCL394_308_2" title="Click to highlight in text"><sup class="lineRef">2</sup>dracones <span class="sc">ii</span> <span class="italic">Mayhoff</span>: draconem <span class="italic">B</span>: dracones <span class="italic">cd. Par.</span> 6801: dracones in <span class="italic">rell.</span></a></li><script type="text/javascript">document.getElementById('note_LCL394_308_2').style.display = "none";</script></ul></section></notes></section>