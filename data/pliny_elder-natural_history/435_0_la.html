<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Asiae parte maiorem esse quam Asiam, eandem altero tanto et sexta parte Africae ampliorem quam Africam. quod si misceantur
omnes summae, liquido patebit Europam totius terrae tertiam esse partem et octavam paulo amplius, Asiam vero quartam et quartamdecimam, Africam autem quintam et insuper sexagesimam.</p>
<span class="br"></span><span class="lineNumber">211</span><span class="br"></span><p>XXXIX. His addemus etiamnum unam Graecae inventionis sententiam<a class="footnoteLink" href="#note_LCL352_494_1" id="target_note_LCL352_494_1"><sup>1</sup></a> vel exquisitissmae subtilitatis ut nihil desit in spectando terrarum situ, indicatisque regionibus noscatur et quae<a class="footnoteLink" href="#note_LCL352_494_2" id="target_note_LCL352_494_2"><sup>2</sup></a> cuique earum societas sit sive cognatio dierum ac noctium, quibusque inter se pares umbrae et aequa mundi convexitas. ergo reddetur hoc etiam, terraque universa in membra caeli digeretur.<a class="footnoteLink" href="#note_LCL352_494_3" id="target_note_LCL352_494_3"><sup>3</sup></a></p>
<span class="br"></span><span class="lineNumber">212</span><span class="br"></span><p>Plura sunt autem segmenta mundi quae nostri circulos appellavere, Graeci parallelos. principium habet Indiae pars versa ad austrum; patet usque Arabiam et Rubri Maris accolas. continentur Gedrosi, Carmani, Persae, Elymaei, Parthyene, Aria, Susiane, Mesopotamia, Seleucia cognominata Babylonia, Arabia ad Petram<a class="footnoteLink" href="#note_LCL352_494_4" id="target_note_LCL352_494_4"><sup>4</sup></a> usque, Syria Coele, Pelusium,
Aegypti inferiora quae Chora vocatur, Alexandria, Africae maritima, Cyrenaica oppida omnia, Thapsus,
Hadrumetum, Clupea, Carthago, Utica, uterque Hippo, Numidia, Mauretania utraque, Atlanticum mare, Columnae Herculis. in hoc caeli circumplexu aequinoctii die medio umbilicus quem gnomonem vocant septem pedes longus umbram non amplius quattuor pedes longam reddit, noctis vero dieique




</p></section><notes><section class="footnotes"><ul><li class="note" id="note_LCL352_494_1"><a class="footnoteCrossrefLink" href="#target_note_LCL352_494_1" title="Click to highlight in text"><sup class="lineRef">1</sup>scientiam <span class="italic">codd. plurimi.</span></a></li><script type="text/javascript">document.getElementById('note_LCL352_494_1').style.display = "none";</script><li class="note" id="note_LCL352_494_2"><a class="footnoteCrossrefLink" href="#target_note_LCL352_494_2" title="Click to highlight in text"><sup class="lineRef">2</sup>et cum qua <span class="italic">codd. plurimi</span> (et cum qua cuique siderum <span class="italic">Mayhoff</span>).</a></li><script type="text/javascript">document.getElementById('note_LCL352_494_2').style.display = "none";</script><li class="note" id="note_LCL352_494_3"><a class="footnoteCrossrefLink" href="#target_note_LCL352_494_3" title="Click to highlight in text"><sup class="lineRef">3</sup><span class="italic">V.l.</span> terraeque universae . . . digerentur.</a></li><script type="text/javascript">document.getElementById('note_LCL352_494_3').style.display = "none";</script><li class="note" id="note_LCL352_494_4"><a class="footnoteCrossrefLink" href="#target_note_LCL352_494_4" title="Click to highlight in text"><sup class="lineRef">4</sup><span class="italic">Warmington</span>: Petras <span class="italic">codd.</span></a></li><script type="text/javascript">document.getElementById('note_LCL352_494_4').style.display = "none";</script></ul></section></notes></section>