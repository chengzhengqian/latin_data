<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

reliqua marem. umbilicus ovis a cacumine inest, ceu gutta eminens in putamine.</p>
<span class="br"></span><span class="lineNumber">146</span><span class="br"></span><p>Quaedam omni tempore coeunt, ut gallinae, et pariunt praeterquam duobus mensibus hiemis brumalibus.
ex his iuvencae plura quam veteres sed minora, et<a class="footnoteLink" href="#note_LCL353_386_1" id="target_note_LCL353_386_1"><sup>1</sup></a> in eodem fetu prima ac novissima. est autem tanta fecunditas ut aliquae et sexagena parient, aliquae cotidie, aliquae bis die, aliquae in
<span class="br"></span><span class="lineNumber">147</span><span class="br"></span>tantum ut effetae moriantur. Hadrianis laus maxima. columbae deciens anno pariunt, quaedam et undeciens, in Aegypto vero etiam brumali mense. hirundines et merulae et palumbi et turtures bis anno pariunt, ceterae aves fere semel. turdi in cacuminibus
arborum luto nidificantes paene contextim, in secessu generant. a coitu decem diebus ova maturescunt in utero, vexatis autem gallinae et columbae pinna evulsa aliave simili iniuria diutius.
<span class="br"></span><span class="lineNumber">148</span><span class="br"></span>omnibus ovis medio vitelli parva inest velut sanguinea
gutta, quod esse cor avium existimant, primum in omni corpore id gigni opinantes: in ovo certe gutta ea salit palpitatque. ipsum animal ex albo liquore ovi corporatur; cibus eius in luteo est. omnibus initio<a class="footnoteLink" href="#note_LCL353_386_2" id="target_note_LCL353_386_2"><sup>2</sup></a> caput maius toto corpore, oculi compressi capite maiores. increscente pullo candor
<span class="br"></span><span class="lineNumber">140</span><span class="br"></span>in medium vertitur, luteum circumfunditur. vicensimo die
si moveatur ovum, iam viventis intra putamen



 
</p></section><notes><section class="footnotes"><ul><li class="note" id="note_LCL353_386_1"><a class="footnoteCrossrefLink" href="#target_note_LCL353_386_1" title="Click to highlight in text"><sup class="lineRef">1</sup>et &lt;minima&gt; in? <span class="italic">Rackham.</span></a></li><script type="text/javascript">document.getElementById('note_LCL353_386_1').style.display = "none";</script><li class="note" id="note_LCL353_386_2"><a class="footnoteCrossrefLink" href="#target_note_LCL353_386_2" title="Click to highlight in text"><sup class="lineRef">2</sup>initio? <span class="italic">ex Aristotele Mayhoff</span>: intus.</a></li><script type="text/javascript">document.getElementById('note_LCL353_386_2').style.display = "none";</script></ul></section></notes></section>