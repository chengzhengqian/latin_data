<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent noindent">

summum esset profitebantur. inde illa nobilis M. Ciceronis suspiratio: ‘O te felicem, M. Porci,
<span class="br"></span><span class="lineNumber">10</span><span class="br"></span>a quo rem inprobam petere nemo audet!’ cum tribunos appellaret L. Scipio Asiaticus, inter quos erat Gracchus, hoc adtestabatur vel inimico iudici se probari posse: adeo summum quisque causae suae iudicem facit quemcumque eligit—unde provocatio
<span class="br"></span><span class="lineNumber">11</span><span class="br"></span>appellatur. te quidem in excelsissimo generis humani fastigio positum, summa eloquentia, summa eruditione praeditum, religiose adiri etiam a salutantibus scio, et ideo curari,<a class="footnoteLink" href="#note_LCL330_8_1" id="target_note_LCL330_8_1"><sup>1</sup></a> ut quae tibi dicantur tui digna sint. verum dis lacte rustici multaeque gentes et mola tantum salsa litant qui non habent tura, nec ulli fuit vitio deos colere quoquo modo posset.</p>
<span class="br"></span><span class="lineNumber">12</span><span class="br"></span><p>Meae quidem temeritati accessit hoc quoque, quod levioris operae hos tibi dedicavi libellos: nam nec ingenii sunt capaces, quod alioqui in nobis perquam mediocre erat, neque admittunt excessus aut orationes sermonesve aut casus mirabiles vel eventus varios,
<span class="br"></span><span class="lineNumber">13</span><span class="br"></span>iucunda dictu aut legentibus blanda. sterilis materia, rerum natura, hoc est vita, narratur, et haec sordidissima sui parte, ac plurimarum rerum aut rusticis vocabulis aut externis, immo barbaris, etiam cum
<span class="br"></span><span class="lineNumber">14</span><span class="br"></span>honoris praefatione ponendis. praeterea iter est non trita auctoribus via nec qua peregrinari animus expetat: nemo apud nos qui idem temptaverit


</p></section><notes><section class="footnotes"><ul><li class="note" id="note_LCL330_8_1"><a class="footnoteCrossrefLink" href="#target_note_LCL330_8_1" title="Click to highlight in text"><sup class="lineRef">1</sup>curari <span class="italic">Rackham</span>: curavi <span class="italic">aut</span> cura <span class="italic">codd.</span></a></li><script type="text/javascript">document.getElementById('note_LCL330_8_1').style.display = "none";</script></ul></section></notes></section>