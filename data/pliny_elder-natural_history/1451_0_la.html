<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">3</span><span class="br"></span><p>II. Tenuioribus utebantur antiqui stroppos appellantes,
unde nata strophiola. quin et vocabulum ipsum tarde communicatum est inter sacra tantum et bellicos honores coronis suum nomen vindicantibus. cum vero e floribus fierent, serta a serendo serieve appellabantur, quod apud Graecos quoque non adeo antiquitus placuit.</p>
<span class="br"></span><span class="lineNumber">4</span><span class="br"></span><p>III. Arborum enim ramis coronari in sacris certaminibus
mos erat primum. postea variare coeptum
mixtura versicolori florum, quae invicem odores coloresque accenderet, Sicyone ingenio Pausiae pictoris atque Glycerae coronariae dilectae admodum
illi, cum opera eius<a class="footnoteLink" href="#note_LCL392_162_1" id="target_note_LCL392_162_1"><sup>1</sup></a> pictura imitaretur, illa provocans variaret, essetque certamen artis ac naturae, quales etiam nunc extant artificis illius tabellae atque in primis appellata Stephaneplocos



</p></section><notes><section class="footnotes"><ul><li class="note" id="note_LCL392_162_1"><a class="footnoteCrossrefLink" href="#target_note_LCL392_162_1" title="Click to highlight in text"><sup class="lineRef">1</sup><span class="italic">Hic addere vult huius Warmington.</span></a></li><script type="text/javascript">document.getElementById('note_LCL392_162_1').style.display = "none";</script></ul></section></notes></section>