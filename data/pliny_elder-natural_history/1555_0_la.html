<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

tractamus, quoniam in his naturam esse apparet, in illis coniecturam saepius fallacem, nulli satis custodita in mixturis concordia naturae ac repugnantia. qua de re mox plura.</p>
<span class="br"></span><span class="lineNumber">107</span><span class="br"></span><p>L. Non esset mellis auctoritas in pretio minor quam laseris, ni ubique nasceretur. illud ipsa fabricata
sit<a class="footnoteLink" href="#note_LCL392_370_1" id="target_note_LCL392_370_1"><sup>1</sup></a> natura, sed huic gignendo animal, ut diximus, innumeros ad usus, si quotiens misceatur aestimemus.
prima propolis alvorum, de qua diximus, aculeos et omnia infixa corpori extrahit, tubera discutit, dura concoquit, dolores nervorum mulcet
<span class="br"></span><span class="lineNumber">108</span><span class="br"></span>ulceraque iam desperantia cicatricem cludit. mellis quidem ipsius natura talis est ut putrescere corpora non sinat, iucundo sapore atque non aspero, alia quam salis natura, faucibus, tonsillis, anginae omnibusque
oris desideriis utilissimum, arescentique in febribus linguae, iam vero peripneumonicis, pleuriticis decoctum, item vulneribus, a serpente percussis et contra venena, fungos, paralyticis in mulso, quamquam
suae mulso dotes constant. mel auribus instillatur
cum rosaceo, lendes et foeda capitis animalia
<span class="br"></span><span class="lineNumber">109</span><span class="br"></span>necat. usus despumati semper aptior, stomachum tamen inflat, bilem auget, fastidium creat, et oculis per se inutile aliqui arbitrantur, rursus quidam angulos exulceratos melle tangi suadent. mellis causas atque differentias nationesque et indicationem






</p></section><notes><section class="footnotes"><ul><li class="note" id="note_LCL392_370_1"><a class="footnoteCrossrefLink" href="#target_note_LCL392_370_1" title="Click to highlight in text"><sup class="lineRef">1</sup>sit <span class="italic">codd.</span>: est <span class="italic">coni. Mayhoff.</span></a></li><script type="text/javascript">document.getElementById('note_LCL392_370_1').style.display = "none";</script></ul></section></notes></section>