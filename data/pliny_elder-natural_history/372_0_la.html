<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Hyrcanium Caucasi iugis attolluntur. utrimque per devexa laterum Armeniae Maiori a frontis parte quae vergit in Commagenen Cephenia, ut diximus, copulatur, eique Adiabene Assyriorum initium, cuius pars est Arbilitis, ubi Darium Alexander debellavit,
<span class="br"></span><span class="lineNumber">42</span><span class="br"></span>proxima<a class="footnoteLink" href="#note_LCL352_368_1" id="target_note_LCL352_368_1"><sup>1</sup></a> Syriae. totam eam Macedones Mygdoniam
cognominaverunt a similitudine. oppida Alexandria,
item Antiochia quam Nesebin vocant; abest ab Artaxatis <span class="sc">d͞c͞c͞l͞</span> p. fuit et Ninos inposita Tigri ad solis occasum spectans, quondam clarissima. reliqua vero fronte, qua tendit ad Caspium mare, Atrapatene ab Armeniae Otene regione discreta Araxe; oppidum eius Gazae, ab Artaxatis <span class="sc">c͞c͞c͞c͞l͞</span> p., totidem ab Ecbatanis Medorum, quorum pars sunt Atrapateni.</p>
<span class="br"></span><span class="lineNumber">43</span><span class="br"></span><p>XVII. Ecbatana caput Mediae Seleucus rex condidit, a Seleucia Magna <span class="sc">d͞c͞c͞l͞</span> p. a Portis vero Caspiis <span class="sc">x͞x͞</span>; reliqua Medorum oppida Phazaca, Aganzaga<a class="footnoteLink" href="#note_LCL352_368_2" id="target_note_LCL352_368_2"><sup>2</sup></a>, Apamea Rhagiane cognominata. causa Portarum nominis eadem quae supra, interruptis angusto transitu iugis ita ut vix singula meent plaustra, longitudine <span class="sc">v͞i͞i͞i͞</span> p. toto opere manu facto. dextra laevaque ambustis similes inpendent scopuli, sitiente tractu per <span class="sc">x͞x͞v͞i͞i͞i͞</span> p.; angustias impedit corrivatus salis e cautibus liquor atque eadem


</p></section><notes><section class="footnotes"><ul><li class="note" id="note_LCL352_368_1"><a class="footnoteCrossrefLink" href="#target_note_LCL352_368_1" title="Click to highlight in text"><sup class="lineRef">1</sup><span class="italic">V.l.</span> proxime.</a></li><script type="text/javascript">document.getElementById('note_LCL352_368_1').style.display = "none";</script><li class="note" id="note_LCL352_368_2"><a class="footnoteCrossrefLink" href="#target_note_LCL352_368_2" title="Click to highlight in text"><sup class="lineRef">2</sup>Phazaca, Aganzaga <span class="italic">Hardouin coll. Ptol.</span> VI. 2: Phizganzaga.</a></li><script type="text/javascript">document.getElementById('note_LCL352_368_2').style.display = "none";</script></ul></section></notes></section>