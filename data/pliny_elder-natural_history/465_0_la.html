<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">74</span><span class="br"></span>Orestis corpus oraculi iussu refossum septem cubitorum
fuisse monimentis creditur. iam vero ante annos prope mille vates ille Homerus non cessavit minora corpora mortalium quam prisca conqueri. Naevii Pollionis amplitudinem annales non tradunt, sed quia populi concursu paene sit interemptus, vice prodigii habitam.<a class="footnoteLink" href="#note_LCL352_554_1" id="target_note_LCL352_554_1"><sup>1</sup></a> procerissimum hominem aetas nostra divo Claudio principe Gabbaram nomine ex Arabia advectum novem pedum et totidem unciarum
<span class="br"></span><span class="lineNumber">75</span><span class="br"></span>vidit. fuere sub divo Augusto duo<a class="footnoteLink" href="#note_LCL352_554_2" id="target_note_LCL352_554_2"><sup>2</sup></a> semipede addito, quorum corpora eius miraculi gratia in conditorio Sallustianorum adservabantur hortorum; Pusioni et Secundillae erant nomina. eodem praeside minimus homo duos pedes et palmum Conopas nomine in deliciis Iuliae neptis eius fuit, et minima<a class="footnoteLink" href="#note_LCL352_554_3" id="target_note_LCL352_554_3"><sup>3</sup></a> mulier Andromeda liberta Iuliae Augustae. Manium Maximum
et M. Tullium equites Romanos binum cubitorum
fuisse auctor est M. Varro, et ipsi vidimus in loculis adservatos. sesquipedales gigni, quosdam longiores, in trimatu inplentes vitae cursum, haud ignotum est.</p>
<span class="br"></span><span class="lineNumber">76</span><span class="br"></span><p>Invenimus in monumentis Salamine Euthymenis filium in tria cubita triennio adcrevisse, incessu tardum, sensu hebetem, puberem etiam factum, voce robusta, absumptum contractione membrorum subita triennio circumacto. ipsi non pridem vidimus eadem ferme omnia praeter pubertatem in filio Corneli





</p></section><notes><section class="footnotes"><ul><li class="note" id="note_LCL352_554_1"><a class="footnoteCrossrefLink" href="#target_note_LCL352_554_1" title="Click to highlight in text"><sup class="lineRef">1</sup><span class="italic">Rackham:</span> habitum.</a></li><script type="text/javascript">document.getElementById('note_LCL352_554_1').style.display = "none";</script><li class="note" id="note_LCL352_554_2"><a class="footnoteCrossrefLink" href="#target_note_LCL352_554_2" title="Click to highlight in text"><sup class="lineRef">2</sup>duo <span class="italic">supplevit Rackham.</span></a></li><script type="text/javascript">document.getElementById('note_LCL352_554_2').style.display = "none";</script><li class="note" id="note_LCL352_554_3"><a class="footnoteCrossrefLink" href="#target_note_LCL352_554_3" title="Click to highlight in text"><sup class="lineRef">3</sup>minima <span class="italic">supplevit Rackham.</span></a></li><script type="text/javascript">document.getElementById('note_LCL352_554_3').style.display = "none";</script></ul></section></notes></section>