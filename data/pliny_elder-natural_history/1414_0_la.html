<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">151</span><span class="br"></span>item sedis vitiis. intertrigines quoque, vel si teneatur
tantum, prohibet. auribus instillatur cum mulso. aiunt et lieni mederi eam in horto gustatam ita ne vellatur, si is qui mordeat dicat se lieni mederi, per dies <span class="sc">viiii</span>, aridae quoque farinam tribus digitis adprehensam et stomachi dolorem sedare in aqua et similiter aspersa potione<a class="footnoteLink" href="#note_LCL392_88_1" id="target_note_LCL392_88_1"><sup>1</sup></a> ventris animalia expellere.</p>
<span class="br"></span><span class="lineNumber">152</span><span class="br"></span><p>LIV. Magna societas cum hac ad recreandos defectos animo puleio cum surculis suis in ampullas vitreas aceti utrisque deiectis. qua de causa dignior e puleio corona Varroni quam e rosa cubiculis nostris pronuntiata est, nam et capitis dolores inposita dicitur levare, quin et olfactu capita tueri contra frigorum aestusque iniuriam et ab siti traditur, neque aestuare eos qui duos e puleio surculos inpositos auribus in sole habeant. inlinitur etiam in doloribus
<span class="br"></span><span class="lineNumber">153</span><span class="br"></span>cum polenta et aceto. femina efficacior. est autem haec flore purpureo. mas candidum habet. nausias<a class="footnoteLink" href="#note_LCL392_88_2" id="target_note_LCL392_88_2"><sup>2</sup></a> cum sale et polenta in frigida aqua pota inhibet, sic et pectoris<a class="footnoteLink" href="#note_LCL392_88_3" id="target_note_LCL392_88_3"><sup>3</sup></a> dolorem, stomachi autem ex aqua. item rosiones sistit et vomitiones cum aceto et polenta, alvum solvit ex sale et aceto et polenta. intestinorum vitia melle decocta et nitro sanat, urinam pellit ex vino et, si Amineum sit, et calculos
<span class="br"></span><span class="lineNumber">154</span><span class="br"></span>et interiores omnes dolores. ex melle et aceto sedat menstrua et secundas, vulvas conversas corrigit,






</p></section><notes><section class="footnotes"><ul><li class="note" id="note_LCL392_88_1"><a class="footnoteCrossrefLink" href="#target_note_LCL392_88_1" title="Click to highlight in text"><sup class="lineRef">1</sup>potioni <span class="italic">Sillig</span>: in potionem <span class="italic">vulg.</span></a></li><script type="text/javascript">document.getElementById('note_LCL392_88_1').style.display = "none";</script><li class="note" id="note_LCL392_88_2"><a class="footnoteCrossrefLink" href="#target_note_LCL392_88_2" title="Click to highlight in text"><sup class="lineRef">2</sup><span class="italic">Ante</span> nausias <span class="italic">legitur</span> in <span class="italic">in codd</span>.: item <span class="italic">Mayhoff.</span></a></li><script type="text/javascript">document.getElementById('note_LCL392_88_2').style.display = "none";</script><li class="note" id="note_LCL392_88_3"><a class="footnoteCrossrefLink" href="#target_note_LCL392_88_3" title="Click to highlight in text"><sup class="lineRef">3</sup><span class="italic">Post</span> pectoris <span class="italic">vulg. et Detlefsen</span> ac ventris <span class="italic">add.</span></a></li><script type="text/javascript">document.getElementById('note_LCL392_88_3').style.display = "none";</script></ul></section></notes></section>