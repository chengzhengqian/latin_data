<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Ponto citra Heracleam arae sunt Iovis Στρατίου cognomine:
ibi quercus duae ab Hercule satae. in eodem tractu portus Amyci est Bebryce rege interfecto clarus; eius tumulus a supremo die lauro tegitur quam insanam
vocant, quoniam si quid ex ea decerptum inferatur
<span class="br"></span><span class="lineNumber">240</span><span class="br"></span>navibus, iurgia fiunt donec abiciatur. regionem Aulocrenen diximus per quam Apamea in Phrygiam itur: ibi platanus ostenditur ex qua pependerit Marsuas victus ab Apolline, quae iam tum magnitudine
electa est. nec non palma Deli ab eiusdem dei aetate conspicitur, Olympiae oleaster ex quo primus Hercules coronatus est: et nunc custoditur religio. Athenis quoque olea durare traditur in certamine edita a Minerva.</p>
<span class="br"></span><span class="lineNumber">241</span><span class="br"></span><p>XC. Ex diverso brevissima vita est punicis, fico, malis, et ex his praecocibus brevior quam serotinis, dulcibus
quam acidis,<a class="footnoteLink" href="#note_LCL370_542_1" id="target_note_LCL370_542_1"><sup>1</sup></a> et dulciori in punicis, item in vitibus, praecipueque fertilioribus. Graecinus auctor est sexagenis annis durasse vites. videntur et aquaticae celerius interire. senescunt quidem velociter sed e radicibus repullulant laurus et mali et punicae.



</p></section><notes><section class="footnotes"><ul><li class="note" id="note_LCL370_542_1"><a class="footnoteCrossrefLink" href="#target_note_LCL370_542_1" title="Click to highlight in text"><sup class="lineRef">1</sup><span class="italic">Pintianus</span> (acerbis <span class="italic">Urlichs</span>): acutis.</a></li><script type="text/javascript">document.getElementById('note_LCL370_542_1').style.display = "none";</script></ul></section></notes></section>