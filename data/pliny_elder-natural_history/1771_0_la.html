<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

parvas, rarius febrem, stomachum faucesque invasit,<a class="footnoteLink" href="#note_LCL393_270_1" id="target_note_LCL393_270_1"><sup>1</sup></a> ocissime exanimans.</p>
<span class="br"></span><span class="lineNumber">7</span><span class="br"></span><p>V. Diximus elephantiasim ante Pompei Magni aetatem non aceidisse in Italia, et ipsam a facie saepius incipientem, in nare prima veluti lenticula, mox inarescente<a class="footnoteLink" href="#note_LCL393_270_2" id="target_note_LCL393_270_2"><sup>2</sup></a> per totum corpus maculosa variis coloribus et inaequali cute, alibi crassa, alibi tenui, dura alibi ceu scabie aspera, ad postremum vero nigrescente et ad ossa carnes adprimente, intumescentibus
<span class="br"></span><span class="lineNumber">8</span><span class="br"></span>digitis in pedibus manibusque. Aegypti peculiare hoc malum et, cum in reges incidisset, populis funebre, quippe in balineis solia temperabantur
humano sanguine ad medicinam eam. et hic quidem morbus celeriter in Italia restinctus est, sicut et ille quem gemursam appellavere prisci inter digitos pedum nascentem, etiam nomine oblitterato.</p>
<span class="br"></span><span class="lineNumber">9</span><span class="br"></span><p>VI. Id ipsum mirabile, alios desinere in nobis, alios durare, sicuti colum. Ti. Caesaris principatu inrepsit id malum, nec quisquam id prior imperatore ipso sensit, magna civitatis ambage, cum in edicto eius excusantis valetudinem legeret nomen incognitum.




</p></section><notes><section class="footnotes"><ul><li class="note" id="note_LCL393_270_1"><a class="footnoteCrossrefLink" href="#target_note_LCL393_270_1" title="Click to highlight in text"><sup class="lineRef">1</sup>faucesque invasit VR: paucisque E r: faucesque cum invasit d(?) <span class="italic">vulg., Detlefsen</span>: faucesque ut invasit <span class="italic">Mayhoff, qui VIII 158, IX 122, 152, 153, XV 85, XVIII 115, XX 38, XXX 63, XXXI 109, XXXIII 29, XXXVI 127 confert.</span></a></li><script type="text/javascript">document.getElementById('note_LCL393_270_1').style.display = "none";</script><li class="note" id="note_LCL393_270_2"><a class="footnoteCrossrefLink" href="#target_note_LCL393_270_2" title="Click to highlight in text"><sup class="lineRef">2</sup>inarescente <span class="italic">Detlefsen cum codd.</span>: increscente <span class="italic">Ianus, Mayhoff.</span></a></li><script type="text/javascript">document.getElementById('note_LCL393_270_2').style.display = "none";</script></ul></section></notes></section>