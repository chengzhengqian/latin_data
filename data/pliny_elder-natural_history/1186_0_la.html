<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

firmiores fertilioresque fiunt. nam caprificatio maturat.</p>
<span class="br"></span><span class="lineNumber">255</span><span class="br"></span><p>XLIV. In ea culices nasci e grossis manifestum, quoniam cum evolavere non inveniuntur intus grana, quae in eos versa apparet; exeundi tanta est aviditas ut plerique aut pede relicto aut pinnae parte erumpant. est et aliud genus culicum quos vocant centrinas, fucis apium similes ignavia malitiaque cum pernicie verorum et utilium; interemunt enim illos
<span class="br"></span><span class="lineNumber">256</span><span class="br"></span>atque ipsi commoriuntur. vexant et tineae semina ficorum, contra quas remedium in eadem scrobe defodere taleam lentisci inversa parte quae fuerit a cacumine. uberrimas autem ficus rubrica amurca diluta et cum fimo infusa radicibus frondere incipi-entium facit. caprificorum laudantur maxime nigrae et in petrosis, quoniam frumenta plurima habeant, caprificatio ipsa post imbrem.</p>
<span class="br"></span><span class="lineNumber">257</span><span class="br"></span><p>XLV. In primis autem cavendum ne ex remediis vitia fiant, quod evenit nimia aut intempestiva medicina. interlucatio arboribus prodest, sed omnium annorum trucidatio inutilissima. vitis tantum tonsuram annuam quaerit, alternam vero myrtus, punicae, oleae, quia celeriter fruticescunt. ceterae
</p></section><notes></notes></section>