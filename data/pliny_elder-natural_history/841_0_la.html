<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

dumtaxat et herbidi coloris, prodidere; alii lentisco similem subrutilp folio; quidam terebinthum esse, et hoc visum Antigono regi allato frutice. Iuba rex iis voluminibus quae scripsit ad C. Caesarem Augusti filium ardentem fama Arabiae tradit contorti esse caudicis, ramis aceris maxime Pontici, sucum amygdalae
modo emittere, talesque in Carmania apparere et in Aegypto satas studio Ptolomaeorum regnantium.
<span class="br"></span><span class="lineNumber">57</span><span class="br"></span>cortice lauri esse constat, quidam et folium simile dixere; talis certe fuit arbor Sardibus, nam et Asiae reges serendi curam habuerunt. qui mea aetate legati ex Arabia venerunt omnia incertiora fecerunt, quod iure miremur, virgis etiam turis ad nos commeantibus, quibus credi potest matrem quoque teretem enodi fruticare trunco.</p>
<span class="br"></span><span class="lineNumber">58</span><span class="br"></span><p>XXXII. Meti semel anno solebat minore occasione vendendi; iam quaestus alteram vindemiam adfert. prior atque naturalis vindemia circa canis ortum flagrantissimo aestu, incidentibus qua maxime videatur esse praegnans tenuissimusque tendi cortex; laxatur
</p></section><notes></notes></section>