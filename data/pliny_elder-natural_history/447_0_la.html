<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

non posse mergi, ne veste quidem degravatos. haut dissimile his genus Pharmacum in Aethiopia Damon, quorum sudor tabem contactis corporibus efferat.
<span class="br"></span><span class="lineNumber">18</span><span class="br"></span>feminas quidem omnes ubique visu nocere quae duplices pupillas habeant Cicero quoque apud nos auctor est. adeo naturae, cum ferarum morem vescendi humanis visceribus in homine genuisset, gignere etiam in toto corpore et in quorundam oculis quoque venena placuit, ne quid usquam mali esset quod in homine non esset.</p>
<span class="br"></span><span class="lineNumber">19</span><span class="br"></span><p>Haut procul urbe Roma in Faliscorum agro familiae sunt paucae quae vocantur Hirpi; hae sacrificio annuo quod fit ad montem Soractem Apollini super ambustam ligni struem ambulantes non aduruntur, et ob id perpetuo senatus consulto militiae
omniumque aliorum munerum vacationem
<span class="br"></span><span class="lineNumber">20</span><span class="br"></span>habent. quorundam corpori partes nascuntur ad aliqua mirabiles, sicut Pyrro regi pollex in dextro pede, cuius tactu lienosis medebatur; hunc cremari cum reliquo corpore non potuisse tradunt, conditumque
loculo in templo.</p>
<span class="br"></span><span class="lineNumber">21</span><span class="br"></span><p>Praecipue India Aethiopumque tractus miraculis scatent. maxima in India gignuntur animalia: indicio sunt canes grandiores ceteris. arbores quidem
tantae proceritatis traduntur ut sagittis superiaci nequeant et [facit ubertas soli, temperies caeli, aquarum abundantia],<a class="footnoteLink" href="#note_LCL352_518_1" id="target_note_LCL352_518_1"><sup>1</sup></a> si libeat credere, ut sub una fico turmae condantur equitum; harundines




</p></section><notes><section class="footnotes"><ul><li class="note" id="note_LCL352_518_1"><a class="footnoteCrossrefLink" href="#target_note_LCL352_518_1" title="Click to highlight in text"><sup class="lineRef">1</sup><span class="italic">Secl. Detlefsen.</span></a></li><script type="text/javascript">document.getElementById('note_LCL352_518_1').style.display = "none";</script></ul></section></notes></section>