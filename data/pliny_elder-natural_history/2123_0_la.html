<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

intestinis et reliquo corpore eius suffiri vulva laborantes
salutare tradunt, item velleribus circumdari vapore eiusdem infectis. corii utriusque cinis ex aceto inlitus his partibus quas secari opus sit aut nidor cremati sensum omnem scalpelli aufert.
<span class="br"></span><span class="lineNumber">111</span><span class="br"></span>sanguis utriusque claritatem visus inunctis . . .<a class="footnoteLink" href="#note_LCL418_78_1" id="target_note_LCL418_78_1"><sup>1</sup></a> cicatrices oculorum emendat. corpus ipsum excepto capite pedibusque elixum manditur ischiadicis tussimque
veterem sanat, praecipue in pueris, item lumborum dolores. habent et adipem quo tactus pilus defluit. hic perunctos a crocodilis tuetur, instillaturque morsibus. cor adnexum in lana ovis nigrae cui nullus alius colos incursaverit et primo partu genitae quartanas abigere dicitur.</p>
<span class="br"></span><span class="lineNumber">112</span><span class="br"></span><p>XXIX. Iungemus illis simillima et peregrina aeque animalia, priusque chamaeleonem peculiari volumine dignum existimatum Democrito ac per singula membra desecratum,<a class="footnoteLink" href="#note_LCL418_78_2" id="target_note_LCL418_78_2"><sup>2</sup></a> non sine magna voluptate nostra cognitis proditisque mendaciis Graecae vanitatis.
similis et magnitudine est supra dicto crocodilo,
spinae tantum acutiore curvatura et caudae
<span class="br"></span><span class="lineNumber">113</span><span class="br"></span>amplitudine distans.<a class="footnoteLink" href="#note_LCL418_78_3" id="target_note_LCL418_78_3"><sup>3</sup></a> nullum animal pavidius existimatur
et ideo versicoloris esse mutationis. vis eius maxima contra accipitrum genus. detrahere enim supervolantem ad se traditur et voluntarium praebere






</p></section><notes><section class="footnotes"><ul><li class="note" id="note_LCL418_78_1"><a class="footnoteCrossrefLink" href="#target_note_LCL418_78_1" title="Click to highlight in text"><sup class="lineRef">1</sup><span class="italic">Lacunam indicavi</span>: dat <span class="italic">Detlefsen</span>: excitat <span class="italic">Mayhoff</span>, <span class="italic">qui etiam</span> facit <span class="italic">coni.</span></a></li><script type="text/javascript">document.getElementById('note_LCL418_78_1').style.display = "none";</script><li class="note" id="note_LCL418_78_2"><a class="footnoteCrossrefLink" href="#target_note_LCL418_78_2" title="Click to highlight in text"><sup class="lineRef">2</sup>desecratum R d: dissertatum <span class="italic">coni. Mayhoff.</span></a></li><script type="text/javascript">document.getElementById('note_LCL418_78_2').style.display = "none";</script><li class="note" id="note_LCL418_78_3"><a class="footnoteCrossrefLink" href="#target_note_LCL418_78_3" title="Click to highlight in text"><sup class="lineRef">3</sup>distans] “<span class="italic">Locus nondum sanatus</span>” <span class="italic">Mayhoff.</span></a></li><script type="text/javascript">document.getElementById('note_LCL418_78_3').style.display = "none";</script></ul></section></notes></section>