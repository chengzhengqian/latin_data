<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

conpleat, Cato crassiorem quinque digitis. non omisisset idem, si attineret, meridianam caeli partem signare in cortice, ut translatae isdem et adsuetis statuerentur horis, ne aquiloniae meridianis oppositae solibus finderentur et algerent meridianae aquilonibus.
<span class="br"></span><span class="lineNumber">84</span><span class="br"></span>quod e diverso adfectant etiam quidam in vite ficoque, permutantes in contrarium; densiores enim folio ita fieri magisque protegere fructum et minus amittere, ficumque sic etiam scansilem fieri. plerique id demum cavent ut plaga deputati cacuminis meridiem
<span class="br"></span><span class="lineNumber">85</span><span class="br"></span>spectet, ignari fissuris nimii vaporis opponi; id quidem in horam diei quintam vel octavam spectare maluerim. aeque latet non neglegendum ne radices mora inarescant neve a septentrionibus aut ab ea parte caeli usque ad exortum brumalem vento flante effodiantur arbores, aut certe non adversae his ventis radices praebeantur, propter quod emoriuntur ignaris
<span class="br"></span><span class="lineNumber">86</span><span class="br"></span>causae agricolis. Cato omnes ventos et imbrem quoque in tota translatione damnat. et ad haec proderit quam plurimum terrae in qua vixerint radicibus cohaerere ac totas caespite<a class="footnoteLink" href="#note_LCL371_58_1" id="target_note_LCL371_58_1"><sup>1</sup></a> circumligari,





</p></section><notes><section class="footnotes"><ul><li class="note" id="note_LCL371_58_1"><a class="footnoteCrossrefLink" href="#target_note_LCL371_58_1" title="Click to highlight in text"><sup class="lineRef">1</sup>totas cum caespite (<span class="italic">vel</span> totos caespites?) <span class="italic">Mayhoff.</span></a></li><script type="text/javascript">document.getElementById('note_LCL371_58_1').style.display = "none";</script></ul></section></notes></section>