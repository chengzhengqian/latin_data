<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

caprino cum farina hordeacea et resina ventrem inlinunt.
<span class="br"></span><span class="lineNumber">207</span><span class="br"></span>ad omnes epiphoras ventris inlini caseum mollem suadent, veterem autem in farinam tritum coeliacis et dysintericis dari, cyatho casei in cyathis vini cibarii tribus. sanguis caprinus decoctus cum medulla dysintericis, iocur assum caprae coeliacis subvenit, magisque etiam hirci, in vino austero decoctum
potumque vel ex oleo myrteo umbilico inpositum. quidam decocunt a tribus sextariis aquae ad heminam
<span class="br"></span><span class="lineNumber">208</span><span class="br"></span>addita ruta. utuntur et liene asso caprae hircive et sebo hirci in pane qui cinere coctus sit, caprae a renibus
maxime, ut per se hauriatur protinus aqua<a class="footnoteLink" href="#note_LCL418_140_1" id="target_note_LCL418_140_1"><sup>1</sup></a> modice frigida. sorberi iubent aliqui et in aqua decoctum sebum admixta polenta et cumino et aneto acetoque. inlinunt et ventrem coeliacis fimo cum
<span class="br"></span><span class="lineNumber">209</span><span class="br"></span>melle decocto. utuntur ad utrumque vitium et coagulo haedi in vino myrtite fabae magnitudine poto et sanguine eiusdem in cibum formato quem sanguiculum
vocant. infundunt dysintericis et glutinum taurinum aqua calida resolutum. inflationes discutit vitulinum fimum in vino decoctum. intestinorum vitiis magnopere prodest coagulum cervorum decoctum
cum lente betaque atque in cibo ita sumptum, leporis pilorum cinis cum melle decoctus,<a class="footnoteLink" href="#note_LCL418_140_2" id="target_note_LCL418_140_2"><sup>2</sup></a> lactis caprini
<span class="br"></span><span class="lineNumber">210</span><span class="br"></span>potu decocti cum malva exiguo sale addito. si et coagulum addatur, maioribus emolumentis fiat.





</p></section><notes><section class="footnotes"><ul><li class="note" id="note_LCL418_140_1"><a class="footnoteCrossrefLink" href="#target_note_LCL418_140_1" title="Click to highlight in text"><sup class="lineRef">1</sup>aqua <span class="italic">Detlefsen</span>: -que <span class="italic">Mayhoff</span>: que, inque, lique <span class="italic">codd.</span></a></li><script type="text/javascript">document.getElementById('note_LCL418_140_1').style.display = "none";</script><li class="note" id="note_LCL418_140_2"><a class="footnoteCrossrefLink" href="#target_note_LCL418_140_2" title="Click to highlight in text"><sup class="lineRef">2</sup>decoctus d <span class="italic">vulg.</span>, <span class="italic">Mayhoff</span>: decocto <span class="italic">multi codd.</span>, <span class="italic">Detlefsen.</span></a></li><script type="text/javascript">document.getElementById('note_LCL418_140_2').style.display = "none";</script></ul></section></notes></section>