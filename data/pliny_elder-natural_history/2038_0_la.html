<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

hunc esse quem quaereret. atque ita evenit. revertit enim Apelles et vinci erubescens tertio colore lineas secuit nullum relinquens amplius
<span class="br"></span><span class="lineNumber">83</span><span class="br"></span>subtilitati locum. at Protogenes victum se confessus in portum devolavit hospitem quaerens, placuitque sic eam tabulam posteris tradi omnium quidem, sed artificum praecipuo miraculo. consumptam eam priore incendio Caesaris domus in Palatio audio, spectatam nobis<a class="footnoteLink" href="#note_LCL394_322_1" id="target_note_LCL394_322_1"><sup>1</sup></a> ante, spatiose<a class="footnoteLink" href="#note_LCL394_322_2" id="target_note_LCL394_322_2"><sup>2</sup></a> nihil aliud continentem quam<a class="footnoteLink" href="#note_LCL394_322_3" id="target_note_LCL394_322_3"><sup>3</sup></a> lineas visum effugientes, inter egregia multorum opera inani similem et eo ipso allicientem omnique opere nobiliorem.</p>
<span class="br"></span><span class="lineNumber">84</span><span class="br"></span><p>Apelli fuit alioqui perpetua consuetudo numquam tam occupatum diem agendi, ut non lineam ducendo exerceret artem, quod ab eo in proverbium venit. idem perfecta opera proponebat in pergula transeuntibus atque, ipse post tabulam latens, vitia quae notarentur auscultabat, vulgum diligentiorem
<span class="br"></span><span class="lineNumber">85</span><span class="br"></span>iudicem quam se praeferens; feruntque reprehensum a sutore, quod in crepidis una pauciores intus fecisset ansas, eodem postero die superbo emendatione pristinae admonitionis cavillante circa crus, indignatum







</p></section><notes><section class="footnotes"><ul><li class="note" id="note_LCL394_322_1"><a class="footnoteCrossrefLink" href="#target_note_LCL394_322_1" title="Click to highlight in text"><sup class="lineRef">1</sup>nobis <span class="italic">cdd.</span>: Rhodi <span class="italic">Mayhoff</span>: olim <span class="italic">Gronov.</span></a></li><script type="text/javascript">document.getElementById('note_LCL394_322_1').style.display = "none";</script><li class="note" id="note_LCL394_322_2"><a class="footnoteCrossrefLink" href="#target_note_LCL394_322_2" title="Click to highlight in text"><sup class="lineRef">2</sup><span class="italic">V.l.</span> spatiore (spatio sed <span class="italic">B</span><sup>2</sup>): spatio <span class="italic">Pintianus.</span></a></li><script type="text/javascript">document.getElementById('note_LCL394_322_2').style.display = "none";</script><li class="note" id="note_LCL394_322_3"><a class="footnoteCrossrefLink" href="#target_note_LCL394_322_3" title="Click to highlight in text"><sup class="lineRef">3</sup><span class="italic">V.l.</span> quam in: quam <span class="sc">iii</span> <span class="italic">Gronov.</span></a></li><script type="text/javascript">document.getElementById('note_LCL394_322_3').style.display = "none";</script></ul></section></notes></section>