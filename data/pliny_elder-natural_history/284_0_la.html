<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

transgressisque Ripaeos montes litus oceani septentrionalis
in laeva, donec perveniatur Gadis, legendum. insulae complures sine nominibus eo situ traduntur, ex quibus ante Scythiam quae appellatur Baunonia unam abesse diei cursu, in quam veris tempore fluctibus electrum eiciatur, Timaeus prodidit. reliqua
litora incerta signata fama. septentrionalis<a class="footnoteLink" href="#note_LCL352_192_1" id="target_note_LCL352_192_1"><sup>1</sup></a> oceanus: Amalchium eum Hecataeus appellat a Parapaniso amne, qua Scythiam adluit, quod nomen
<span class="br"></span><span class="lineNumber">95</span><span class="br"></span>eius gentis lingua significat congelatum; Philemon Morimarusam a Cimbris vocari, hoc est mortuum mare, inde usque ad promunturium Rusbeas, ultra deinde Cronium. Xenophon Lampsacenus a litore Scytharum tridui navigatione insulam esse inmensae magnitudinis Balciam tradit, eandem Pytheas Basiliam nominat. feruntur et Oeonae in quis ovis avium et avenis incolae vivant, aliae in quibus equinis pedibus homines nascantur Hippopodes appellati, Panotiorum<a class="footnoteLink" href="#note_LCL352_192_2" id="target_note_LCL352_192_2"><sup>2</sup></a> aliae in quibus nuda alioqui corpora praegrandes ipsorum aures tota contegant.</p>
<span class="br"></span><span class="lineNumber">96</span><span class="br"></span><p>Incipit deinde clarior aperiri fama ab gente Inguaeonum
quae est prima in Germania. mons Saevo ibi inmensus nec Ripaeis iugis minor inmanem ad Cimbrorum usque promunturium efficit sinum, qui Codanus vocatur refertus insulis quarum clarissima
est Scatinavia, inconpertae magnitudinis, portionem







</p></section><notes><section class="footnotes"><ul><li class="note" id="note_LCL352_192_1"><a class="footnoteCrossrefLink" href="#target_note_LCL352_192_1" title="Click to highlight in text"><sup class="lineRef">1</sup><span class="italic">Vel</span> incerta. signata fama septentrionalis . . . <span class="italic">sed cf.</span> ยง 96 <span class="italic">init.</span></a></li><script type="text/javascript">document.getElementById('note_LCL352_192_1').style.display = "none";</script><li class="note" id="note_LCL352_192_2"><a class="footnoteCrossrefLink" href="#target_note_LCL352_192_2" title="Click to highlight in text"><sup class="lineRef">2</sup><span class="italic">Sillig ex Isidoro</span> (Phanesiorum <span class="italic">alii e Solino</span>): fanesiorum.</a></li><script type="text/javascript">document.getElementById('note_LCL352_192_2').style.display = "none";</script></ul></section></notes></section>