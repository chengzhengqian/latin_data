<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

in radice suci. amara et aphace et quae picris nominatur, et ipsa toto anno florens. nomen ei amaritudo inposuit.</p>
<span class="br"></span><span class="lineNumber">106</span><span class="br"></span><p>LXVI. Notabilis et scillae crocique natura, quod, cum omnes herbae folium primum emittant, mox in caulem rotundentur, in his caulis prior intellegitur quam folium. et in croco quidem flos inpellitur caule, in scilla vero caulis exit, deinde ex eo flos emergit. eademque ter floret, ut diximus, tria tempora arationum ostendens.</p>
<span class="br"></span><span class="lineNumber">107</span><span class="br"></span><p>LXVII. Bulborum generi quidam adnumerant et cypiri, hoc est gladioli, radicem. dulcis ea est et quae decocta panem etiam gratiorem faciat ponderosioremque
simul subacta. non dissimilis ei est quae thesium vocatur, gustu aspera.</p>
<span class="br"></span><span class="lineNumber">108</span><span class="br"></span><p>LXVIII. Ceterae eiusdem generis folio differunt: asphodelus oblongum et angustum habet, scilla latum et tractabile, gladiolus simile nomini. asphodelus
manditur et semine tosto et bulbo, set hoc in cinere tosto, dein sale et oleo addito, praeterea tuso cum ficis, praecipua voluptate, ut videtur





</p></section><notes></notes></section>