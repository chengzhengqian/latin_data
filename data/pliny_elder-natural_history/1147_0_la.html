<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

altos facere expediet, aliter in aestivoso et sicco, ut quam maxime accipiant aquam contineantque. haec et veteres arbores colendi ratio est; ferventibus enim locis adcumulant aestate radices operiuntque, ne solis
<span class="br"></span><span class="lineNumber">140</span><span class="br"></span>ardor exurat. aliubi ablaqueant perflatusque admittunt, iidem hieme cumulis a gelu vindicant; contra illi hieme aperiunt umoremque sitientibus quaerunt. ubicumque circumfodiendi ratio<a class="footnoteLink" href="#note_LCL371_98_1" id="target_note_LCL371_98_1"><sup>1</sup></a> pedes in orbem ternos, neque id in pratis, quoniam amore solis umorisque in summa tellure oberrant.â€”Et de arboribus quidem fructus gratia serendis inserendisque in universum sint dicta haec.</p>
<span class="br"></span><span class="lineNumber">141</span><span class="br"></span><p>XXXII. Restat earum ratio quae propter alias seruntur ac vineas maxime, caeduo ligno. principatum in his optinent salices, quas serunt<a class="footnoteLink" href="#note_LCL371_98_2" id="target_note_LCL371_98_2"><sup>2</sup></a> loco madido, tamen refosso pedes duos et semipedem, talea sesquipedali vel pertica, quae utilior quo plenior.
<span class="br"></span><span class="lineNumber">142</span><span class="br"></span>intervallo esse debent pedes seni. trimae pedibus binis a terra putatione coercentur, ut se in latitudinem fundant ac sine scalis tondeantur; salix enim fecundior quo terrae propior. has quoque omnibus annis
<span class="br"></span><span class="lineNumber">143</span><span class="br"></span>confodi iubent mense Aprili. haec est viminalium cultura. perticalis et virga et talea seritur, fossura


</p></section><notes><section class="footnotes"><ul><li class="note" id="note_LCL371_98_1"><a class="footnoteCrossrefLink" href="#target_note_LCL371_98_1" title="Click to highlight in text"><sup class="lineRef">1</sup><span class="italic">Mayhoff</span>: circumfodiendi arbores ratio in circuitum.</a></li><script type="text/javascript">document.getElementById('note_LCL371_98_1').style.display = "none";</script><li class="note" id="note_LCL371_98_2"><a class="footnoteCrossrefLink" href="#target_note_LCL371_98_2" title="Click to highlight in text"><sup class="lineRef">2</sup><span class="italic">J. Mueller</span>: salices quarum.</a></li><script type="text/javascript">document.getElementById('note_LCL371_98_2').style.display = "none";</script></ul></section></notes></section>