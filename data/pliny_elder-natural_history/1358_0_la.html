<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">154</span><span class="br"></span><p>XLIV. Cetera in transcursu dici possunt. ocimum Parilibus optime seri ferunt, quidam et autumno, iubentque cum in hiemem seratur aceto semen perfundi.
eruca quoque et nasturtium vel aestate vel hieme facillime nascuntur. eruca praecipue frigorum contemptrix diversae est quam lactuca naturae concitatrixque
<span class="br"></span><span class="lineNumber">155</span><span class="br"></span>veneris; idcirco iungitur illi fere in cibis, ut nimio frigori par fervor inmixtus temperamentum aequet. nasturtium nomen accepit a narium tormento,
et inde vigoris significatio<a class="footnoteLink" href="#note_LCL371_520_1" id="target_note_LCL371_520_1"><sup>1</sup></a> proverbio usurpavit
id vocabulum veluti torporem excitantis. in Arabia mirae amplitudinis dicitur gigni.</p>
<span class="br"></span><span class="lineNumber">156</span><span class="br"></span><p>XLV. Ruta quoque seritur favonio et ab aequinoctio autumni. odit hiemem et umorem ac fimum, apricis gaudet ac siccis terraque quam maxime lateraria; cinere vult nutriri, hic et semini miscetur ut careat urucis. auctoritas ei peculiaris aput antiquos fuit: invenio mulsum rutatum populo datum a Cornelio Cethego in consulatu collega Quinti Flaminini comitiis
peractis. amicitia ei cum fico tanta ut<a class="footnoteLink" href="#note_LCL371_520_2" id="target_note_LCL371_520_2"><sup>2</sup></a> nusquam
<span class="br"></span><span class="lineNumber">157</span><span class="br"></span>laetior proveniat<a class="footnoteLink" href="#note_LCL371_520_3" id="target_note_LCL371_520_3"><sup>3</sup></a> quam sub hac arbore. seritur et surculo, melius in perforatam fabam indito, quae suco nutrit conprehendendo surculum. serit et se ipsa,







</p></section><notes><section class="footnotes"><ul><li class="note" id="note_LCL371_520_1"><a class="footnoteCrossrefLink" href="#target_note_LCL371_520_1" title="Click to highlight in text"><sup class="lineRef">1</sup>significationem? <span class="italic">Rackham.</span></a></li><script type="text/javascript">document.getElementById('note_LCL371_520_1').style.display = "none";</script><li class="note" id="note_LCL371_520_2"><a class="footnoteCrossrefLink" href="#target_note_LCL371_520_2" title="Click to highlight in text"><sup class="lineRef">2</sup><span class="italic">Mayhoff</span>: tantum.</a></li><script type="text/javascript">document.getElementById('note_LCL371_520_2').style.display = "none";</script><li class="note" id="note_LCL371_520_3"><a class="footnoteCrossrefLink" href="#target_note_LCL371_520_3" title="Click to highlight in text"><sup class="lineRef">3</sup><span class="italic">Edd.</span>: provenit.</a></li><script type="text/javascript">document.getElementById('note_LCL371_520_3').style.display = "none";</script></ul></section></notes></section>