<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

consularem virum audivi biferas et iuglandes nuces habere se profitentem. de pistaciis, et ipso nucum genere, in suo loco retulimus. et haec autem idem Vitellius in Italiam primus intulit eodem tempore, simulque in Hispaniam Flaccus Pompeius eques Romanus qui cum eo militabat.</p>
<span class="br"></span><span class="lineNumber">92</span><span class="br"></span><p>XXV. Nuces vocamus et castaneas, quamquam accommodatiores glandium generi. armatum his echinato calyce vallum, quod inchoatum glandibus, mirumque vilissima esse quae tanta occultaverit cura naturae. trini quibusdam partus ex uno calyce; cortexque lentus, proxima vero corpori membrana et in his et in nucibus saporem, ni detrahatur, infestat. torrere has in cibis gratius, modo molantur,<a class="footnoteLink" href="#note_LCL370_352_1" id="target_note_LCL370_352_1"><sup>1</sup></a> et praestant ieiunio feminarum quandam imaginem
<span class="br"></span><span class="lineNumber">93</span><span class="br"></span>panis. Sardibus hae provenere primum: ideo apud Graecos Sardianos balanos appellant, nam Dios balanu
nomen<a class="footnoteLink" href="#note_LCL370_352_2" id="target_note_LCL370_352_2"><sup>2</sup></a> postea inposuere excellentioribus satu factis. nunc plura earum genera. Tarentinae faciles nec operosae cibo, planae figura. rotundior quae balanitis vocatur, purgabilis maxime et sponte prosiliens
<span class="br"></span><span class="lineNumber">94</span><span class="br"></span>pura. plana est et Salariana, Tarentina minus tractabilis. laudatior Corelliana et ex ea facta quo


</p></section><notes><section class="footnotes"><ul><li class="note" id="note_LCL370_352_1"><a class="footnoteCrossrefLink" href="#target_note_LCL370_352_1" title="Click to highlight in text"><sup class="lineRef">1</sup><span class="italic">Mayhoff</span>: gratius modulatur <span class="italic">aut alia.</span></a></li><script type="text/javascript">document.getElementById('note_LCL370_352_1').style.display = "none";</script><li class="note" id="note_LCL370_352_2"><a class="footnoteCrossrefLink" href="#target_note_LCL370_352_2" title="Click to highlight in text"><sup class="lineRef">2</sup><span class="italic">Mayhoff</span>: Dios balanum.</a></li><script type="text/javascript">document.getElementById('note_LCL370_352_2').style.display = "none";</script></ul></section></notes></section>