<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

cum polenta, et alias manducata refrigerat etiam intestina. vomitiones sistit. dysinteriae et vomicis estur ex aceto vel bibitur cum cumino, tenesmis autem cocta. comitialibus cibo vel potu prodest, purgationibus mulierum acetabuli mensura in sapa, podagris calidis cum sale inlita et sacro igni. sucus eius potus renes iuvat ac vesicas, ventris
<span class="br"></span><span class="lineNumber">214</span><span class="br"></span>animalia pellit. ad vulnerum dolores ex oleo cum polenta inponitur. nervorum duritias emollit. Metrodorus,
qui ἐπιτομὴν ῥιζοτομουμένων scripsit, purgationibus a partu dandam censuit. venerem
<span class="br"></span><span class="lineNumber">215</span><span class="br"></span>inhibet venerisque somnia. praetorii viri pater est, Hispaniae princeps, quem scio propter inpetibiles uvae morbos radicem eius filo suspensam e collo gerere praeterquam in balineis, ita liberatum incommodo
omni. quin etiam inveni apud auctores caput inlitum ea destillationem anno toto non sentire. oculos tamen hebetare putatur.</p>
<span class="br"></span><span class="lineNumber">216</span><span class="br"></span><p>LXXXII. Coriandrum inter silvestria non invenitur.
praecipuum esse constat Aegyptium. valet contra serpentium genus unum quod amphisbaenas vocant potum inpositumque. sanat et alia vulnera, epinyctidas, pusulas tritum; sic et omnes tumores collectionesque cum melle aut uva passa, panos vero ex aceto tritum. seminis grana tria in tertianis


</p></section><notes></notes></section>