<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

trixallidum cinis margines ulcerum duros aufert cum melle, item fimi columbini cinis cum arrhenico et melle; eadem<a class="footnoteLink" href="#note_LCL418_354_1" id="target_note_LCL418_354_1"><sup>1</sup></a> quae erodenda sunt.
<span class="br"></span><span class="lineNumber">118</span><span class="br"></span>bubonis cerebrum cum adipe anserino mire vulnera<a class="footnoteLink" href="#note_LCL418_354_2" id="target_note_LCL418_354_2"><sup>2</sup></a> dicitur glutinare, quae vero vocantur cacoethe cinis feminum arietis cum lacte muliebri, diligenter prius elutis linteolis, ulula avis cocta in oleo, cui liquato miscetur butyrum ovillum et mel. ulcerum labra duriora apes in melle mortuae emolliunt, et elephantiasin
sanguis et cinis mustelae. verberum vulnera atque vibices pellibus ovium recentibus inpositis obliterantur.</p>
<span class="br"></span><span class="lineNumber">119</span><span class="br"></span><p>XL. Articulorum fracturis cinis feminum pecudis peculiariter medetur cum cera—efficacius idem medicamentum
fit maxillis simul ustis cornuque cervino et cera mollita rosaceo—ossibus fractis caninum cerebrum linteolo inlito, superpositis lanis quae subinde<a class="footnoteLink" href="#note_LCL418_354_3" id="target_note_LCL418_354_3"><sup>3</sup></a> subfundantur, fere XIIII diebus solidat, nec tardius cinis silvestris muris cum melle aut vermium terrenorum, qui et ossa extrahit.</p>
<span class="br"></span><span class="lineNumber">120</span><span class="br"></span><p>XLI. Cicatrices ad colorem reducit pecudum pulmo, praecipue ex ariete, sebum ex nitro, lacertae viridis cinis, vernatio anguium ex vino decocta,



</p></section><notes><section class="footnotes"><ul><li class="note" id="note_LCL418_354_1"><a class="footnoteCrossrefLink" href="#target_note_LCL418_354_1" title="Click to highlight in text"><sup class="lineRef">1</sup>eadem quae erodenda sunt <span class="italic">codd.</span>: ea quae erodenda sunt <span class="italic">vulg., Detlefsen</span>: eademque erodentia sunt <span class="italic">Mayhoff.</span></a></li><script type="text/javascript">document.getElementById('note_LCL418_354_1').style.display = "none";</script><li class="note" id="note_LCL418_354_2"><a class="footnoteCrossrefLink" href="#target_note_LCL418_354_2" title="Click to highlight in text"><sup class="lineRef">2</sup>vulnera <span class="italic">codd. et edd.</span>: ulcera <span class="italic">coni. Mayhoff.</span></a></li><script type="text/javascript">document.getElementById('note_LCL418_354_2').style.display = "none";</script><li class="note" id="note_LCL418_354_3"><a class="footnoteCrossrefLink" href="#target_note_LCL418_354_3" title="Click to highlight in text"><sup class="lineRef">3</sup><span class="italic">Inter</span> subinde <span class="italic">et</span> subfundantur <span class="italic">add.</span> oleo <span class="italic">Mayhoff</span>: subinde oleo fundantur <span class="italic">coni. Warmington.</span></a></li><script type="text/javascript">document.getElementById('note_LCL418_354_3').style.display = "none";</script></ul></section></notes></section>