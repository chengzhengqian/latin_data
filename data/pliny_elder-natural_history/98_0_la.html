<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

easdem vices exit, haut scio an omnium quae in caelo pernosci potuerunt magistra: in duodecim mensium
<span class="br"></span><span class="lineNumber">45</span><span class="br"></span>spatia oportere dividi annum, quando ipsa totiens solem redeuntem ad principia consequitur; solis fulgore eam ut reliqua siderum regi, siquidem in totum mutuata ab eo luce fulgere, qualem in repercussu
aquae volitare conspicimus; ideo molliore et inperfecta vi solvere tantum umorem, atque etiam augere, quem solis radii absumant; ideo et inaequali lumine adspici quia ex adverso demum plena reliquis diebus tantum ex se terris ostendat quantum ex
<span class="br"></span><span class="lineNumber">46</span><span class="br"></span>sole ipsa concipiat; in coitu quidem non cerni, quoniam haustum omnem lucis adversa illo regerat unde acceperit; sidera vero haut dubie humore terreno pasci, quia dimidio orbe nonnumquam maculosa cernatur, scilicet nondum suppetente ad hauriendum ultra iusta viâ€”maculas enim non aliud esse quam terrae raptas cum humore sordes; defectus
autem suos et solis, rem in tota contemplatione naturae maxime miram et ostento similem, magnitudinum
<span class="br"></span><span class="lineNumber">47</span><span class="br"></span>umbraeque indices exsistere.</p>
<p>VII. quippe manifestum est solem interventu lunae occultari lunamque
terrae obiectu, ac vices reddi, eosdem solis



</p></section><notes></notes></section>