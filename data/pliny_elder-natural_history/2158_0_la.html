<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

aut fimum ex his cum melle decoctum, fel verrinum, urina suum in lana inposita. femina adteri adurique equitatu notum est. utilissimum est ad omnes inde causas spumam equi ex ore inguinibus inlinere. inguina et ex ulcerum causa intumescunt. remedio sunt equi saetae tres totidem nodis alligatae intra ulcus.</p>
<span class="br"></span><span class="lineNumber">219</span><span class="br"></span><p>LXII. Podagris medetur ursinus adips taurinumque
sebum pari pondere et cerae. addunt quidam hypocisthidem et gallam. alii hircinum praeferunt sebum cum fimo caprae et croco, sinapi, item<a class="footnoteLink" href="#note_LCL418_148_1" id="target_note_LCL418_148_1"><sup>1</sup></a> caulibus hederae tritis ac perdicio vel flore cucumeris silvestris.
<span class="br"></span><span class="lineNumber">220</span><span class="br"></span>item bovis fimum cum aceti faece magnificant et vituli qui nondum herbam gustaverit fimum aut per se sanguinem tauri, vulpem decoctam vivam donec ossa tantum restent, lupumve vivum oleo cerati modo incoctum, sebum hircinum cum helxines parte aequa, sinapis tertia, fimi caprini cinerem cum axungia. quin et ischiadicos uri sub pollicibus pedum eo fimo fervente utilissime tradunt, articulorumque vitiis fel ursinum utilissimum esse et pedes leporis adalligatos, podagras quidem mitigari pede leporis viventi absciso,
<span class="br"></span><span class="lineNumber">221</span><span class="br"></span>si quis secum adsidue habeat. perniones ursinus adips rimasque pedum omnes sarcit, efficacius alumine addito,
sebum caprinum, dentium equi farina, aprunum vel suillum fel cum adipe, pulmo inpositus, etsi subtriti sint contunsive offensatione, si vero adusti frigore, leporini pili cinis, eiusdem pulmo contusis dissectus




</p></section><notes><section class="footnotes"><ul><li class="note" id="note_LCL418_148_1"><a class="footnoteCrossrefLink" href="#target_note_LCL418_148_1" title="Click to highlight in text"><sup class="lineRef">1</sup>sinapi, item <span class="italic">Mayhoff e Dioscoried</span>: sinapive vel <span class="italic">Gelenius</span>, <span class="italic">Detlefsen</span>: sinapii vel E: sinapi cum d r.</a></li><script type="text/javascript">document.getElementById('note_LCL418_148_1').style.display = "none";</script></ul></section></notes></section>