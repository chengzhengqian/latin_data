<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

primi omnium scombri, quibus est in aqua sulpureus color, extra qui ceteris. Hispaniae cetarias hi replent thynnis non commeantibus.</p>
<span class="br"></span><span class="lineNumber">50</span><span class="br"></span><p>XX. Sed in Pontum nulla intrat bestia piscibus malefica praeter vitulos et parvos delphinos. thynni dextera ripa intrant, exeunt laeva; id accidere existimatur
quia dextro oculo plus cernant, utroque natura hebeti. est in euripo Thracii Bospori quo Propontis Euxino iungitur in ipsis Europam Asiamque separantis
freti angustiis saxum miri candoris a vado ad summa perlucens, iuxta Chalcedonem in latere
<span class="br"></span><span class="lineNumber">51</span><span class="br"></span>Asiae. huius aspectu repente territi semper adversum
Byzantii promunturium ex ea causa appellatum Aurei Cornus praecipiti petunt agmine. itaque omnis captura Byzantii est magna Chalcedonis paenuria, <span class="sc">m</span> passibus medii interfluentis euripi. opperiuntur autem aquilonis flatum, ut secundo fluctu exeant e Ponto, nec nisi<a class="footnoteLink" href="#note_LCL353_196_1" id="target_note_LCL353_196_1"><sup>1</sup></a> intrantes portum Byzantium
capiuntur. bruma non vagantur: ubicumque deprehensi, usque ad aequinoctium ibi hibernant.
idem saepe navigia velis euntia comitantes mira quadam dulcedine per aliquot horarum spatia et passuum milia a gubernaculis spectantur ne tridente quidem in eos saepius iacto territi. quidam eos qui hoc e thynnis faciant pompilos
<span class="br"></span><span class="lineNumber">52</span><span class="br"></span>vocant. multi in Propontide aestivant, Pontum non




</p></section><notes><section class="footnotes"><ul><li class="note" id="note_LCL353_196_1"><a class="footnoteCrossrefLink" href="#target_note_LCL353_196_1" title="Click to highlight in text"><sup class="lineRef">1</sup><span class="italic">Edd.</span> nisi &lt;infantes&gt; <span class="italic">vel</span> &lt;parvi&gt; vel &lt;pusilli&gt;.</a></li><script type="text/javascript">document.getElementById('note_LCL353_196_1').style.display = "none";</script></ul></section></notes></section>