<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<p>Haec conperta de Taprobane.</p>
<span class="br"></span><span class="lineNumber">92</span><span class="br"></span><p>XXV. Quattuor satrapiae quas in hunc locum distulimus ita se habent. a proximis Indo gentibus montana. Capisene habuit Capisam urbem quam diruit Cyrus; Arachosia cum flumine et oppido eiusdem nominis, quod quidam Cufim dixere, a Samiramide conditum; amnis Erymandus praefluens Parabesten Arachosiorum. proximos h.is a meridie ad partem Arachotarum faciunt Dexendrusos, a septentrione Paropanisidas, Cartana oppidum sub Caucaso, quod postea Tetragonis dictum. haec regio est ex adverso Bactriae; Arianorum<a class="footnoteLink" href="#note_LCL352_408_1" id="target_note_LCL352_408_1"><sup>1</sup></a> deinde cuius oppidum Alexandria a conditore dictum; Syndraci, Dangalae, Parapinae, Cataces, Mazi; ad Caucasum Cadrusi, oppidum ab Alexandro
<span class="br"></span><span class="lineNumber">93</span><span class="br"></span>conditum. infra haec omnia planiora.<a class="footnoteLink" href="#note_LCL352_408_2" id="target_note_LCL352_408_2"><sup>2</sup></a> ab Indo Ariana regio ambusta fervoribus desertisque circumdata, multa tamen interfusa opacitate cultores congregat circa duos maxime fluvios, Tonberon et Arosapen. oppidum Artacoana, Arius amnis qui praefluit Alexandriam ab Alexandro conditam: patet oppidum stadia <span class="sc">xxx</span>; multoque pulchrius sicut antiquius Artacabene, iterum ab Antiocho munitum,






</p></section><notes><section class="footnotes"><ul><li class="note" id="note_LCL352_408_1"><a class="footnoteCrossrefLink" href="#target_note_LCL352_408_1" title="Click to highlight in text"><sup class="lineRef">1</sup><span class="italic">Mayhoff</span>: adverso Bactrianorum.</a></li><script type="text/javascript">document.getElementById('note_LCL352_408_1').style.display = "none";</script><li class="note" id="note_LCL352_408_2"><a class="footnoteCrossrefLink" href="#target_note_LCL352_408_2" title="Click to highlight in text"><sup class="lineRef">2</sup><span class="italic">Mayhoff, cf.</span> ยง 92: omnia ora.</a></li><script type="text/javascript">document.getElementById('note_LCL352_408_2').style.display = "none";</script></ul></section></notes></section>