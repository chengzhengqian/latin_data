<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

est et tertius portus qui vocatur Muza, quem Indica navigatio non petit, nec nisi turis odorumque Arabicorum mercatores. intus oppidum, regia eius, appellatur Sapphar, aliudque Save. Indos autem petentibus utilissimum est ab Oceli egredi; inde vento Hippalo navigant diebus <span class="sc">xl</span> ad primum emporium
Indiae Muzirim, non expetendum propter vicinos piratas qui optinent locum nomine Nitrias, neque est abundans mercibus; praeterea longe a terra abest navium statio, lintribusque adferuntur onera et egeruntur. regnabat ibi, cum proderem haec,
<span class="br"></span><span class="lineNumber">105</span><span class="br"></span>Caelobothras. alius utilior portus gentis Neacyndon, qui vocatur Becare; ibi regnabat Pandion, longe ab emporio in<a class="footnoteLink" href="#note_LCL352_418_1" id="target_note_LCL352_418_1"><sup>1</sup></a> mediterraneo distante oppido quod vocatur Modura; regio autem ex qua piper monoxylis lintribus Becaren convehunt vocatur Cottonara. quae omnia gentium portuumve aut oppidorum nomina apud neminem priorum reperiuntur, quo
<span class="br"></span><span class="lineNumber">106</span><span class="br"></span>apparet mutari locorum status. ex India renavigant mense Aegyptio Tybi incipiente, nostro Decembri, aut utique Mechiris Aegyptii intra diem sextum, quod fit intra idus Ianuarias nostras; ita evenit ut eodem anno remeent. navigant autem ex India vento Volturno et, cum intravere Rubrum Mare, Africo vel Austro.</p>
</section><notes><section class="footnotes"><ul><li class="note" id="note_LCL352_418_1"><a class="footnoteCrossrefLink" href="#target_note_LCL352_418_1" title="Click to highlight in text"><sup class="lineRef">1</sup><span class="italic">V.l. om.</span> in.</a></li><script type="text/javascript">document.getElementById('note_LCL352_418_1').style.display = "none";</script></ul></section></notes></section>