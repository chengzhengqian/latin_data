<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

mellis unciae duae. iustum est ita temperatis<a class="footnoteLink" href="#note_LCL392_408_1" id="target_note_LCL392_408_1"><sup>1</sup></a> sextariis tribus decoqui<a class="footnoteLink" href="#note_LCL392_408_2" id="target_note_LCL392_408_2"><sup>2</sup></a> farinae lolii sextarios ii usque ad crassitudinem, calidumque inponi dolentibus
membris. eadem farina extrahit ossa fracta.</p>
<span class="br"></span><span class="lineNumber">161</span><span class="br"></span><p>LXXVIII. Miliaria appellatur herba quae necat milium. haec trita et cornu cum vino infusa podagras iumentorum dicitur sanare.</p>
<p>LXXIX. Bromos semen est spicam ferentis herbae. nascitur inter vitia segetis avenae genere, folia et stipula triticum imitantur. in cacuminibus dependentes
parvulas veluti locustas habet. semen utile ad cataplasmata aeque atque<a class="footnoteLink" href="#note_LCL392_408_3" id="target_note_LCL392_408_3"><sup>3</sup></a> hordeum et similia. prodest tussientibus sucus.</p>
<span class="br"></span><span class="lineNumber">162</span><span class="br"></span><p>LXXX. Orobanchen appellavimus necantem ervum
et legumina, alii cynomorion eam appellant a similitudine canini genitalis. cauliculus est sine foliis, pinguis, rubens. estur et per se et in patinis, cum tenera est, decocta.</p>
<span class="br"></span><span class="lineNumber">163</span><span class="br"></span><p>LXXXI. Et leguminibus innascuntur bestiolae venenatae quae manus pungunt et periculum vitae adferunt, solipugarum generis. adversus has omnia eadem medentur quae contra araneos et phalangia demonstrantur. et frugum quidem haec sunt in usu medico.</p>
<span class="br"></span><span class="lineNumber">164</span><span class="br"></span><p>LXXXII. Ex iisdem fiunt et potus, zythum in Aegypto, caelia et cerea in Hispania, cervesia et





</p></section><notes><section class="footnotes"><ul><li class="note" id="note_LCL392_408_1"><a class="footnoteCrossrefLink" href="#target_note_LCL392_408_1" title="Click to highlight in text"><sup class="lineRef">1</sup>temperatis Vd <span class="italic">vulg. Mayhoff</span>: temperati E <span class="italic">Detlefsen. Post</span> temperatis <span class="italic">lacunam cum Iano indicat Mayhoff.</span></a></li><script type="text/javascript">document.getElementById('note_LCL392_408_1').style.display = "none";</script><li class="note" id="note_LCL392_408_2"><a class="footnoteCrossrefLink" href="#target_note_LCL392_408_2" title="Click to highlight in text"><sup class="lineRef">2</sup>decoqui <span class="italic">cum Pintiano</span> (<span class="italic">Observationes</span> 1593) <span class="italic">Detlefsen</span>: decoctae <span class="italic">codd. Mayhoff, qui coni.</span> temperari . . . decoctae farinae lolii sextarium . . . calidumque (<span class="italic">sine</span> duobus [<span class="sc">ii</span>]).</a></li><script type="text/javascript">document.getElementById('note_LCL392_408_2').style.display = "none";</script><li class="note" id="note_LCL392_408_3"><a class="footnoteCrossrefLink" href="#target_note_LCL392_408_3" title="Click to highlight in text"><sup class="lineRef">3</sup>aeque atque <span class="italic">Hard., Detlefsen</span>: atque <span class="italic">codd.</span>: ad quae <span class="italic">vet. lectio a Dalecampio ad marginem enotata</span> 1606, <span class="italic">Mayhoff.</span></a></li><script type="text/javascript">document.getElementById('note_LCL392_408_3').style.display = "none";</script></ul></section></notes></section>