<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

aqua aut brassica cum ture, frequenti potu calidae, vel e carbone in conspectu restincto favilla digito sublata et inlita, vel plantago tusa, tithymallus characites.<a class="footnoteLink" href="#note_LCL393_354_1" id="target_note_LCL393_354_1"><sup>1</sup></a></p>
<span class="br"></span><span class="lineNumber">119</span><span class="br"></span><p>LXXIII. Hydropicos sanat panaces, plantago in cibo, cum prius panem siccum comederint sine potu, vettonica drachmis duabus in duobus cyathis vini aut mulsi, vel agaricum vel semen lonchitidis duabus lingulis ex aqua potum, psyllion ex vino, anagallidum sucus, cotyledonis radix e mulso, ebuli recentis radix excussa tantum nec colluta, quod duo digiti conprehendant,
ex vini veteris caldi hemina, trifolii radix drachmis duabus in vino, tithymallum platyphyllon cognomine, semen hyperici quod caros appellatur,
<span class="br"></span><span class="lineNumber">120</span><span class="br"></span>acte, quam esse ebulum putant quidam, radice contrita in vini cyathis tribus, si febris absit, vel semine ex vino nigro, item verbenaca fasciculo manus plenae in aqua decocta ad dimidias. praecipue
tamen chamaeactes sucus aptissimus creditur. eruptiones pituitae emendant plantago, cyclamini radix e melle, ebuli folia trita e vetere vino—inposita etiam boam sanant, id est rubentes papulas—pruriginem
sucus strychni inlitus.</p>
</section><notes><section class="footnotes"><ul><li class="note" id="note_LCL393_354_1"><a class="footnoteCrossrefLink" href="#target_note_LCL393_354_1" title="Click to highlight in text"><sup class="lineRef">1</sup>characites <span class="italic">codd., Detlefsen</span>: characias <span class="italic">Hard., Mayhoff. Cf</span>. §§ 62, 146.</a></li><script type="text/javascript">document.getElementById('note_LCL393_354_1').style.display = "none";</script></ul></section></notes></section>