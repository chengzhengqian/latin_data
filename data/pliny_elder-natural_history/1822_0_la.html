<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

ad omnia genera vel callosorum putrescentiumque ulcerum facit. manantia nymphaeae heracliae radix sanat, item cyclamini radix vel per se vel ex aceto vel cum melle. eadem et contra steatomata efficax, sicut ad ulcera manantia hysopum, item peucedanum, et ad recentia volnera vis tanta est ut squamam ossibus extrahat. praestant hoc et anagallides cohibentque quas vocant nomas et rheumatismos, utiles et recentibus plagis, sed praecipue senum corpori.
cum cerato apostemata et ulcera taetra folia
<span class="br"></span><span class="lineNumber">145</span><span class="br"></span>mandragorae recentia, radix volnera cum melle aut oleo, cicuta cum siligine mixta mero, aizoum herpetas
quoque ac nomas ac putrescentia, sicut erigeron verminosa, recentia autem volnera astragali radix et vetera ulcera quae purgat hypocisthis utraque. leontopodii semen tritum in aqua et cum polenta inlitum spicula sagittarum extrahit, item pycnocomi
<span class="br"></span><span class="lineNumber">146</span><span class="br"></span>semen. tithymallus characites suco gangraenas, phagedaenas, putria vel decocto ramorum cum polenta et oleo, orchis radices hoc amplius et cacoethe cum melle, siccae et recentes per se vulnera, onothera efferantia sese ulcera sanat. Scythae vulnera<a class="footnoteLink" href="#note_LCL393_372_1" id="target_note_LCL393_372_1"><sup>1</sup></a> Scythica curant. ad carcinomata argemonia ex
<span class="br"></span><span class="lineNumber">147</span><span class="br"></span>melle efficacissima est. ulceribus praesanatis asphodeli
radix decocta ut diximus, trita cum polenta et




</p></section><notes><section class="footnotes"><ul><li class="note" id="note_LCL393_372_1"><a class="footnoteCrossrefLink" href="#target_note_LCL393_372_1" title="Click to highlight in text"><sup class="lineRef">1</sup>vulnera <span class="italic">codd.</span>: ulcera <span class="italic">Mayhoff ex Theophrasto</span> (<span class="italic">H.P.</span> IX 13, 2).</a></li><script type="text/javascript">document.getElementById('note_LCL393_372_1').style.display = "none";</script></ul></section></notes></section>