<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

postquam natus est septimo mense. reliquis perpetui manent, mutantur homini, leoni, iumento, cani et ruminantibus, sed leoni et cani non nisi canini appellati. lupi dexter caninus in magicis<a class="footnoteLink" href="#note_LCL353_536_1" id="target_note_LCL353_536_1"><sup>1</sup></a> habetur opibus.<a class="footnoteLink" href="#note_LCL353_536_2" id="target_note_LCL353_536_2"><sup>2</sup></a> maxillares, qui sunt a caninis, nullum animal mutat. homini novissimi qui genuini vocantur,
circiter vicensimum annum, gignuntur, multis et octogensimo, feminis quoque, sed quibus in iuventa
<span class="br"></span><span class="lineNumber">167</span><span class="br"></span>non fuere nati. decidere in senecta et mox renasci certum est. Zoclen Samothracem cui renati essent post <span class="sc">civ</span> annos Mucianus visum a se prodidit. cetero maribus plures quam feminis in homine, pecude, capra, sue. Timarchus Nicoclis filius Paphi duos ordines habuit maxillarium; frater eius non mutavit primores, ideoque praetrivit. est exemplum dentis homini et in palato geniti. a caninis<a class="footnoteLink" href="#note_LCL353_536_3" id="target_note_LCL353_536_3"><sup>3</sup></a> amissi casu aliquo numquam renascuntur. ceteris senecta rufescunt, equo tantum candidiores fiunt.</p>
<span class="br"></span><span class="lineNumber">168</span><span class="br"></span><p>LXIV. Aetas veterinorum dentibus indicatur. equo sunt numero <span class="sc">xl</span>. amittit tricensimo mense primores utrimque binos, sequenti anno totidem proximos, cum subeunt dicti columellares; quinto anno incipiente amittit binos, qui sexto anno renascuntur;
septimo omnes habet et renatos et inmutabilis.
<span class="br"></span><span class="lineNumber">169</span><span class="br"></span>equo castrato prius non decidunt dentes.






</p></section><notes><section class="footnotes"><ul><li class="note" id="note_LCL353_536_1"><a class="footnoteCrossrefLink" href="#target_note_LCL353_536_1" title="Click to highlight in text"><sup class="lineRef">1</sup>magicis? <span class="italic">Detlefsen</span>: magnis.</a></li><script type="text/javascript">document.getElementById('note_LCL353_536_1').style.display = "none";</script><li class="note" id="note_LCL353_536_2"><a class="footnoteCrossrefLink" href="#target_note_LCL353_536_2" title="Click to highlight in text"><sup class="lineRef">2</sup>opibus? <span class="italic">Mayhoff</span>: operibus.</a></li><script type="text/javascript">document.getElementById('note_LCL353_536_2').style.display = "none";</script><li class="note" id="note_LCL353_536_3"><a class="footnoteCrossrefLink" href="#target_note_LCL353_536_3" title="Click to highlight in text"><sup class="lineRef">3</sup>at canini <span class="italic">vel</span> a genuinis <span class="italic">edd.</span></a></li><script type="text/javascript">document.getElementById('note_LCL353_536_3').style.display = "none";</script></ul></section></notes></section>