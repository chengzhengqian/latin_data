<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">16</span><span class="br"></span>genera eius nostri fecere celeberrima Praenestinam et Campanam. addidere alii Milesiam, cui sit ardentissimus
colos non excedenti<a class="footnoteLink" href="#note_LCL392_172_1" id="target_note_LCL392_172_1"><sup>1</sup></a> duodena folia, proximam
ei Trachiniam minus rubentem, mox Alabandicam
viliorem, albicantibus foliis, vilissimam vero plurimis, sed minutissimis, spiniolam. differunt enim multitudine foliorum, asperitate, levore, colore,
<span class="br"></span><span class="lineNumber">17</span><span class="br"></span>odore. paucissima quina folia, ac deinde numerosiora,
cum sit genus eius quam centifoliam vocant, quae est in Campania Italiae, Graeciae vero circa Philippos, sed ibi non suae terrae proventu. Pangaeus
mons in vicino fert numerosis foliis ac parvis, accolae transferentes conserunt, ipsaque plantatione proficiunt. non autem talis odoratissima est, nec cui latissimum maximumve folium, breviterque indicium
<span class="br"></span><span class="lineNumber">18</span><span class="br"></span>est odoris scabritia corticis. Caepio Tiberii
Caesaris principatu negavit centifoliam in coronas
addi, praeterquam extremas velut ad cardines, nec
odore nec specie probabilem. est et quae Graeca
appellatur a nostris, a Graecis lychnis, non nisi in
umidis locis proveniens, nec umquam excedens
quinque folia, violaeque magnitudine, odore nullo.
est et alia Graecula appellata, convolutis foliorum
paniculis, nec dehiscens nisi manu coacta semperque




</p></section><notes><section class="footnotes"><ul><li class="note" id="note_LCL392_172_1"><a class="footnoteCrossrefLink" href="#target_note_LCL392_172_1" title="Click to highlight in text"><sup class="lineRef">1</sup>excedenti <span class="italic">Hard. et Detlefsen</span>: excedentis <span class="italic">codd. et Mayhoff, qui</span> cuius <span class="italic">pro</span> cui sit <span class="italic">coni.</span></a></li><script type="text/javascript">document.getElementById('note_LCL392_172_1').style.display = "none";</script></ul></section></notes></section>