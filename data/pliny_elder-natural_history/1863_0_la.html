<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

sanat. tradunt Aegypti, mensis quem Thoti vocant die <span class="sc">xxviii</span> fere in Augustum mensem incurrente si quis huius herbae suco inungatur mane priusquam loquatur, non lippiturum eo anno.</p>
<span class="br"></span><span class="lineNumber">106</span><span class="br"></span><p>LXXXI. Myagros herba ferulacea est foliis similis rubiae, tripedania. semen oleosum, quod et fit ex eo. medetur oris ulceribus perunctis hoc suco.</p>
<p>LXXXII. Herba quae vocatur nyma, tribus foliis longis intubaceis, inlita cicatrices ad colorem reducit.</p>
<span class="br"></span><span class="lineNumber">107</span><span class="br"></span><p>LXXXIII. Natrix vocatur herba cuius radix evulsa virus hirci redolet. hac in Piceno feminis abigunt quos mira persuasione Fatuos vocant, ego species lymphantium hoc modo animorum esse crediderim quae tali medicamento iuventur.</p>
<span class="br"></span><span class="lineNumber">108</span><span class="br"></span><p>LXXXIV. Odontitis inter feni genera est, cauliculis
densis ab eadem radice, geniculatis, triangulis, nigris. in geniculis folia parva habet, longiora tamen quam polygonum, semen in alis hordeo simile, florem



</p></section><notes></notes></section>