<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

adstringunt. semen acetabuli mensura dysintericis prodest. aqua autem betae radice decocta maculas vestium elui dicunt, item membranarum.</p>
<span class="br"></span><span class="lineNumber">73</span><span class="br"></span><p>XXIX. Intubi quoque non extra remedia sunt. sucus eorum cum rosaceo et aceto capitis dolores lenit, idemque cum vino potus iocineris et vesicae, et epiphoris inponitur. erraticum apud nos quidam ambubaïam appellavere. in Aegypto cichorium vocant quod silvestre sit, sativum autem serim, quod est minus et venosius.</p>
<span class="br"></span><span class="lineNumber">74</span><span class="br"></span><p>XXX. Cichorium refrigerat in cibo sumptum et inlitum collectiones; sucus decocti ventrem solvit, iocineri et renibus et stomacho prodest. item, si in aceto decoquatur, urinae tormina discutit, item morbum regium ex mulso, si sine febri sit. vesicam adiuvat. mulierum quidem purgationibus decoctum in aqua adeo prodest ut emortuos partus trahat. adiciunt Magi suco totius cum oleo perunctos favorabiliores
fieri et quae velint facilius impetrare, quod quidem<a class="footnoteLink" href="#note_LCL392_44_1" id="target_note_LCL392_44_1"><sup>1</sup></a> propter singularem salubritatem aliqui chreston appellant, alii pancration.</p>
<span class="br"></span><span class="lineNumber">75</span><span class="br"></span><p>XXXI. Et silvestre genus—alii hedypnoida vocant—latioris
folii, stomachum dissolutum adstringit cocta, crudaque sistit alvum. et dysintericis prodest,
magis cum lente. rupta et convulsa utroque genere iuvantur, item genitura quibus valetudinis morbo effluat.</p>
</section><notes><section class="footnotes"><ul><li class="note" id="note_LCL392_44_1"><a class="footnoteCrossrefLink" href="#target_note_LCL392_44_1" title="Click to highlight in text"><sup class="lineRef">1</sup><span class="italic">Varias lectiones dant codd. Detlefsen scribit</span> quando quidem <span class="italic">et Mayhoff</span> quamquam idem.</a></li><script type="text/javascript">document.getElementById('note_LCL392_44_1').style.display = "none";</script></ul></section></notes></section>