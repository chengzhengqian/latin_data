<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

ascensu per gradus, introitu angusto, ad Persepolim caput regni dirutam ab Alexandro. praeterea habet in extremis finibus Laodiceam ab Antiocho conditam.
<span class="br"></span><span class="lineNumber">116</span><span class="br"></span>inde ad orientem Magi optinent Phrasargida castellum,
in quo Cyri sepulchrum; est et horum Ecbatana oppidum translatum ab Dario rege ad montes. inter Parthos et Arianos excurrunt Paraetaceni. his a gentibus et Euphrate inferiora regna includuntur; reliqua dicemus a Mesopotamia excepto mucrone eius Arabumque populis in priore dictis volumine.</p>
<span class="br"></span><span class="lineNumber">117</span><span class="br"></span><p>XXX. Mesopotamia tota Assyriorum fuit, vicatim dispersa praeter Babylona et Ninum. Macedones eam in urbes congregavere propter ubertatem soli. oppida praeter iam dicta habet Seleuciam, Laodiceam,
Artemita; item in Arabum gente qui Orroei vocantur et Mandani Antiochiam quae a praefecto Mesopotamiae Nicanore condita Arabs<a class="footnoteLink" href="#note_LCL352_426_1" id="target_note_LCL352_426_1"><sup>1</sup></a> vocatur.
<span class="br"></span><span class="lineNumber">118</span><span class="br"></span>iunguntur his Arabes introrsus Eldamari, supra quos ad Pallacontam flumen Bura oppidum, Salmani et Masei Arabes; Gurdiaeis vero iuncti Azoni, per quos Zerbis fluvius in Tigrim cadit, Azonis Silices montani et Orontes, quorum ad occidentem oppidum Gauga-




</p></section><notes><section class="footnotes"><ul><li class="note" id="note_LCL352_426_1"><a class="footnoteCrossrefLink" href="#target_note_LCL352_426_1" title="Click to highlight in text"><sup class="lineRef">1</sup><span class="italic">Rackham</span>: Arabis <span class="italic">aut</span> Arabes.</a></li><script type="text/javascript">document.getElementById('note_LCL352_426_1').style.display = "none";</script></ul></section></notes></section>