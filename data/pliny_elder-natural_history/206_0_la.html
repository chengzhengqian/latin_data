<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Sicilia <span class="sc">md,</span> a Corcyra minus <span class="sc">l͞x͞x͞x͞</span>, ab Issa <span class="sc">l͞</span> L. incedit per maria caeli regione ad meridiem quidem, sed, si quis id diligenti subtilitate exigat, inter sextam horam primamque brumalem.</p>
<span class="br"></span><span class="lineNumber">46</span><span class="br"></span><p>Nunc ambitum eius urbesque enumerabimus, qua in re praefari necessarium est auctorem nos divum Augustum secuturos, discriptionemque ab eo factam Italiae totius in regiones <span class="sc">xi,</span> sed ordine eo qui litorum tractu fiet; urbium quidem vicinitates oratione utique praepropera servari non posse, itaque interiore exin parte digestionem in litteras eiusdem nos secuturos, coloniarum mentione signata quas ille in eo prodidit numero. nec situs originesque persequi facile est Ingaunis Liguribus—ut ceteri omittantur—agro tricies dato.</p>
<span class="br"></span><span class="lineNumber">47</span><span class="br"></span><p>Igitur ab amne Varo Nicaea a Massiliensibus conditum, fluvius Palo, Alpes populique Inalpini multis nominibus, sed maxime Capillati; oppidum Vediantiorum civitatis Cemenilo, portus Herculis Monoeci, Ligustina ora. Ligurum celeberrimi ultra Alpes Sallui, Deciates, Oxubi, citra Veneni, Turri, Soti, Vagienni, Statielli, Binbelli, Maielli, Cuburriates, Casmonates, Velleiates et quorum oppida in ora
<span class="br"></span><span class="lineNumber">48</span><span class="br"></span>proxime dicemus. flumen Rutuba, oppidum Album Intimilium, flumen Merula, oppidum Album Ingaunum,
portus Vadorum Sabatium, flumen Porcifera,




</p></section><notes></notes></section>