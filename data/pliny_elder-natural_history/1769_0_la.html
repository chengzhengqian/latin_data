<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">3</span><span class="br"></span><p>III. Non fuerat haec lues apud maiores patresque nostros, et primum Ti. Claudi Caesaris principatu medio inrepsit in Italiam quodam Perusino equite Romano quaestorio scriba, cum in Asia adparuisset, inde contagionem eius inportante. nec sensere id malum feminae aut servitia plebesque humilis aut media, sed proceres veloci transitu osculi maxime, foediore multorum qui perpeti medicinam toleraverant
cicatrice quam morbo. causticis namque curabatur, ni usque in ossa corpus exustum esset,
<span class="br"></span><span class="lineNumber">4</span><span class="br"></span>rebellante taedio. adveneruntque ex Aegypto genetrice talium vitiorum medici hanc solam operam adferentes magna sua praeda, siquidem certum est Manilium Cornutum e praetoriis legatum Aquitanicae
provinciae HS CC elocasse in eo morbo curandum sese. acciditque<a class="footnoteLink" href="#note_LCL393_266_1" id="target_note_LCL393_266_1"><sup>1</sup></a> contra<a class="footnoteLink" href="#note_LCL393_266_2" id="target_note_LCL393_266_2"><sup>2</sup></a> saepius ut nova genera morborum gregatim sentirentur. quo mirabilius
quid potest reperiri? aliqua gigni repente vitia terrarum in parte certa membrisque hominum





</p></section><notes><section class="footnotes"><ul><li class="note" id="note_LCL393_266_1"><a class="footnoteCrossrefLink" href="#target_note_LCL393_266_1" title="Click to highlight in text"><sup class="lineRef">1</sup>acciditque <span class="italic">codd. et edd.</span>: accidit quoque <span class="italic">Mayhoff.</span></a></li><script type="text/javascript">document.getElementById('note_LCL393_266_1').style.display = "none";</script><li class="note" id="note_LCL393_266_2"><a class="footnoteCrossrefLink" href="#target_note_LCL393_266_2" title="Click to highlight in text"><sup class="lineRef">2</sup>contra <span class="italic">ego transposui</span>: <span class="italic">om.</span> V<sup>1</sup>RT <span class="italic">Detlefsen</span>: <span class="italic">post</span> nova <span class="italic">posuit Mayhoff cum codd.</span> V<sup>2</sup>dEr <span class="italic">vulg.</span></a></li><script type="text/javascript">document.getElementById('note_LCL393_266_2').style.display = "none";</script></ul></section></notes></section>