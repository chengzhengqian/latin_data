<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

potuisset trimodia anulorum illa Carthaginem ab Hannibale mitti. inter Caepionem quoque et Drusum
ex anulo in auctione venali intimicitiae coepere,
<span class="br"></span><span class="lineNumber">21</span><span class="br"></span>unde origo socialis belli et exitia rerum. ne tunc quidem omnes senatores habuere, utpote cum memoria
avorum multi praetura quoque functi in ferreo consenuerint—sicut Calpurnium et Manilium, qui legatus C. Marii fuerit Iugurthino bello, Fenestella tradit, et multi L. Fufidium illum, ad quem Scaurus de vita sua scripsit—, in Quintiorum vero familia aurum ne feminas quidem habere mos fuerit, nullosque
omnino maior pars gentium hominumque, etiam qui sub imperio nostro degunt, hodieque habeat. non signat oriens aut Aegyptus etiam nunc litteris contenta solis.</p>
<span class="br"></span><span class="lineNumber">22</span><span class="br"></span><p>Multis hoc modis, ut cetera omnia, luxuria variavit gemmas addendo exquisiti fulgoris censuque opimo digitos onerando, sicut dicemus in gemmarum volumine,
mox et effigies varias caelando, ut alibi ars, alibi materia esset in pretio. alias dein gemmas violari nefas putavit ac, ne quis signandi causam in
<span class="br"></span><span class="lineNumber">23</span><span class="br"></span>anulis esse intellegeret, solidas induit. quasdam





</p></section><notes></notes></section>