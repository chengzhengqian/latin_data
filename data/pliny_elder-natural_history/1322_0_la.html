<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

fuisse maiorem cubitali, tuber utique<a class="footnoteLink" href="#note_LCL371_448_1" id="target_note_LCL371_448_1"><sup>1</sup></a> in ea supra terram; hoc inciso profluere solitum sucum ceu lactis, supernato caule quem magydarim vocarunt; folia aurei coloris pro semine fuisse, cadentia a canis ortu austro flante; ex his laserpicium nasci solitum annuo spatio et radice et caule consummantibus sese. hi et circumfodi solitum prodidere, nec purgari pecora, sed aegra sanari aut protinus mori, quod in paucis accidere. Persico silphio prior opinio congruit.</p>
<span class="br"></span><span class="lineNumber">46</span><span class="br"></span><p>XVI. Alterum genus eius est quod magydaris vocatur, tenerius et minus vehemens sine sucoque, quod circa Syriam nascitur, non proveniens in Cyrenaica regione; gignitur et in Parnaso monte copiosum quibusdam laserpicium vocantibus: per quae omnia adulteratur rei saluberrimae utilissimaeque auctoritas. probatio sinceri prima in colore modice rufo et, cum frangatur, intus candido, mox tralucente gutta quaeque saliva celerrime liquescat. usus in multis medicaminibus.</p>
<span class="br"></span><span class="lineNumber">47</span><span class="br"></span><p>XVII. Sunt etiamnum duo genera non nisi sordido nota volgo, cum quaestu multum polleant. in primis



</p></section><notes><section class="footnotes"><ul><li class="note" id="note_LCL371_448_1"><a class="footnoteCrossrefLink" href="#target_note_LCL371_448_1" title="Click to highlight in text"><sup class="lineRef">1</sup><span class="italic">Sic</span>? <span class="italic">Mayhoff</span>: tuberque <span class="italic">aut</span> tubertique.</a></li><script type="text/javascript">document.getElementById('note_LCL371_448_1').style.display = "none";</script></ul></section></notes></section>