<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">94</span><span class="br"></span>canunt achetae, ut dicemus. de cetero in ventre nihil est. excitatae cum subvolant, umorem reddunt,
quod solum argumentum est rore eas ali; isdem solis nullum ad excrementa corporis foramen. oculis tam hebetes ut, si quis digitum contrahens ac remittens adpropinquet iis, transeant velut folio<a class="footnoteLink" href="#note_LCL353_490_1" id="target_note_LCL353_490_1"><sup>1</sup></a> ludente.<a class="footnoteLink" href="#note_LCL353_490_2" id="target_note_LCL353_490_2"><sup>2</sup></a> quidam duo alia genera faciunt earum, surculariam quae sit grandior, frumentariam quam alii avenariam vocant: apparet enim simul cum
<span class="br"></span><span class="lineNumber">95</span><span class="br"></span>frumentis arescentibus. cicadae non nascuntur in raritate arborum—idcirco non sunt Cyrenis nisi<a class="footnoteLink" href="#note_LCL353_490_3" id="target_note_LCL353_490_3"><sup>3</sup></a> circa oppidum—nec in campis nec in frigidis aut umbrosis nemoribus. est quaedam et his locorum differentia: in Milesia regione paucis sunt locis, sed in Cephallania amnis quidam paenuriam earum et copiam dirimit; at in Regino agro silent omnes, ultra flumen in Locrensi canunt. pinnarum illis natura quae apibus, sed pro corpore amplior.</p>
<span class="br"></span><span class="lineNumber">96</span><span class="br"></span><p>XXXIII. Insectorum autem quaedam binas gerunt pinnas, ut muscae, quaedam quaternas, ut apes. membranis et cicadae volant. quaternas habent quae aculeis in alvo armantur, nullum cui telum in ore pluribus quam binis advolat pinnis: illis enim ultionis causa datum est, his aviditatis. nullis eorum pinnae revivescunt avulsae. nullum cui aculeus in alvo bipinne est.</p>
</section><notes><section class="footnotes"><ul><li class="note" id="note_LCL353_490_1"><a class="footnoteCrossrefLink" href="#target_note_LCL353_490_1" title="Click to highlight in text"><sup class="lineRef">1</sup><span class="italic">v.l.</span> folia (in folia <span class="italic">Hermolaus</span>)</a></li><script type="text/javascript">document.getElementById('note_LCL353_490_1').style.display = "none";</script><li class="note" id="note_LCL353_490_2"><a class="footnoteCrossrefLink" href="#target_note_LCL353_490_2" title="Click to highlight in text"><sup class="lineRef">2</sup>ludente <span class="italic">add. ex Ar. Mayhoff</span>.</a></li><script type="text/javascript">document.getElementById('note_LCL353_490_2').style.display = "none";</script><li class="note" id="note_LCL353_490_3"><a class="footnoteCrossrefLink" href="#target_note_LCL353_490_3" title="Click to highlight in text"><sup class="lineRef">3</sup>nisi <span class="italic">add. Schlenger.</span></a></li><script type="text/javascript">document.getElementById('note_LCL353_490_3').style.display = "none";</script></ul></section></notes></section>