<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

etiam rigore gaudent quae diximus. quare experi-mentis optime creditur.</p>
<span class="br"></span><span class="lineNumber">25</span><span class="br"></span><p>III. A caelo proximum est terrae dixisse rationem, haud faciliore tractatu, quippe non eadem arboribus convenit et frugibus plerumque, nec pulla qualem habet Campania ubique optima vitibus, aut quae tenues exhalat nebulas, nec rubrica multis laudata. cretam in Albensium Pompeianorum agro et argillam cunctis ad vineas generibus anteponunt, quamquam praepingues,<a class="footnoteLink" href="#note_LCL371_18_1" id="target_note_LCL371_18_1"><sup>1</sup></a> quod excipitur in eo genere. invicem sabulum album in Ticiniensi multisque in locis nigrum itemque rubrum, etiam pingui terrae permixtum,
<span class="br"></span><span class="lineNumber">26</span><span class="br"></span>infecundum est. argumenta quoque iudicantium saepe fallunt. non utique laetum solum est in quo procerae arbores nitent praeterquam illis arboribus; quid enim abiete procerius? at quae vixisse possit alia in loco eodem? nec luxuriosa pabula pinguis soli semper indicium habent: nam quid laudatius Germaniae pabulis? at<a class="footnoteLink" href="#note_LCL371_18_2" id="target_note_LCL371_18_2"><sup>2</sup></a> statim subest
<span class="br"></span><span class="lineNumber">27</span><span class="br"></span>harena tenuissimo caespitum corio. nec semper aquosa est terra cui proceritas herbarum, non, Hercules, magis quam pinguis adhaerens digitis, quod in argillis arguitur. scrobes quidem regesta in eosdem<a class="footnoteLink" href="#note_LCL371_18_3" id="target_note_LCL371_18_3"><sup>3</sup></a> nulla<a class="footnoteLink" href="#note_LCL371_18_4" id="target_note_LCL371_18_4"><sup>4</sup></a> conplet, ut densa atque rara ad hunc modum deprehendi possit; ferroque omnis rubiginem obducit.






</p></section><notes><section class="footnotes"><ul><li class="note" id="note_LCL371_18_1"><a class="footnoteCrossrefLink" href="#target_note_LCL371_18_1" title="Click to highlight in text"><sup class="lineRef">1</sup>praepingue est <span class="italic">Detlefsen.</span></a></li><script type="text/javascript">document.getElementById('note_LCL371_18_1').style.display = "none";</script><li class="note" id="note_LCL371_18_2"><a class="footnoteCrossrefLink" href="#target_note_LCL371_18_2" title="Click to highlight in text"><sup class="lineRef">2</sup><span class="italic">Mayhoff</span>: et.</a></li><script type="text/javascript">document.getElementById('note_LCL371_18_2').style.display = "none";</script><li class="note" id="note_LCL371_18_3"><a class="footnoteCrossrefLink" href="#target_note_LCL371_18_3" title="Click to highlight in text"><sup class="lineRef">3</sup><span class="italic">Rackham</span>: eos.</a></li><script type="text/javascript">document.getElementById('note_LCL371_18_3').style.display = "none";</script><li class="note" id="note_LCL371_18_4"><a class="footnoteCrossrefLink" href="#target_note_LCL371_18_4" title="Click to highlight in text"><sup class="lineRef">4</sup>nulla&lt;non&gt;? <span class="italic">Warmington.</span></a></li><script type="text/javascript">document.getElementById('note_LCL371_18_4').style.display = "none";</script></ul></section></notes></section>