<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

bibitur et in difficili partu fabae magnitudine in cyatho vini, vulvasque conversas corrigit, cum murra autem et vino mortuos partus extrahit. adversatur et venenis, maxime toxicis, cum murra et vino. serpentes
oleo et spondylio mixto tactu necat. nocere urinae existimatur.</p>
<span class="br"></span><span class="lineNumber">23</span><span class="br"></span><p>XIV. Similis hammoniaci natura atque lacrimae, probandae ut diximus. mollit, calefacit, discutit, dissolvit. claritati visus in collyriis convenit, pruritum, cicatrices, albugines oculorum tollit, dentium dolores sedat, efficacius accensum. prodest dyspnoicis, pleuriticis, pulmonibus, vesicis, urinae cruentae, lieni, ischiadicis potum—sic et alvum solvit—articulis et podagrae cum pari pondere picis aut cerae et rosaceo coctum. maturat panos, extrahit clavos cum melle—sic et duritias emollit—lieni cum aceto et cera Cypria vel rosaceo efficacissime inponitur. lassitudines perungui cum aceto et oleo exiguoque nitro utile.</p>
<span class="br"></span><span class="lineNumber">24</span><span class="br"></span><p>XV. Et styracis naturam in peregrinis arboribus exposuimus. placet praeter illa quae diximus maxime pinguis, purus, albicantibus fragmentis. medetur tussi, faucibus, pectoris vitiis, vulvae





</p></section><notes></notes></section>