<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Augustae tenuitas tolerandis non sufficiebat calamis; ad hoc tramittens litteras liturae metum adferebat ex aversis, et alias indecoro visu pertralucida. igitur e secundo corio statumina facta sunt, e primo subtemina.
<span class="br"></span><span class="lineNumber">80</span><span class="br"></span>auxit et latitudinem pedali mensura. erat et cubitalis macrocolis, sed ratio deprehendit vitium unius schidae revolsione plures infestante paginas. ob haec praelata omnibus Claudia, Augustae in epistulis auctoritas relicta; Liviana suam tenuit, cui nihil e prima erat sed omnia e secunda.</p>
<span class="br"></span><span class="lineNumber">81</span><span class="br"></span><p>XXV. Scabritia levigatur dente conchave, sed caducae litterae fiunt: minus sorbet politura charta, magis splendet. rebellat saepe umor incuriose datus primo, malleoque deprehenditur, aut etiam odore cum cura<a class="footnoteLink" href="#note_LCL370_146_1" id="target_note_LCL370_146_1"><sup>1</sup></a> fuit indiligentior. deprehenditur et lentigo oculis, sed inserta mediis glutinamentis taenea fungo papyri bibula vix nisi littera fundente se: tantum inest fraudis. alius igitur iterum texendis labor.</p>
</section><notes><section class="footnotes"><ul><li class="note" id="note_LCL370_146_1"><a class="footnoteCrossrefLink" href="#target_note_LCL370_146_1" title="Click to highlight in text"><sup class="lineRef">1</sup>cura <span class="italic">add. Mayhoff.</span></a></li><script type="text/javascript">document.getElementById('note_LCL370_146_1').style.display = "none";</script></ul></section></notes></section>