<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

intrant; item soleae, cum rhombi intrent. nec sepia adest,<a class="footnoteLink" href="#note_LCL353_198_1" id="target_note_LCL353_198_1"><sup>1</sup></a> cum lolligo reperiatur. saxatilium turdus et merula desunt, sicut conchylia, cum ostreae abundent; omnia autem hibernant in Aegaeo. intrantium Pontum soli non remeant trichiae—Graecis enim in plerisque nominibus uti par erit, quando aliis atque aliis eosdem diversi appellavere
<span class="br"></span><span class="lineNumber">53</span><span class="br"></span>tractus—, sed hi soli in Histrum<a class="footnoteLink" href="#note_LCL353_198_2" id="target_note_LCL353_198_2"><sup>2</sup></a> subeunt et ex eo subterraneis eius venis in Hadriaticum mare defluunt, itaque et illic descendentes nec umquam subeuntes e mari visuntur. thynnorum captura est a vergiliarum exortu ad arcturi occasum; reliquo tempore hiberno latent in gurgitibus imis nisi tepore aliquo evocati aut pleniluniis. pinguescunt et in tantum ut dehiscant. vita longissima his bienni.</p>
<span class="br"></span><span class="lineNumber">54</span><span class="br"></span><p>XXI. Animal est parvum scorpionis effigie, aranei magnitudine. hoc se et thynno et ei qui gladius vocatur, crebro delphini magnitudinem excedenti, sub pinna adfigit aculeo, tantoque infestat dolore ut in naves saepenumero exiliant. quod et alias faciunt aliorum vim timentes mugiles maxime, tam praecipuae velocitatis ut transversa navigia interim superiaciant.<a class="footnoteLink" href="#note_LCL353_198_3" id="target_note_LCL353_198_3"><sup>3</sup></a></p>
<span class="br"></span><span class="lineNumber">55</span><span class="br"></span><p>XXII. Sunt et in hac parte naturae auguria, sunt et piscibus praescita. Siculo bello ambulante in litore








</p></section><notes><section class="footnotes"><ul><li class="note" id="note_LCL353_198_1"><a class="footnoteCrossrefLink" href="#target_note_LCL353_198_1" title="Click to highlight in text"><sup class="lineRef">1</sup><span class="italic">Rackham</span>: est.</a></li><script type="text/javascript">document.getElementById('note_LCL353_198_1').style.display = "none";</script><li class="note" id="note_LCL353_198_2"><a class="footnoteCrossrefLink" href="#target_note_LCL353_198_2" title="Click to highlight in text"><sup class="lineRef">2</sup><span class="italic">Mayhoff</span>: Histrum mare <span class="italic">aut</span> H. amnem.</a></li><script type="text/javascript">document.getElementById('note_LCL353_198_2').style.display = "none";</script><li class="note" id="note_LCL353_198_3"><a class="footnoteCrossrefLink" href="#target_note_LCL353_198_3" title="Click to highlight in text"><sup class="lineRef">3</sup><span class="italic">Mayhoff</span> (<span class="italic">cf.</span> vii. 81): superiactant, -ent.</a></li><script type="text/javascript">document.getElementById('note_LCL353_198_3').style.display = "none";</script></ul></section></notes></section>