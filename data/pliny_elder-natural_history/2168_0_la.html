<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="sc">viiii</span> grana fimi ut stent perpetuo mammae. coagulo quoque ob id cum melle inlinunt, sanguinem ubi evolsos
pilos renasci nolunt. inflationi vulvae fimum aprunum suillumve cum oleo inlini prodest. efficacius sistit farina aridi, ut aspergatur potioni, vel si gravidae
<span class="br"></span><span class="lineNumber">250</span><span class="br"></span>aut puerperae torqueantur. lacte suis poto cum mulso adiuvantur partus mulierum, per se vero potum deficientia ubera puerperarum replet. eadem circumlita
sanguine feminae suis minus crescent. si dolent, lactis asinini potu mulcentur, quod addito melle sumptum et purgationes earum adiuvat. sanat et vulvarum exulcerationes eiusdem animalis sebum inveteratum et in vellere adpositum duritias vulvarum emollit. per se vero recens vel inveteratum ex aqua
<span class="br"></span><span class="lineNumber">251</span><span class="br"></span>inlitum psilotri vim optinet. eiusdem animalis lien inveteratus ex aqua inlitus mammis abundantiam facit, vulvas suffitu corrigit. ungulae asininae suffitio partum maturat ut vel abortus evocetur, nec aliter adhibentur, quoniam viventem partum necant. eiusdem
animalis fimum si recens inponatur, profluvia sanguinis mire sedare dicitur, nec non et cinis eiusdem
<span class="br"></span><span class="lineNumber">252</span><span class="br"></span>fimi, qui et vulvae prodest inpositus. equi spuma inlita per dies XL prius quam primum nascantur pili restinguntur, item cornus cervini decocto, melius, si recentia sint cornua. lacte equino iuvantur vulvae collutae. quod si mortuus partus sentiatur, lichen


</p></section><notes></notes></section>