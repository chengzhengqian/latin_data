<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

radians, his causis conexo visu et earum<a class="footnoteLink" href="#note_LCL330_224_1" id="target_note_LCL330_224_1"><sup>1</sup></a> quae caelo
<span class="br"></span><span class="lineNumber">80</span><span class="br"></span>continentur. namque modo multitudo conferta inest circa dimidios orbes lunae, placida nocte leniter inlustrante eas, modo raritas, ut fugisse miremur, plenilunio abscondente aut cum solis suprave dictarum radii visus praestrinxere nostros. et ipsa autem luna ingruentium solis radiorum haut dubie differentias sentit, hebetante cetero inflexos mundi convexitate eos praeterquam ubi recti angulorum conpetant ictus. itaque in quadrato solis dividua est, in triquetro seminani ambitur orbe, inpletur autem in adverso, rursusque minuens easdem effigies paribus edit intervallis, simili ratione qua super solem tria sidera.</p>
<span class="br"></span><span class="lineNumber">81</span><span class="br"></span><p>XVII. Sol autem ipse quattuor differentias habet, bis aequata nocte diei, vere et autumno, in centrum incidens terrae octavis in partibus arietis ac librae, bis permutatis spatiis, in auctum diei bruma octava in parte capricorni, noctis vero solstitio totidem in partibus cancri. inaequalitatis causa obliquitas signiferi cum pars aequa mundi super subterque terras omnibus fiat momentis; sed quae recta in exortu suo consurgunt signa longiore tractu tenent lucem, quae vero obliqua ociore transeunt spatio.</p>
<span class="br"></span><span class="lineNumber">82</span><span class="br"></span><p>XVIII. Latet plerosque magna caeli adsectatione conpertum a principibus doctrinae viris superiorum




</p></section><notes><section class="footnotes"><ul><li class="note" id="note_LCL330_224_1"><a class="footnoteCrossrefLink" href="#target_note_LCL330_224_1" title="Click to highlight in text"><sup class="lineRef">1</sup>visu ceterarum <span class="italic">Brotier.</span></a></li><script type="text/javascript">document.getElementById('note_LCL330_224_1').style.display = "none";</script></ul></section></notes></section>