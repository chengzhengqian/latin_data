<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

multorum principum nemo deduxerat funus, Scipionis vero Aemiliani post Carthaginem Numantiamque deletas ab eo nemo vindicaverat mortem. hoc gestum M. Servilio C. Cestio coss. a. d. v kal.
<span class="br"></span><span class="lineNumber">124</span><span class="br"></span>Apriles. nunc quoque erat in urbe Roma haec prodente me equitis Romani cornix e Baetica primum colore mira admodum nigro, dein plura contexta verba exprimens et alia atque alia crebro addiscens. nec non et recens fama Crateri Monocerotis cognomine in Erizena regione Asiae corvorum opera venantis eo quod devehebat in silvas eos insidentes corniculo umerisque; illi vestigabant agebantque, eo perducta consuetudine ut exeuntem sic comitarentur
<span class="br"></span><span class="lineNumber">125</span><span class="br"></span>et feri. tradendum putavere memoriae quidam visum per sitim lapides congerentem in situlam monimenti in qua pluvia aqua duraret<a class="footnoteLink" href="#note_LCL353_372_1" id="target_note_LCL353_372_1"><sup>1</sup></a> sed quae attingi non posset; ita descendere paventem expressisse tali congerie quantum poturo sufficeret.</p>
<span class="br"></span><span class="lineNumber">126</span><span class="br"></span><p>LXI. Nec Diomedias praeteribo aves. Iuba cataractas
vocat, et eis esse dentes oculosque igneo colore, cetero candidis, tradens. duos semper his duces, alterum ducere agmen, alterum cogere;








</p></section><notes><section class="footnotes"><ul><li class="note" id="note_LCL353_372_1"><a class="footnoteCrossrefLink" href="#target_note_LCL353_372_1" title="Click to highlight in text"><sup class="lineRef">1</sup><span class="italic">Rackham</span>: durabat <span class="italic">aut mutila.</span></a></li><script type="text/javascript">document.getElementById('note_LCL353_372_1').style.display = "none";</script></ul></section></notes></section>