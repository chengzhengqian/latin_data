<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

obruta! ecce in re parva villisque nostris adnexa, cuius adsidue copia est, non constat inter auctores, rex nullumne solus habeat aculeum maiestate tantum armatus, an dederit quidem eum natura, sed usum eius illi tantum negaverit. illud constat,
<span class="br"></span><span class="lineNumber">53</span><span class="br"></span>imperatorem aculeo non uti. mira plebei circa eum obedientia. cum procedit, una est totum examen circaque eum globatur, cingit, protegit, cerni non patitur. reliquo tempore, cum populus in labore est, ipse opera intus circumit, similis exhortanti, solus immunis. circa eum satellites quidam lictoresque
<span class="br"></span><span class="lineNumber">54</span><span class="br"></span>adsidui custodes auctoritatis. procedit foras non nisi migraturo examine; id multo intellegitur ante, aliquot diebus murmure intus strepente, apparatus indice diem tempestivum eligentium. si quis alam ei detruncet, non fugiat examen. cum processere, se quaeque proximam illi cupit esse et in officio conspici gaudet; fessum umeris sublevant, validius fatigatum ex toto portant. si qua lassata defecit aut forte aberravit, odore persequitur. ubicumque ille consedit, ibi cunctarum castra sunt.</p>
<span class="br"></span><span class="lineNumber">55</span><span class="br"></span><p>XVIII. Tunc ostenta faciunt privata ac publica
</p></section><notes></notes></section>