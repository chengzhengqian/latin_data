<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
fodientibus umidiores adsidue respondere glaebas
<span class="br"></span><span class="lineNumber">49</span><span class="br"></span>faciliusque ferramenta descendere. depressis puteis sulpurata vel aluminosa occurrentia putearios necant. experimentum huius periculi est demissa ardens lucerna si extinguitur, tunc secundum puteum dextra ac sinistra fodiuntur aestuaria quae graviorem illum halitum recipiant. fit et sine his vitiis altitudine ipsa gravior aer quem emendant adsiduo linteorum iactatu eventilando. cum ad aquam ventum est, sine
<span class="br"></span><span class="lineNumber">50</span><span class="br"></span>harenato opus surgit ne venae obstruantur. quaedam
aquae vere statim incipiente frigidiores sunt, quarum non in alto origo est—hibernis enim constant imbribus—quaedam a canis ortu, sicut in Macedoniae Pella utrumque. ante oppidum enim incipiente aestate frigida est palustris, dein maximo aestu in excelsioribus oppidi riget. hoc et in Chio evenit simili ratione portus et oppidi. Athenis Enneacrunos nimbosa aestate frigidior est quam puteus in Iovis horto, at ille siccitatibus riget. maxime autem putei circa arcturum non ipsa aestate deficiunt, omnesque quatriduo eo subsidunt, iam vero multi hieme tota, ut
<span class="br"></span><span class="lineNumber">51</span><span class="br"></span>circa Olynthum, vere primum aquis redeuntibus. in Sicilia quidem circa Messanam et Mylas hieme in totum inarescunt fontes, ipsa aestate exundant amnemque
faciunt. Apolloniae in Ponto fons iuxta



</p></section><notes></notes></section>