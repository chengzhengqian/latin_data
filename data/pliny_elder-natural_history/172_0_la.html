<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

exinde<a class="footnoteLink" href="#note_LCL330_344_1" id="target_note_LCL330_344_1"><sup>1</sup></a> faciem in iisdem ortus occasusque operibus, non aliter sub terra manifesto sideris cursu aliove effectu quam cum praeter oculos nostros feratur.</p>
<span class="br"></span><span class="lineNumber">215</span><span class="br"></span><p>Multiplex etiamnum lunaris differentia, primumque septenis diebus: quippe modici a nova ad dividuam aestus pleniores ab ea exundant plenaque maxime fervent; inde mitescunt, pares ad septimam primis, iterumque alio latere dividua augentur, in coitu solis pares plenae. eadem in<a class="footnoteLink" href="#note_LCL330_344_2" id="target_note_LCL330_344_2"><sup>2</sup></a> aquilonia et a terris longius recendente mitiores quam cum in austros digressa propiore nisu vim suam exercet. per octonos quosque annos ad principia motus et paria incrementa centesimo lunae revocantur ambitu. augent<a class="footnoteLink" href="#note_LCL330_344_3" id="target_note_LCL330_344_3"><sup>3</sup></a> ea cuncta solis annuis causis, duobus aequinoctiis maxime tumentes
et autumnali amplius quam verno, inanes vero
<span class="br"></span><span class="lineNumber">216</span><span class="br"></span>bruma et magis solstitio. nec tamen in ipsis quos dixi temporum articulis, sed paucis post diebus, sicuti neque in plena aut novissima sed postea, nec statim ut lunam mundus ostendat occultetve aut media plaga declinet verum fere duabus horis aequinoctialibus
serius, tardiore semper ad terras omnium quae geruntur in caelo effectu cadente quam visu, sicuti fulguris et tonitrus et fulminum.</p>
</section><notes><section class="footnotes"><ul><li class="note" id="note_LCL330_344_1"><a class="footnoteCrossrefLink" href="#target_note_LCL330_344_1" title="Click to highlight in text"><sup class="lineRef">1</sup><span class="italic">v.l.</span> et inde: ostendi? <span class="italic">Campbell.</span></a></li><script type="text/javascript">document.getElementById('note_LCL330_344_1').style.display = "none";</script><li class="note" id="note_LCL330_344_2"><a class="footnoteCrossrefLink" href="#target_note_LCL330_344_2" title="Click to highlight in text"><sup class="lineRef">2</sup><span class="italic">v.l. om.</span> in.</a></li><script type="text/javascript">document.getElementById('note_LCL330_344_2').style.display = "none";</script><li class="note" id="note_LCL330_344_3"><a class="footnoteCrossrefLink" href="#target_note_LCL330_344_3" title="Click to highlight in text"><sup class="lineRef">3</sup><span class="italic">Mayhoff</span>: augente.</a></li><script type="text/javascript">document.getElementById('note_LCL330_344_3').style.display = "none";</script></ul></section></notes></section>