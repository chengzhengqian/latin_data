<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

decocunt ad tertias partes et sub diu refrigerant. bibitur autem efficacissime heminis per intervalla, statis<a class="footnoteLink" href="#note_LCL418_90_1" id="target_note_LCL418_90_1"><sup>1</sup></a> diebus quinae; melius a potu gestari. datur comitialibus, melancholicis, paralyticis, in lepris,
<span class="br"></span><span class="lineNumber">128</span><span class="br"></span>elephantiasi, articulariis morbis. infunditur quoque lac contra rosiones a medicamentis factas et, si urat dysinteria, decoctum cum marinis lapillis aut cum tisana hordeacia. item ad intestinorum rosiones bubulum
aut ovillum utilius, recens quoque dysintericis infunditur, ad colum autem crudum, item vulvae et propter serpentium ictus potisve pityocampis, bupresti,
<span class="br"></span><span class="lineNumber">129</span><span class="br"></span>cantharidum aut salamandrae venenis, privatim
bubulum his qui Colchicum biberint aut cicutam aut dorycnium aut leporem marinum, sicut asininum contra gypsum et cerussam et sulpur et argentum vivum, item durae alvo in febri. gargarizatur quoque faucibus exulceratis utilissime et bibitur ab imbecillitate
vires recolligentibus quos atrophos vocant, in febri etiam quae careat dolore capitis. pueris ante cibum lactis asinini heminam dari, aut si exitus cibi rosiones sentirent, antiqui in arcanis habuerunt, si
<span class="br"></span><span class="lineNumber">130</span><span class="br"></span>hoc non esset, caprini. bubuli serum orthopnoicis prodest ante cetera addito nasturtio. inunguntur etiam oculi in lactis heminas additis sesamae drachmis quattuor tritis in lippitudine. caprino lienes sanantur, post bidui inediam tertio die hedera pastis capris,




</p></section><notes><section class="footnotes"><ul><li class="note" id="note_LCL418_90_1"><a class="footnoteCrossrefLink" href="#target_note_LCL418_90_1" title="Click to highlight in text"><sup class="lineRef">1</sup>statis <span class="italic">ego</span>: satis <span class="italic">Ianus</span>, <span class="italic">Detlefsen</span>, <span class="italic">Mayhoff</span>: singulis <span class="italic">veteres edd.</span>: salis <span class="italic">codd.</span></a></li><script type="text/javascript">document.getElementById('note_LCL418_90_1').style.display = "none";</script></ul></section></notes></section>