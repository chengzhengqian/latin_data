<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">353</span><span class="br"></span>aliquam orbis incluserit,<a class="footnoteLink" href="#note_LCL371_410_1" id="target_note_LCL371_410_1"><sup>1</sup></a> imbrem. sunt in signo cancri duae stellae parvae aselli appellatae, exiguum inter illas spatium obtinente nubecula quam praesepia appellant; haec cum caelo sereno apparere desiit, atrox hiems sequitur; si vero<a class="footnoteLink" href="#note_LCL371_410_2" id="target_note_LCL371_410_2"><sup>2</sup></a> alteram earum aquiloniam caligo abstulit, auster saevit, si austrinam, aquilo. arcus cum sunt duplices, pluvias nuntiant, a pluviis serenitatem non perinde certam, circulus nubis circa sidera aliqua pluviam.</p>
<span class="br"></span><span class="lineNumber">354</span><span class="br"></span><p>LXXXI. Cum aestate vehementius tonuit quam fulsit, ventos ex ea parte denuntiat, contra si minus tonuit, imbrem. cum sereno caelo fulgetrae erunt et tonitrua, hiemabit, atrocissime autem cum ex omnibus quattuor partibus caeli fulgurabit; cum ab aquilone tantum, in posterum diem aquam portendet, cum a septentrione, ventum eum. cum ab austro vel coro aut favonio nocte serena fulgurabit, ventum et imbrem ex isdem regionibus demonstrabit. tonitrua matutina ventum significant, imbrem meridiana.</p>
<span class="br"></span><span class="lineNumber">355</span><span class="br"></span><p>LXXXII. Nubes cum sereno in caelum ferentur, ex quacumque parte id fiet venti expectentur. si eodem loco globabuntur adpropinquanteque sole discutientur et hoc ab aquilone fiet, ventos, si ab austro, imbres portendent. sole occidente si ex utraque parte eius caelum petent, tempestatem significabunt; vehementius atrae ab oriente in noctem aquam minantur, ab occidente in posterum


</p></section><notes><section class="footnotes"><ul><li class="note" id="note_LCL371_410_1"><a class="footnoteCrossrefLink" href="#target_note_LCL371_410_1" title="Click to highlight in text"><sup class="lineRef">1</sup><span class="italic">V.l.</span> incluserint.</a></li><script type="text/javascript">document.getElementById('note_LCL371_410_1').style.display = "none";</script><li class="note" id="note_LCL371_410_2"><a class="footnoteCrossrefLink" href="#target_note_LCL371_410_2" title="Click to highlight in text"><sup class="lineRef">2</sup><span class="italic">Mayhoff</span>: si in <span class="italic">aut sim.</span></a></li><script type="text/javascript">document.getElementById('note_LCL371_410_2').style.display = "none";</script></ul></section></notes></section>