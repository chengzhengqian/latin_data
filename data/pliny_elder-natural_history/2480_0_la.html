<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">80</span><span class="br"></span><p>XXI. Minimum iidemque plurimum ab iis differunt opali, smaragdis tantum cedentes. India sola et horum mater, atque<a class="footnoteLink" href="#note_LCL419_228_1" id="target_note_LCL419_228_1"><sup>1</sup></a> ut pretiosissimarum gloria compositi<a class="footnoteLink" href="#note_LCL419_228_2" id="target_note_LCL419_228_2"><sup>2</sup></a>
gemmarum maxime inenarrabilem difficultatem
adferunt.<a class="footnoteLink" href="#note_LCL419_228_3" id="target_note_LCL419_228_3"><sup>3</sup></a> est in his carbunculi tenuior ignis, est amethysti fulgens purpura, est smaragdi virens mare, cuncta pariter incredibili mixtura lucentia.
<span class="br"></span><span class="lineNumber">81</span><span class="br"></span>alii summam fulgoris Armenio colori pigmentorum aequari<a class="footnoteLink" href="#note_LCL419_228_4" id="target_note_LCL419_228_4"><sup>4</sup></a> credunt, alii sulpuris ardentis flammae aut ignis oleo accensi. magnitudo abellanam nucem aequat. insignit<a class="footnoteLink" href="#note_LCL419_228_5" id="target_note_LCL419_228_5"><sup>5</sup></a> etiam apud nos historia,<a class="footnoteLink" href="#note_LCL419_228_6" id="target_note_LCL419_228_6"><sup>6</sup></a> siquidem exstat hodieque huius generis gemma, propter quam ab Antonio proscriptus est Nonius senator, filius Strumae Noni eius, quem Catullus poeta in sella curuli visum indigne tulit, avusque Servili Noniani, quem consulem vidimus. ille proscriptus fugiens hunc e fortunis omnibus anulum abstulit secum.
<span class="br"></span><span class="lineNumber">82</span><span class="br"></span>certum est sestertio vicies tum aestimatum, sed mira Antoni feritas atque luxuria propter gemmam proscribentis, nec minus Noni contumacia proscriptionem
suam amantis, cum etiam ferae abrosa parte corporis, propter quam periclitari se sciant, et relicta redimere se credantur.</p>
</section><notes><section class="footnotes"><ul><li class="note" id="note_LCL419_228_1"><a class="footnoteCrossrefLink" href="#target_note_LCL419_228_1" title="Click to highlight in text"><sup class="lineRef">1</sup>atque <span class="italic">aliquot codd., edd. vett.</span>: est B: est. qui <span class="italic">Mayhoff.</span></a></li><script type="text/javascript">document.getElementById('note_LCL419_228_1').style.display = "none";</script><li class="note" id="note_LCL419_228_2"><a class="footnoteCrossrefLink" href="#target_note_LCL419_228_2" title="Click to highlight in text"><sup class="lineRef">2</sup>compositi Fdha: compos. hi B <span class="italic">Sillig, qvi sic dist.</span></a></li><script type="text/javascript">document.getElementById('note_LCL419_228_2').style.display = "none";</script><li class="note" id="note_LCL419_228_3"><a class="footnoteCrossrefLink" href="#target_note_LCL419_228_3" title="Click to highlight in text"><sup class="lineRef">3</sup>adferunt B: dederunt Fdh.</a></li><script type="text/javascript">document.getElementById('note_LCL419_228_3').style.display = "none";</script><li class="note" id="note_LCL419_228_4"><a class="footnoteCrossrefLink" href="#target_note_LCL419_228_4" title="Click to highlight in text"><sup class="lineRef">4</sup>aequari <span class="italic">Mayhoff</span>: aequare B: aequavere <span class="italic">ceteri codd.</span>: acquare se <span class="italic">coni. Mayhoff.</span></a></li><script type="text/javascript">document.getElementById('note_LCL419_228_4').style.display = "none";</script><li class="note" id="note_LCL419_228_5"><a class="footnoteCrossrefLink" href="#target_note_LCL419_228_5" title="Click to highlight in text"><sup class="lineRef">5</sup>insignit <span class="italic">ego</span>: insignis B <span class="italic">Mayhoff</span>: insigni dh.</a></li><script type="text/javascript">document.getElementById('note_LCL419_228_5').style.display = "none";</script><li class="note" id="note_LCL419_228_6"><a class="footnoteCrossrefLink" href="#target_note_LCL419_228_6" title="Click to highlight in text"><sup class="lineRef">6</sup>apud nos historia dh: apud historias B.</a></li><script type="text/javascript">document.getElementById('note_LCL419_228_6').style.display = "none";</script></ul></section></notes></section>