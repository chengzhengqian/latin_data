<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

in calida aqua minusque unctas aut unctis corporibus inpositas et spissas minus adhaerescere.<a class="footnoteLink" href="#note_LCL418_456_1" id="target_note_LCL418_456_1"><sup>1</sup></a> mollissimum 
<span class="br"></span><span class="lineNumber">125</span><span class="br"></span>genus earum penicilli. oculorum tumores sedant
ex mulso inpositi,iidem abstergendae lippitudini, utilissime ex aqua; tenuissimos esse mollissimosque oportet. inponuntur et spongeae ipsae epiphoris ex posca et aceto calido ad capitis dolores. de cetero recentes discutiunt, mitigant, molliunt, veteres non glutinant vulnera. usus earum ad abstergenda, fovenda, operienda a fotu, dum aliud inponatur.
<span class="br"></span><span class="lineNumber">126</span><span class="br"></span>ulcera quoque umida et senilia inpositae siccant. fracturae et vulnera spongeis utilissime foventur. sanguis rapitur in secando, ut curatio perspici possit. et ipsae vulnerum inflammationibus inponuntur nunc siccae, nunc aceto adspersae nunc vino, nunc ex aqua frigida; ex aqua vero caelesti inpositae secta recentia
<span class="br"></span><span class="lineNumber">127</span><span class="br"></span>non patiuntur intumescere. inponuntur et integris partibus, sed fluctione occulta laborantibus quae discutienda sit, et his quae apostemata vocant melle decocto perunctis, item articulis alias aceto salso madidae, alias e posea; si ferveat impetus, ex

</p></section><notes><section class="footnotes"><ul><li class="note" id="note_LCL418_456_1"><a class="footnoteCrossrefLink" href="#target_note_LCL418_456_1" title="Click to highlight in text"><sup class="lineRef">1</sup>adhaerescere E r <span class="italic">vulg.:</span> adhaerescente <span class="italic">aut</span> adhaerescentem <span class="italic">ceteri codd.:</span> adhaerescentes <span class="italic">Mayhoff.</span></a></li><script type="text/javascript">document.getElementById('note_LCL418_456_1').style.display = "none";</script></ul></section></notes></section>