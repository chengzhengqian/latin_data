<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent noindent">

nostra, ut in quaedam acta exeat, sciantque omnes
<span class="br"></span><span class="lineNumber">3</span><span class="br"></span>quam ex aequo tecum vivat imperium, triumphalis et censorius tu sexiesque consul ac tribuniciae potestatis particeps et (quod his nobilius fecisti dum illud patri pariter et equestri ordini praestas) praefectus praetorii eius, omniaque haec rei publicae—et nobis quidem qualis in castrensi contubernio! nec quicquam in te mutavit fortunae amplitudo nisi
<span class="br"></span><span class="lineNumber">4</span><span class="br"></span>ut prodesse tantundem posses ut velles. itaque cum ceteris in venerationem tui pateant omnia illa, nobis ad colendum te familiarius audacia sola superest. hanc igitur tibi imputabis, et in nostra culpa tibi ignosces. perfricui faciem, nec tamen profeci, quoniam alia via occurris ingens et longius
<span class="br"></span><span class="lineNumber">5</span><span class="br"></span>etiam submoves ingenii fascibus: fulgurat in nullo umquam verius dictatoria vis eloquentiae, tribunicia potestas facundiae. quanto tu ore patris laudes tonas! quanto fratris famam<a class="footnoteLink" href="#note_LCL330_4_1" id="target_note_LCL330_4_1"><sup>1</sup></a>! quantus in poetica es! o magna fecunditas animi—quemadmodum fratrem quoque imitareris excogitasti!</p>
<span class="br"></span><span class="lineNumber">6</span><span class="br"></span><p>Sed haec quis possit intrepidus aestimare subiturus ingenii tui iudicium, praesertim lacessitum? neque enim similis est condicio publicantium et nominatim


</p></section><notes><section class="footnotes"><ul><li class="note" id="note_LCL330_4_1"><a class="footnoteCrossrefLink" href="#target_note_LCL330_4_1" title="Click to highlight in text"><sup class="lineRef">1</sup>famam <span class="italic">Rackham,</span> famas <span class="italic">Detlefsen</span>: amas <span class="italic">codd.</span></a></li><script type="text/javascript">document.getElementById('note_LCL330_4_1').style.display = "none";</script></ul></section></notes></section>