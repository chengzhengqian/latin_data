<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

ventum est rursus fugae praesidia repetentes: hoc fit intestini dolore tam infirmi ut ictu levi rumpatur
<span class="br"></span><span class="lineNumber">114</span><span class="br"></span>intus. fugiunt autem latratu canum audito secunda semper aura, ut vestigia cum ipsis abeant. mulcentur
fistula pastorali et cantu. cum erexere aures, acerrimi sunt auditus, cum remisere, surdi. cetero animal simplex et omnium rerum miraculo stupens in tantum ut equo aut bucula accedente propius hominem iuxta venantem non cernant aut, si cernant, arcum ipsum sagittasque mirentur. maria trameant gregatim nantes porrecto ordine et capita inponentes praecedentium clunibus vicibusque ad terga redeuntes:
hoc maxime notatur a Cilicia Cyprum traicientibus; nec vident terras, sed in odorem<a class="footnoteLink" href="#note_LCL353_82_1" id="target_note_LCL353_82_1"><sup>1</sup></a>
<span class="br"></span><span class="lineNumber">115</span><span class="br"></span>earum natant. cornua mares habent, solique animalium omnibus annis stato veris tempore amittunt;
ideo sub ista die quam maxime invia petunt. latent amissis velut inermes, sed et hi bono suo invidentes: dextrum cornu negant inveniri ceu medicamento aliquo praeditum; idque mirabilius fatendum est cum et in vivariis mutent omnibus annis; defodi ab iis putant. accensi autem utrius libeat odore comitiales morbi deprehenduntur.
<span class="br"></span><span class="lineNumber">116</span><span class="br"></span>indicia quoque aetatis in illis gerunt, singulos annis adicientibus ramos usque ad sexennes; ab eo

</p></section><notes><section class="footnotes"><ul><li class="note" id="note_LCL353_82_1"><a class="footnoteCrossrefLink" href="#target_note_LCL353_82_1" title="Click to highlight in text"><sup class="lineRef">1</sup><span class="italic">Gelen</span>: odore.</a></li><script type="text/javascript">document.getElementById('note_LCL353_82_1').style.display = "none";</script></ul></section></notes></section>