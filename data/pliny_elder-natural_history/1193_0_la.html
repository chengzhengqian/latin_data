<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

aliquid damus, nos et flumina inficimus et rerum naturae elementa, ipsumque quo vivitur in perniciem vertimus. neque est ut putemus ignorari ea ab animalibus; quae praeparent enim<a class="footnoteLink" href="#note_LCL371_190_1" id="target_note_LCL371_190_1"><sup>1</sup></a> contra serpentium dimicationes, quae post proelium ad medendum excogitarint, indicavimus. nec ab ullo praeter
<span class="br"></span><span class="lineNumber">4</span><span class="br"></span>hominem veneno pugnatur alieno. fateamur ergo culpam ne iis quidem quae nascuntur contenti; etenim quanto<a class="footnoteLink" href="#note_LCL371_190_2" id="target_note_LCL371_190_2"><sup>2</sup></a> plura eorum genera humana manu fiunt! quid? non et hominis quidem vi<a class="footnoteLink" href="#note_LCL371_190_3" id="target_note_LCL371_190_3"><sup>3</sup></a> venena nascuntur? atra ceu serpentium lingua vibrat tabesque animi contacta adurit culpantium omnia ac dirarum alitum modo tenebris quoque suis et ipsarum noctium quieti invidentium gemitu, quae sola vox eorum est, ut inauspicatarum animantium vice obvii quoque
<span class="br"></span><span class="lineNumber">5</span><span class="br"></span>vetent agere aut prodesse vitae. nec ullum aliud abominati spiritus praemium novere quam odisse omnia. verum et in hoc eadem naturae maiestas: quanto plures bonos genuit ut fruges! quanto fertilior in his quae iuvent alantque! quorum aestimatione et gaudio nos quoque relictis exustioni suae istis hominum rubis pergemus excolere vitam, eoque constantius quo operae nobis maior quam famae gratia expetitur. quippe sermo circa rura est





</p></section><notes><section class="footnotes"><ul><li class="note" id="note_LCL371_190_1"><a class="footnoteCrossrefLink" href="#target_note_LCL371_190_1" title="Click to highlight in text"><sup class="lineRef">1</sup>enim <span class="italic">add. Detlefsen.</span></a></li><script type="text/javascript">document.getElementById('note_LCL371_190_1').style.display = "none";</script><li class="note" id="note_LCL371_190_2"><a class="footnoteCrossrefLink" href="#target_note_LCL371_190_2" title="Click to highlight in text"><sup class="lineRef">2</sup><span class="italic">Huet</span>: quando.</a></li><script type="text/javascript">document.getElementById('note_LCL371_190_2').style.display = "none";</script><li class="note" id="note_LCL371_190_3"><a class="footnoteCrossrefLink" href="#target_note_LCL371_190_3" title="Click to highlight in text"><sup class="lineRef">3</sup><span class="italic">Detlefsen.</span>: ut.</a></li><script type="text/javascript">document.getElementById('note_LCL371_190_3').style.display = "none";</script></ul></section></notes></section>