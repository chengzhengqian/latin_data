<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

liberata est terra, seritur. idem amnis unus omnium nullas exspirat auras.</p>
<span class="br"></span><span class="lineNumber">59</span><span class="br"></span><p>Dicionis Aegyptiae esse incipit a fine Aethiopiae Syene: ita vocatur paeninsula mille passuum ambitu in qua Castra sunt latere Arabiae et ex adverso insulae <span class="sc">iv</span> Philae, <span class="sc">d͞c͞</span> p. a Nili fissura, unde appellari diximus Delta. hoc spatium edidit Artemidorus, et in eo <span class="sc">ccl</span> oppida fuisse, Iuba <span class="sc">c͞c͞c͞c͞</span>, Aristocreon ab Elephantide ad mare <span class="sc">d͞c͞c͞l͞</span>. Elephantis insula intra novissimum catarracten <span class="sc">i͞v͞</span> p. et supra Syenen <span class="sc">x͞v͞i͞</span> habitatur, navigationis Aegyptiae finis, ab Alexandria <span class="sc">d͞l͞x͞x͞x͞v͞</span> p.—in tantum erravere supra scripti. ibi Aethiopicae conveniunt naves; namque eas plicatiles umeris transferunt quotiens ad catarractas ventum est.</p>
<span class="br"></span><span class="lineNumber">60</span><span class="br"></span><p>XI. Aegyptus super ceteram antiquitatis gloriam <span class="sc">x͞x͞</span> urbium sibi Amase regnante [habitata]<a class="footnoteLink" href="#note_LCL352_264_1" id="target_note_LCL352_264_1"><sup>1</sup></a> praefert, nunc quoque multis etiamsi ignobilibus frequens. celebratur tamen Apollinis, mox Leucotheae, Diospolis
Magna, eadem Thebe, portarum centum nobilis fama, Coptos Indicarum Arabicarumque mercium Nilo proximum emporium, mox Veneris oppidum et iterum Iovis ac Tentyris, infra quod Abydus Memnonis




</p></section><notes><section class="footnotes"><ul><li class="note" id="note_LCL352_264_1"><a class="footnoteCrossrefLink" href="#target_note_LCL352_264_1" title="Click to highlight in text"><sup class="lineRef">1</sup><span class="italic">Om. cum uno codice Rackham.</span></a></li><script type="text/javascript">document.getElementById('note_LCL352_264_1').style.display = "none";</script></ul></section></notes></section>