<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

sub solstitio collecta inponitur ex aqua caelesti, folium tritum vel radix tusa cum axungia ita ut inposita folio suo operiatur. sic et ad omnes cervicis dolores tumoresque quacumque in parte.</p>
<span class="br"></span><span class="lineNumber">26</span><span class="br"></span><p>XIII. Bellis in pratis nascitur, flore albo, aliquatenus
rubente. hanc cum artemisia inlitam efficaciorem
esse produnt.</p>
<p>XIV. Condurdum quoque herba solstitialis, flore rubro, suspensa in collo conprimere dicitur strumas, item verbenaca cum plantagine. digitorum vitiis omnibus et privatim pterygiis quinquefolium medetur.</p>
<span class="br"></span><span class="lineNumber">27</span><span class="br"></span><p>XV. In pectoris vitiis vel gravissimum est tussis. huic medetur panacis radix in vino dulci, sucus hyoscyami—etiam
sanguinem excreantibus, nidor quoque
accensi tussientibus—item scordotis mixto nasturtio et resina cum melle tunsa arida—facit et per se faciles excreationes—item centaurium maius vel sanguinem reicientibus, cui vitio et plantaginis
<span class="br"></span><span class="lineNumber">28</span><span class="br"></span>sucus medetur, et vettonica obolis tribus in aqua contra purulentas contraque cruentas exscreationes, persollatae radix drachma ponderis cum pineis nucleis undecim, peucedani sucus. pectoris doloribus
adcorum subvenit—et ideo<a class="footnoteLink" href="#note_LCL393_284_1" id="target_note_LCL393_284_1"><sup>1</sup></a> antidotis miscetur—





</p></section><notes><section class="footnotes"><ul><li class="note" id="note_LCL393_284_1"><a class="footnoteCrossrefLink" href="#target_note_LCL393_284_1" title="Click to highlight in text"><sup class="lineRef">1</sup>ideo <span class="italic">Detlefsen, codd., vulg.</span>: idem <span class="italic">Mayhoff.</span></a></li><script type="text/javascript">document.getElementById('note_LCL393_284_1').style.display = "none";</script></ul></section></notes></section>