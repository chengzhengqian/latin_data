<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<p>Nec pigebit totum cursum ab Aegypto exponere nunc primum certa notitia patescente. digna res, nullo anno minus <span class="sc">hs</span><span class="sc">|d͞|</span><a class="footnoteLink" href="#note_LCL352_416_1" id="target_note_LCL352_416_1"><sup>1</sup></a> imperii nostri exhauriente India et merces remittente quae apud nos centiplicato
<span class="br"></span><span class="lineNumber">102</span><span class="br"></span>veneant. <span class="sc">mm</span> p. ab Alexandria abest oppidum Iuliopolis. inde navigant Nilo Coptum <span class="sc">c͞c͞c͞i͞x͞</span> p. qui cursus etesiis flantibus peragitur <span class="sc">xii</span>
diebus. a Copto camelis itur, aquationum ratione mansionibus dispositis: prima appellatur Hydreuma <span class="sc">x͞x͞i͞i͞</span>; secunda in monte diei itinere; tertia in altero Hydreumate
a Copto <span class="sc">l͞x͞x͞v͞</span>; deinde in monte; mox ad Hydreuma Apollinis a Copto <span class="sc">c͞l͞x͞x͞x͞i͞v͞</span>; rursus in monte;
<span class="br"></span><span class="lineNumber">103</span><span class="br"></span>mox ad Novum Hydreuma a Copto <span class="sc">c͞c͞x͞x͞x͞</span>. est et aliud Hydreuma vetus—Trogodyticum nominatur—ubi praesidium excubat deverticulo duum milium; distat a Novo Hydreumate <span class="sc">v͞i͞i͞</span>. inde Berenice oppidum, ubi portus Rubri maris, a Copto <span class="sc">c͞c͞l͞v͞i͞i͞</span> p. sed quia maior pars itineris conficitur noctibus propter aestus et stativis dies absumuntur, totum a Copto Berenicen iter duodecimo die peragitur.
<span class="br"></span><span class="lineNumber">104</span><span class="br"></span>navigare incipiunt aestate media ante canis ortum aut ab exortu protinus, veniuntque tricesimo circiter die Ocelim Arabiae aut Canen turiferae regionis.







</p></section><notes><section class="footnotes"><ul><li class="note" id="note_LCL352_416_1"><a class="footnoteCrossrefLink" href="#target_note_LCL352_416_1" title="Click to highlight in text"><sup class="lineRef">1</sup><span class="italic">V.l.</span> <span class="sc">|d͞l͞|</span>.</a></li><script type="text/javascript">document.getElementById('note_LCL352_416_1').style.display = "none";</script></ul></section></notes></section>