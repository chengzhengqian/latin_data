<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

longissima spatia <span class="sc">xiv</span> horas aequinoctiales habent, brevissima ex contrario <span class="sc">x.</span></p>
<span class="br"></span><span class="lineNumber">213</span><span class="br"></span><p>Sequens circulus incipit ab India vergente ad occasum, vadit per medios Parthos, Persepolim, citima Persidis, Arabiam citeriorem, Iudaeam, Libani montis accolas, amplectitur Babylonem, Idumaeam, Samariam, Hierosolyma, Ascalonem, Iopen, Caesaream, Phoenicen, Ptolemaidem, Sidonem, Tyrum, Berytum, Botryn, Tripolim, Byblum, Antiochiam, Laodiceam, Seleuciam, Ciliciae maritima, Cypri austrina, Cretam, Lilybaeum in Sicilia, septentrionalia Africae et Numidiae. umbilicus <span class="sc">xxxv</span> pedum aequinoctio<a class="footnoteLink" href="#note_LCL352_496_1" id="target_note_LCL352_496_1"><sup>1</sup></a> umbram <span class="sc">xxiv</span> pedes longam facit, dies autem noxque maxima <span class="sc">xiv</span> horarum aequinoctialium est accedente bis quinta parte unius horae.</p>
<span class="br"></span><span class="lineNumber">214</span><span class="br"></span><p>Tertius circulus ab Indis Imavo proximis oritur; tendit per Caspias Portas, Mediae proxuma, Cataoniam, Cappadociam, Taurum, Amanum, Issum, Cilicias Portas, Solos, Tarsum, Cyprum, Pisidiam, Pamphyliam, Siden, Lycaoniam, Lyciam, Patara, Xanthum,
Caunum, Rhodum, Coum, Halicarnassum, Cnidum, Dorida, Chium, Delum, Cycladas medias, Gythium, Malean, Argos, Laconicam, Elim, Olympiam, Messeniam Peloponnesi, Syracusas, Catinam, Siliciam mediam,Sardiniae austrina,Carteiam,Gades. gnomonis <span class="sc">c</span> unciae umbram <span class="sc">lxxvii</span> unciarum faciunt. longissimus dies est aequinoctialium horarum <span class="sc">xiv</span> atque dimidiae cum tricesima unius horae.</p>
</section><notes><section class="footnotes"><ul><li class="note" id="note_LCL352_496_1"><a class="footnoteCrossrefLink" href="#target_note_LCL352_496_1" title="Click to highlight in text"><sup class="lineRef">1</sup><span class="italic">Rackham</span>: umbilicus aequinoctio <span class="sc">xxxv</span> pedum.</a></li><script type="text/javascript">document.getElementById('note_LCL352_496_1').style.display = "none";</script></ul></section></notes></section>