<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">160</span><span class="br"></span><p>LXI. Dentium tria genera, serrati aut continui aut exerti serrati: pectinatim coeuntes, ne contrario occursu atterantur, ut serpentibus, piscibus, canibus; continui, ut homini, equo; exerti, ut apro, hippopotamo,
elephanto. continuorum qui digerunt cibum lati et acuti, qui conficiunt duplices, qui discriminant
<span class="br"></span><span class="lineNumber">161</span><span class="br"></span>eos canini appellantur. hi sunt serratis longissimi. continui aut utraque parte oris sunt, ut equo, aut superiore primores non sunt, ut bubus, ovibus omnibusque quae ruminant. caprae superiores non sunt praeter primores geminos. nulli exerti quibus serrati, raro feminae, et tamen sine usu; itaque cum
<span class="br"></span><span class="lineNumber">162</span><span class="br"></span>apri percutiant, feminae sues mordent. nulli cui cornua exerti, sed omnibus concavi; ceteris dentes solidi. piscium omnibus serrati praeter scarum, huic uni aquatilium plani. cetero multis eorum in lingua et toto ore, ut turba vulnerum molliant quae adtritu subigere non queunt. multis et in palato [atque etiam in cauda],<a class="footnoteLink" href="#note_LCL353_532_1" id="target_note_LCL353_532_1"><sup>1</sup></a> praeterea in os vergentes, ne excidant cibi, nullum habentibus retinendi adminiculum.</p>
<span class="br"></span><span class="lineNumber">163</span><span class="br"></span><p>LXII. Similes aspidi et serpentibus, sed duo in supera parte dextra laevaque longissimi, tenui fistula perforati ut scorpionis<a class="footnoteLink" href="#note_LCL353_532_2" id="target_note_LCL353_532_2"><sup>2</sup></a> aculei, venenum




</p></section><notes><section class="footnotes"><ul><li class="note" id="note_LCL353_532_1"><a class="footnoteCrossrefLink" href="#target_note_LCL353_532_1" title="Click to highlight in text"><sup class="lineRef">1</sup><span class="italic">secl. coll. Ar. Mayhoff.</span></a></li><script type="text/javascript">document.getElementById('note_LCL353_532_1').style.display = "none";</script><li class="note" id="note_LCL353_532_2"><a class="footnoteCrossrefLink" href="#target_note_LCL353_532_2" title="Click to highlight in text"><sup class="lineRef">2</sup><span class="italic">Mayhoff</span> (?): scorpioni.</a></li><script type="text/javascript">document.getElementById('note_LCL353_532_2').style.display = "none";</script></ul></section></notes></section>