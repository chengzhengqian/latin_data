<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Thyni, interiora Bithyni. is finis Asiae est populorumque
<span class="sc">cclxxxii</span> qui ad cum locum a fine Lyciae numerantur. spatium Hellesponti et Propontidis ad Bosporum Thracium esse <span class="sc">c͞c͞x͞x͞x͞i͞x͞</span> p. diximus; a Calchadone Sigeum Isidorus <span class="sc">c͞c͞c͞x͞x͞i͞i͞</span> <span class="sc">d</span> p. tradit.</p>
<span class="br"></span><span class="lineNumber">151</span><span class="br"></span><p>XLIV. Insulae in Propontide ante Cyzicum Elaphonnesus,
unde Cyzicenum marmor, eadem Neuris et Proconnesus dicta; secuntur Ophiussa, Acanthus, Phoebe, Scopelos, Porphyrione, Halone cum oppido, Delphacie, Polydora, Artacaeon cum oppido.
est et contra Nicomediam Demonnesos, item ultra Heracleam
adversa Bithyniae Thynias quam barbari Bithyniam vocant. est et Antiochia et contra fauces Rhyndaci Besbicos <span class="sc">x͞v͞i͞i͞i͞</span> p. circuitu; est Elaea et duae Rhodusae, Erebinthote, Megale, Chalcitis, Pityodes.</p>
</section><notes></notes></section>