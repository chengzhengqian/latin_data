<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">112</span><span class="br"></span>a Cumis Capuam ducit.—Alica fit e zea quam semen appellavimus. tunditur granum eius in pila lignea ne lapidis duritia conterat, mobili, ut notum est, pilo vinctorum poenali opera; primori inest pyxis ferrea. excussis inde tunicis iterum isdem armamentis nudata conciditur medulla. ita fiunt alicae tria genera: minimum ac secundarium, grandissimum vero aphaerema
<span class="br"></span><span class="lineNumber">113</span><span class="br"></span>appellant. nondum habent candorem suum quo praecellunt, iam tamen Alexandrinae praeferuntur. postea—mirum dictu—admiscetur creta quae transit in corpus coloremque et teneritatem adfert.
<span class="br"></span><span class="lineNumber">114</span><span class="br"></span>invenitur haec inter Puteolos et Neapolim in colle Leucogeo appellato, extatque divi Augusti decretum quo annua ducena milia Neapolitanis pro eo numerari iussit e fisco suo, coloniam deducens Capuam, adiecitque causam adferendi,<a class="footnoteLink" href="#note_LCL371_260_1" id="target_note_LCL371_260_1"><sup>1</sup></a> quoniam negassent Campani alicam confici sine eo metallo posse. (In eodem reperitur et sulpur, emicantque fontes Araxi oculorum claritati et volnerum medicinae dentiumque firmitati.)</p>
<span class="br"></span><span class="lineNumber">115</span><span class="br"></span><p>Alica adulterina fit maxime quidem e zea quae in Africa degenerat; latiores eius spicae nigrioresque et



</p></section><notes><section class="footnotes"><ul><li class="note" id="note_LCL371_260_1"><a class="footnoteCrossrefLink" href="#target_note_LCL371_260_1" title="Click to highlight in text"><sup class="lineRef">1</sup>adserendi <span class="italic">Strack.</span></a></li><script type="text/javascript">document.getElementById('note_LCL371_260_1').style.display = "none";</script></ul></section></notes></section>