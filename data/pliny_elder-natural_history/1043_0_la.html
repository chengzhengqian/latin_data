<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">87</span><span class="br"></span><p>XXXVI. Mirum in primis id quod ulmo tiliaeque et oleae et populo albae et salici evenit: circumaguntur enim folia earum post solstitium, nec alio argumento
<span class="br"></span><span class="lineNumber">88</span><span class="br"></span>certius intellegitur sidus confectum. est et publica omnium foliorum in ipsis differentia: namque pars inferior a terra herbido viret colore, ab eadem leviora, nervos callumque et articulos in superiore habent
parte, incisuras vero subter ut manus humana. oleae superne candidiora et minus levia, item hederae. sed omnium folia cotidie ad solem oscitant, ut<a class="footnoteLink" href="#note_LCL370_444_1" id="target_note_LCL370_444_1"><sup>1</sup></a> inferiores
partes tepefieri volentia. superior pars omnium lanuginem quantulamcumque habet, quae in aliis gentium lana est.</p>
<span class="br"></span><span class="lineNumber">89</span><span class="br"></span><p>XXXVII. In oriente funes validos e foliis palmae fieri dictum est, eosque in umore utiliores esse. et apud nos vero palmis a messe decerpuntur (ex his meliora quae sese non diviserint), siccantur sub tecto quaternis diebus, mox in sole expanduntur et noctibus relicta, donec candore inarescant, postea in opera finduntur.</p>
<span class="br"></span><span class="lineNumber">90</span><span class="br"></span><p>XXXVIII. Latissima fico, viti, platano, angusta myrto, punicae,<a class="footnoteLink" href="#note_LCL370_444_2" id="target_note_LCL370_444_2"><sup>2</sup></a> oleae, capillata pino, cedro, aculeata aquifolio et ilicum generi—nam iuniperis spina pro folio est,—carnosa cupresso, tamarici, crassissima alno,


</p></section><notes><section class="footnotes"><ul><li class="note" id="note_LCL370_444_1"><a class="footnoteCrossrefLink" href="#target_note_LCL370_444_1" title="Click to highlight in text"><sup class="lineRef">1</sup>ut <span class="italic">add. Rackham.</span></a></li><script type="text/javascript">document.getElementById('note_LCL370_444_1').style.display = "none";</script><li class="note" id="note_LCL370_444_2"><a class="footnoteCrossrefLink" href="#target_note_LCL370_444_2" title="Click to highlight in text"><sup class="lineRef">2</sup><span class="italic">Edd.</span>: punico.</a></li><script type="text/javascript">document.getElementById('note_LCL370_444_2').style.display = "none";</script></ul></section></notes></section>