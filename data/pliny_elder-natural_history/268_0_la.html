<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

est, eadem autem a Piraeeo Atheniensium portu <span class="sc">x͞x͞</span> abest, ante Oenone vocitata. Spiraeo promunturio obiacent Eleusa, Adendros, Craugiae duae, Caeciae duae, Selacosa; et a Cenchreis<a class="footnoteLink" href="#note_LCL352_160_1" id="target_note_LCL352_160_1"><sup>1</sup></a> Aspis <span class="sc">v͞i͞i͞</span> et in Megarico sinu Methurides <span class="sc">i͞v͞</span>, Aegila autem <span class="sc">x͞v͞</span> a Cythera, eademque a Cretae Phalasarna oppido <span class="sc">x͞x͞v͞</span>.</p>
<span class="br"></span><span class="lineNumber">58</span><span class="br"></span><p>Ipsa Creta altero latere ad austrum altero ad septentrionem versa inter ortum occasumque porrigitur,
centum urbium clara fama. Dosiades eam a Crete nympha, Hesperidis filia, Anaximander a rege Curetum, Philistides Mallotes et Crates primum
Aeriam dictam, deinde postea Curetim, et Macaron nonnulli a temperie caeli appellatam existimavere. latitudine nusquam <span class="sc">l͞</span> excedens et circa mediam sui partem maxime patens longitudine implet <span class="sc">c͞c͞l͞x͞x͞</span>, circuitu <span class="sc">d͞l͞x͞x͞x͞i͞x͞</span>, flectensque se in Creticum pelagus ab ea dictum qua longissima est ad orientem promunturium Samonium adversum Rhodo. ad occidentem Criumetopon Cyrenas versus expellit.</p>
<span class="br"></span><span class="lineNumber">59</span><span class="br"></span><p>Oppida eius insignia Phalasarna, Elaea, Cisamon, Pergamum, Cydonea, Minoium, Apteron, Pantomatrium,
Amphomala, Rhithymna, Panhormum, Cytaeum,
Apollonia, Matium, Heraclea, Miletos, Ampelos, Hierapytna, Lebena, Hierapolis, et in mediterraneo Gortyna, Phaestum, Gnosus, Polyrrhenum, Myrina, Lycastos, Rhamnus, Lyctus, Dium, Asium, Pyloros, Rhytion, Elatos, Pherae, Holopyxos, Lasos, Eleuthernae,
Therapnae, Marathusa, Gytisos, et aliorum







</p></section><notes><section class="footnotes"><ul><li class="note" id="note_LCL352_160_1"><a class="footnoteCrossrefLink" href="#target_note_LCL352_160_1" title="Click to highlight in text"><sup class="lineRef">1</sup><span class="italic">Mayhoff</span>: Selacosa, Dacenchrus.</a></li><script type="text/javascript">document.getElementById('note_LCL352_160_1').style.display = "none";</script></ul></section></notes></section>