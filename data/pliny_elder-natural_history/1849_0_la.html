<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

apricis saxis. diluitur in vino bibiturque ad dolorem vulvae et vitia. macerari oportet in sextariis tribus quadrantem radicis tusae nocte et die<a class="footnoteLink" href="#note_LCL393_426_1" id="target_note_LCL393_426_1"><sup>1</sup></a>; trahit eadem potio et<a class="footnoteLink" href="#note_LCL393_426_2" id="target_note_LCL393_426_2"><sup>2</sup></a> secundas. semine lac minuit<a class="footnoteLink" href="#note_LCL393_426_3" id="target_note_LCL393_426_3"><sup>3</sup></a> in vino aut mulsa aqua poto.</p>
<span class="br"></span><span class="lineNumber">61</span><span class="br"></span><p>XXXIX. Cirsion cauliculus est tener duum cubitorum, triangulo similis, foliis spinosis circumdatus. spinae molles sunt. folia bovis linguae similia, minora, subcandida, in cacumine capitula purpurea quae solvuntur in lanugines. hanc herbam radicemve eius adalligatam dolores varicum sanare tradunt.</p>
<span class="br"></span><span class="lineNumber">62</span><span class="br"></span><p>XL. Crataegonon spicae tritici simile est, multis calamis ex una radice emicantibus multorumque geniculorum, in opacis, semine milii, vehementer aspero gustu, quod si bibant ex vino ante cenam tribus obolis in cyathis aquae totidem mulier ac vir ante conceptum diebus <span class="sc">xl</span>, virilis sexus partum futurum aiunt. et alia est crataegonos quae thelygonos
<span class="br"></span><span class="lineNumber">63</span><span class="br"></span>vocatur. differentia intellegitur lenitate gustus.
sunt qui florem crataegoni bibentes mulierum intra <span class="sc">xl</span> diem concipere tradant. eaedem sanant ulcera vetera nigra cum melle, explent sinus ulcerum et atropha carnosiora faciunt, purulenta expurgant, panos discutiunt, podagras collectionesque omnes






</p></section><notes><section class="footnotes"><ul><li class="note" id="note_LCL393_426_1"><a class="footnoteCrossrefLink" href="#target_note_LCL393_426_1" title="Click to highlight in text"><sup class="lineRef">1</sup>nocte et die <span class="italic">plures codd., Mayhoff</span>: noctem et diem E <span class="italic">Detlefsen.</span></a></li><script type="text/javascript">document.getElementById('note_LCL393_426_1').style.display = "none";</script><li class="note" id="note_LCL393_426_2"><a class="footnoteCrossrefLink" href="#target_note_LCL393_426_2" title="Click to highlight in text"><sup class="lineRef">2</sup>potio et <span class="italic">codd., Detlefsen</span>: potione <span class="italic">Mayhoff.</span></a></li><script type="text/javascript">document.getElementById('note_LCL393_426_2').style.display = "none";</script><li class="note" id="note_LCL393_426_3"><a class="footnoteCrossrefLink" href="#target_note_LCL393_426_3" title="Click to highlight in text"><sup class="lineRef">3</sup>minuit <span class="italic">in uncis ponit Mayhoff, Dioscoridem secutus.</span></a></li><script type="text/javascript">document.getElementById('note_LCL393_426_3').style.display = "none";</script></ul></section></notes></section>