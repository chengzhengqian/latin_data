<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">67</span><span class="br"></span>de chrysolachano nec satis dici scio nec plura reperio, namque et hoc vitio laboravere proximi utique herbarii
nostri, quod ipsis notas veluti vulgares strictim et nominibus tantum indicavere, tamquam coagulo terrae alvum sisti, stranguriam dissolvi, si bibatur ex
<span class="br"></span><span class="lineNumber">68</span><span class="br"></span>aqua aut vino,</p>
<p>XLIV. cuculli<a class="footnoteLink" href="#note_LCL393_430_1" id="target_note_LCL393_430_1"><sup>1</sup></a> folia trita cum aceto serpentium ictibus et scorpionum mederi. quidam hanc alio nomine strumum appellant, alii Graece strychnum, acinos habet nigros. ex his cyathus suci cum mulsi duobus medetur lumbis, item capitis dolori cum rosaceo infusus, ipsa strumae<a class="footnoteLink" href="#note_LCL393_430_2" id="target_note_LCL393_430_2"><sup>2</sup></a> inlita.</p>
<span class="br"></span><span class="lineNumber">69</span><span class="br"></span><p>XLV. Peculiaris est Alpinis maxime fluminibus conferva appellata a conferuminando, spongea aquarum dulcium verius quam muscus aut herba, villosae densitatis atque fistulosae. curatum ea scio omnibus fere ossibus confractis prolapsum ex arbore alta putatorem, circumdata universo corpori, aquam suam adspergentibus quotiens inaresceret, raroque nec nisi deficientem herbam mutationis causa resolventibus, convaluisse vix credibili celeritate.</p>
<span class="br"></span><span class="lineNumber">70</span><span class="br"></span><p>XLVI. Cocco Cnidio color cocci, magnitudo grano piperis maior, vis ardens. itaque in pane devoratur ne adurat gulam transitu. vis praesentanea contra cicutam, sistit alvum.</p>
</section><notes><section class="footnotes"><ul><li class="note" id="note_LCL393_430_1"><a class="footnoteCrossrefLink" href="#target_note_LCL393_430_1" title="Click to highlight in text"><sup class="lineRef">1</sup>cuculli <span class="italic">coni. Detlefsen, quem sequitur Mayhoff</span>: <span class="italic">aliae coniecturae sunt</span> cucubali <span class="italic">et</span> cacubali: cuculi <span class="italic">aut</span> culiculi <span class="italic">codd.</span></a></li><script type="text/javascript">document.getElementById('note_LCL393_430_1').style.display = "none";</script><li class="note" id="note_LCL393_430_2"><a class="footnoteCrossrefLink" href="#target_note_LCL393_430_2" title="Click to highlight in text"><sup class="lineRef">2</sup>strumae <span class="italic">Ianus, Mayhoff</span>: struma <span class="italic">codd., Detlefsen.</span></a></li><script type="text/javascript">document.getElementById('note_LCL393_430_2').style.display = "none";</script></ul></section></notes></section>