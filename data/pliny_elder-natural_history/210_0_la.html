<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">57</span><span class="br"></span>matre condita. dein quondam Aphrodisium, Antium
colonia, Astura flumen et insula, fluvius Nymphaeus,
Clostra Romana, Cercei quondam insula inmenso quidem mari circumdata, ut creditur Homero,
et nunc planitie. mirum est quod hac de re tradere hominum notitiae possumus. Theophrastus,
qui primus externorum aliqua de Romanis diligentius scripsit—nam Theopompus, ante quem nemo mentionem habuit, urbem dumtaxat a Gallis captam dixit, Clitarchus ab eo proximus legationem tantum ad Alexandrum missam—hic iam plus quam
<span class="br"></span><span class="lineNumber">58</span><span class="br"></span>ex fama Cerceiorum insulae et mensuram posuit stadia <span class="sc">lxxx</span> in eo volumine quod scripsit Nicodoro Atheniensium magistratu qui fuit urbis nostrae <span class="sc">ccccxl</span> anno. quicquid ergo terrarum est praeter <span class="sc">x͞</span> p. ambitus adnexum insulae post eum annum accessit
<span class="br"></span><span class="lineNumber">56</span><span class="br"></span>Italiae. aliud miraculum a Cerceis palus Pomptina est, quem locum <span class="sc">xxiv</span> urbium fuisse Mucianus ter consul prodidit. dein flumen Aufentum,
supra quod Tarracina oppidum lingua Volscorum
Anxur dictum, et ubi fuere Amyclae sive Amynclae a serpentibus deletae, dein locus Speluncae,
lacus Fundanus, Caieta portus, oppidum Formiae Hormiae dictum, ut existimavere, antiqua Laestrygonum
sedes. ultra fuit oppidum Pirae, est colonia Minturnae Liri amne divisa Clani olim<a class="footnoteLink" href="#note_LCL352_44_1" id="target_note_LCL352_44_1"><sup>1</sup></a> appellato,




</p></section><notes><section class="footnotes"><ul><li class="note" id="note_LCL352_44_1"><a class="footnoteCrossrefLink" href="#target_note_LCL352_44_1" title="Click to highlight in text"><sup class="lineRef">1</sup><span class="italic">Mayhoff</span>: Glanico.</a></li><script type="text/javascript">document.getElementById('note_LCL352_44_1').style.display = "none";</script></ul></section></notes></section>