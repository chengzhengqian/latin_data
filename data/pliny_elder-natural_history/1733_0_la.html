<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">80</span><span class="br"></span><p>XXXIX. Celebravit et Themiso medicus vulgarem herbam plantaginem tamquam inventor volumine de ea edito. duo eius genera: minor angustioribus foliis et nigrioribus, linguae pecorum similis, caule anguloso in terram inclinato, in pratis nascens. altera maior, foliis laterum modo inclusa, quae quia septena sunt, quidam eam heptapleuron vocavere. huius et caulis cubitalis est; quae<a class="footnoteLink" href="#note_LCL393_194_1" id="target_note_LCL393_194_1"><sup>1</sup></a> in umidis nascitur multo efficacior. mira vis in siccando densandoque corpore, cauterii vicem optinens. nulla res aeque sistit fluctiones quas Graeci rheumatismos vocant.</p>
<span class="br"></span><span class="lineNumber">81</span><span class="br"></span><p>XL. Iungitur huic buglossos boum linguae similis, cui praecipuum quod in vinum deiecta animi voluptates
auget, et vocatur euphrosynum.</p>
<p>XLI. Iungitur et cynoglossos caninam linguam imitata,
topiariis operibus gratissima. aiunt quae tres thyrsos seminis mittat eius radicem potam ex aqua ad tertianas prodesse, quae quattuor ad quartanas. est et alia similis ei quae fert lappas minutas. eius radix pota ex aqua ranis et serpentibus adversatur.</p>
<span class="br"></span><span class="lineNumber">82</span><span class="br"></span><p>XLII. Est et buphthalmus similis boum oculis, folio feniculi, circa oppida nascens, fruticosa, . . . .<a class="footnoteLink" href="#note_LCL393_194_2" id="target_note_LCL393_194_2"><sup>2</sup></a>
</p></section><notes><section class="footnotes"><ul><li class="note" id="note_LCL393_194_1"><a class="footnoteCrossrefLink" href="#target_note_LCL393_194_1" title="Click to highlight in text"><sup class="lineRef">1</sup>est; quae in <span class="italic">ego</span>: est et uva api. in <span class="italic">Detlefsen</span>: est. et ipsa in <span class="italic">Mayhoff, qui lacunam</span> et radices crassitudine digitali <span class="italic">esse coniecit</span>: est et vapi in <span class="italic">codd. Pro</span> vapi <span class="italic">coni.</span> napi <span class="italic">Ianus</span> (napi similis <span class="italic">vulg.</span>).</a></li><script type="text/javascript">document.getElementById('note_LCL393_194_1').style.display = "none";</script><li class="note" id="note_LCL393_194_2"><a class="footnoteCrossrefLink" href="#target_note_LCL393_194_2" title="Click to highlight in text"><sup class="lineRef">2</sup><span class="italic">Post</span> fruticosa <span class="italic">lacunam esse puto</span>: <span class="italic">post</span> caulibus <span class="italic">Mayhoff.</span></a></li><script type="text/javascript">document.getElementById('note_LCL393_194_2').style.display = "none";</script></ul></section></notes></section>