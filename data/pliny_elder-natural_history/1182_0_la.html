<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

candida uva et fico in nigras, aut ut Laodiciae Xerxis
<span class="br"></span><span class="lineNumber">243</span><span class="br"></span>adventu platano in oleam mutata. qualibus ostentis Aristandri apud Graecos volumen scatet, ne in infinitum abeamus, apud nos vero C. Epidii commentarii, in quibus arbores locutae quoque reperiuntur. subsedit in Cumano arbor gravi ostento paulo ante Pompei Magni bella civilia paucis ramis eminentibus; inventum Sibyllinis libris internicionem hominum fore, tantoque eam maiorem quanto propius ab urbe portentum factum<a class="footnoteLink" href="#note_LCL371_168_1" id="target_note_LCL371_168_1"><sup>1</sup></a> esset.</p>
<span class="br"></span><span class="lineNumber">244</span><span class="br"></span><p>Sunt prodigia et cum alienis locis enascuntur, ut in capitibus statuarum vel aris, et cum in arboribus ipsis alienae. ficus in lauro nata est Cyzici ante obsidio-nem; simili modo Trallibus palma in basi Caesaris dictatoris circa bella civilia eius. nec non et Romae in Capitolio in ara Iovis<a class="footnoteLink" href="#note_LCL371_168_2" id="target_note_LCL371_168_2"><sup>2</sup></a> bello Persei enata palma victoriam triumphosque portendit; hac tempestatibus prostrata eodem loco ficus enata est M. Messalae C. Cassii censorum lustro, a quo tempore pudicitiam
<span class="br"></span><span class="lineNumber">245</span><span class="br"></span>subversam Piso gravis auctor prodidit. super omnia quae umquam audita sunt erit prodigium in nostro aevo Neronis principis ruina factum in agro Marrucino, Vettii Marcelli e primis equestris ordinis oliveto







</p></section><notes><section class="footnotes"><ul><li class="note" id="note_LCL371_168_1"><a class="footnoteCrossrefLink" href="#target_note_LCL371_168_1" title="Click to highlight in text"><sup class="lineRef">1</sup><span class="italic">Rackham</span>: urbe postea facta.</a></li><script type="text/javascript">document.getElementById('note_LCL371_168_1').style.display = "none";</script><li class="note" id="note_LCL371_168_2"><a class="footnoteCrossrefLink" href="#target_note_LCL371_168_2" title="Click to highlight in text"><sup class="lineRef">2</sup>in ara Iovis <span class="italic">cd. Vat. Lat.</span> 3861, <span class="italic">m.</span> 2: in capita bis <span class="italic">rell.</span>: in capite Iovis <span class="italic">quidam apud Dalec.</span></a></li><script type="text/javascript">document.getElementById('note_LCL371_168_2').style.display = "none";</script></ul></section></notes></section>