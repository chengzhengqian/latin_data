<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
destillans velut ex ubere, alit omnia quia<a class="footnoteLink" href="#note_LCL371_12_1" id="target_note_LCL371_12_1"><sup>1</sup></a> non inundat. tellus quoque illo modo fermentescit, et sui plena,<a class="footnoteLink" href="#note_LCL371_12_2" id="target_note_LCL371_12_2"><sup>2</sup></a> lactescentibus satis non effeta, cum tempus aperiit<a class="footnoteLink" href="#note_LCL371_12_3" id="target_note_LCL371_12_3"><sup>3</sup></a> tepidis adridet horis. ita maxime frumenta pinguescunt, praeterquam ubi calidus semper aer est, ut in Aegypto: continuatio enim et ipsa consuetudo idem quod modus aliubi efficit; plurimumque
<span class="br"></span><span class="lineNumber">16</span><span class="br"></span>prodest ubicumque non esse quod noceat. in maiore parte orbis, cum praecoces excurrere germinationes evocatae indulgentia caeli, secutis frigoribus exuruntur. qua de causa serotinae hiemes noxiae, silvestribus quoque, quae magis etiam dolent urguente umbra sua nec adiuvante medicina, quando vestire teneras intorto stramento in silvestribus non est.
<span class="br"></span><span class="lineNumber">17</span><span class="br"></span>ergo tempestivae aquae hibernis primum imbribus, dein germinationem antecedentibus; tertium tempus est cum educant poma, nec protinus sed iam valido fetu. quae fructus suos diutius continent longioresque desiderant cibos, his et serotinae aquae utiles, ut viti, oleae, punicis. hae tamen<a class="footnoteLink" href="#note_LCL371_12_4" id="target_note_LCL371_12_4"><sup>4</sup></a> pluviae generis cuiusque arboribus diverso modo desiderantur, aliis alio tempore maturantibus; quapropter eisdem imbribus aliqua laedi videas, aliqua iuvari etiam in




</p></section><notes><section class="footnotes"><ul><li class="note" id="note_LCL371_12_1"><a class="footnoteCrossrefLink" href="#target_note_LCL371_12_1" title="Click to highlight in text"><sup class="lineRef">1</sup><span class="italic">Mayhoff</span>: quae.</a></li><script type="text/javascript">document.getElementById('note_LCL371_12_1').style.display = "none";</script><li class="note" id="note_LCL371_12_2"><a class="footnoteCrossrefLink" href="#target_note_LCL371_12_2" title="Click to highlight in text"><sup class="lineRef">2</sup><span class="italic">Detlefsen</span>: plena a.</a></li><script type="text/javascript">document.getElementById('note_LCL371_12_2').style.display = "none";</script><li class="note" id="note_LCL371_12_3"><a class="footnoteCrossrefLink" href="#target_note_LCL371_12_3" title="Click to highlight in text"><sup class="lineRef">3</sup><span class="italic">Rackham</span>: aperit.</a></li><script type="text/javascript">document.getElementById('note_LCL371_12_3').style.display = "none";</script><li class="note" id="note_LCL371_12_4"><a class="footnoteCrossrefLink" href="#target_note_LCL371_12_4" title="Click to highlight in text"><sup class="lineRef">4</sup><span class="italic">Mayhoff</span>: iam.</a></li><script type="text/javascript">document.getElementById('note_LCL371_12_4').style.display = "none";</script></ul></section></notes></section>