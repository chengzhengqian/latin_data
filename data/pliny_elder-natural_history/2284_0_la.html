<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

et ut saepe ad viciniam lactis accedens. aquam salubrem aeris quam simillimam esse oportet. unus in toto orbe traditur fons aquae iucunde olentis in Mesopotamia Chabura. fabulae rationem adferunt, quoniam eo Iuno perfusa sit. de cetero aquarum salubrium sapor odorve nullus esse debet.</p>
<span class="br"></span><span class="lineNumber">38</span><span class="br"></span><p>XXIII. Quidam statera iudicant de salubritate, frustrante diligentia, quando perrarum est ut levior sit aliqua. certior subtilitas inter pares meliorem esse quae calefiat refrigereturque celerius. quin et haustam vasis, † ne manus pendeant,<a class="footnoteLink" href="#note_LCL418_400_1" id="target_note_LCL418_400_1"><sup>1</sup></a> depositisque † in humum tepescere adfirmant. ex quonam ergo genere maxime probabilis continget? puteis nimirum,
ut in oppidis video constare, sed his quibus et exercitationis ratio crebro haustu contingit et illa
<span class="br"></span><span class="lineNumber">39</span><span class="br"></span>tenuitas colante terra. salubritati haec satis sunt. frigori et opacitas necessaria utque caelum videant. super omnia una observatio—eadem et ad perennitatem
pertinet—ut illa e vado exiliat vena, non e lateribus.
nam ut tactu gelida sit etiam arte contingit, si expressa in altum aut e sublimi deiecta verberatum corripiat aera. in natando quidem spiritum continentibus
<span class="br"></span><span class="lineNumber">40</span><span class="br"></span>frigidior sentitur eadem. Neronis principis



</p></section><notes><section class="footnotes"><ul><li class="note" id="note_LCL418_400_1"><a class="footnoteCrossrefLink" href="#target_note_LCL418_400_1" title="Click to highlight in text"><sup class="lineRef">1</sup>ne manus pendeant <span class="italic">codd.</span>: ne manus suspendant <span class="italic">Detlefsen</span>: ne manu pendeant <span class="italic">Mayhoff, qui post</span> vasis <span class="italic">add.</span> portatis.</a></li><script type="text/javascript">document.getElementById('note_LCL418_400_1').style.display = "none";</script></ul></section></notes></section>