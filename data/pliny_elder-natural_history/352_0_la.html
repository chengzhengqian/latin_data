<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">143</span><span class="br"></span>disterminans. ea appellata est Cronia, dein Thessalis dein Malianda et Strymonis; hos Homerus Halizonas
dixit, quando praecingitur gens mari. urbs fuit inmensa Atussa nomine, nunc sunt <span class="sc">xii</span> civitates, inter quas Gordiu Come quae Iuliopolis vocatur, et in ora Dascylos. dein flumen Gelbes, et intus Helgas oppidum quae Germanicopolis, alio nomine Boos Coete, sicut Apamea quae nunc Myrlea Colophoniorum, flumen Echeleos anticus Troadis finis et Mysiae
<span class="br"></span><span class="lineNumber">144</span><span class="br"></span>initium. postea sinus in quo flumen Ascanium, oppidum Bryalion, amnes Hylas et Cios cum oppido eiusdem nominis, quod fuit emporium non procul accolentis Phrygiae, a Milesiis quidem conditum, in loco tamen qui Ascania Phrygiae vocabatur; quapropter
non aliubi aptius de ea dicatur.</p>
<span class="br"></span><span class="lineNumber">145</span><span class="br"></span><p>XLI. Phrygia Troadi superiecta populisque a promunturio Lecto ad flumen Echeleum praedictis septentrionali sui parte Galatiae contermina, meridiana
Lycaoniae, Pisidiae Mygdoniaeque, ab oriente Cappadociam attingit. oppida ibi celeberrima praeter
iam dicta Ancyra, Andria, Celaenae, Colossae, Carina, Cotyaion, Ceraine, Conium, Midaium. sunt auctores transisse ex Europa Moesos et Brygos et Thynos, a quibus appellentur Mysi, Phryges, Bithyni.</p>
<span class="br"></span><span class="lineNumber">146</span><span class="br"></span><p>XLII. Simul dicendum videtur et de Galatia, quae superposita agros maiore ex parte Phrygiae tenet



</p></section><notes></notes></section>