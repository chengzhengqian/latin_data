<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

detractam exemptisque venis aqua caelesti fricabant crebro decoquebantque fictili novo saepius, tum demum
adservantes. convenit salsam magis mollire, excalfacere, discutere, utilioremque esse vino lotam. Masurius palmam lupino adipi dedisse antiquos tradidit.
ideo novas nuptas illo perunguere postes solitas ne quid mali medicamenti inferretur.</p>
<span class="br"></span><span class="lineNumber">143</span><span class="br"></span><p>XXXVIII. Quae ratio adipis eadem in his quae ruminant sebi est, aliis modis, non minoris potentiae. perficitur omne exemptis venis aqua marina vel salsa lotum, mox in pila tusum aspersa marina crebro. postea coquitur donec odor omnis aboleatur, mox adsiduo sole ad candorem reducitur. a renibus autem
<span class="br"></span><span class="lineNumber">144</span><span class="br"></span>omne laudatissimum est. si vero vetus revocetur ad curam, liquefieri prius iubent, mox frigida aqua lavari saepius, dein liquefacere adfuso vino quam odoratissimo. eodemque modo iterum ac saepius cocunt donec virus evanescat. multi privatim sic taurorum leonumque ac pantherarum et camelorum pinguia curari iubent. usus dicetur suis locis.</p>
<span class="br"></span><span class="lineNumber">145</span><span class="br"></span><p>XXXIX. Communis et medullarum est. omnes molliunt, explent, siccant, excalfaciunt. laudatissima
e cervis, mox vitulina, dein hircina et caprina. curantur ante autumnum recentes lotae siccataeque



</p></section><notes></notes></section>