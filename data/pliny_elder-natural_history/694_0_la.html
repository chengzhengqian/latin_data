<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

praeterque in clausula gemitu, hieme mutis, a vere vocalibus. Nigidius putat, cum ova incubet sub tecto, nominatam palumbem relinquere nidos.
<span class="br"></span><span class="lineNumber">107</span><span class="br"></span>pariunt autem post solstitium. columbae et turtures octonis annis vivunt. contra passeri minimum vitae, cui salacitas par: mares negantur anno diutius durare, argumento quia nulla veris initio appareat nigritudo in rostro, quae ab aestate incipit; feminis
<span class="br"></span><span class="lineNumber">108</span><span class="br"></span>longiusculum spatium. verum columbis inest quidam
et gloriae intellectus: nosse credas suos colores varietatemque dispositam; quin etiam ex volatu quaeritur: plaudere in caelo varieque sulcare. qua in ostentatione ut vinctae praebentur accipitri, inplicatis strepitu pennis qui non nisi ipsis alarum umeris eliditur, alioquin soluto volatu multum velociores. speculatur occultus fronde latro et
<span class="br"></span><span class="lineNumber">109</span><span class="br"></span>gaudentem in ipsa gloria rapit. ob id cum his habenda est avis quae tinnungulus vocatur; defendit enim illas terretque accipitres naturali potentia in tantum ut visum vocemque eius fugiant. hac de causa praecipuus columbis amor eorum, feruntque, si in quattuor angulis defodiantur in ollis novis oblitis, non mutare sedem columbas (quod et auro insectis alarum articulis quaesivere aliqui, non aliter
</p></section><notes></notes></section>