<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

multumque comparatione superatus existimabatur,
<span class="br"></span><span class="lineNumber">124</span><span class="br"></span>quoniam non suo genere certasset. idem et lacunaria
primus pingere instituit, nec camaras ante eum taliter adornari mos fuit; parvas pingebat tabellas maximeque pueros. hoc aemuli interpretabantur facere eum, quoniam tarda picturae ratio esset illi. quam ob rem daturus ei celeritatis famam absolvit uno die tabellam quae vocata est hemeresios, puero
<span class="br"></span><span class="lineNumber">125</span><span class="br"></span>picto. amavit in iuventa Glyceram municipem suam, inventricem coronarum, certandoque imitatione eius ad numerosissimam florum varietatem perduxit artem illam. postremo pinxit et<a class="footnoteLink" href="#note_LCL394_352_1" id="target_note_LCL394_352_1"><sup>1</sup></a> ipsam sedentem cum corona, quae e nobilissimis tabula est, appellata stephanoplocos, ab aliis stephanopolis, quoniam Glycera venditando coronas sustentaverat paupertatem.
huius tabulae exemplar, quod apographon vocant, L. Lucullus duobus talentis emit. . . .<a class="footnoteLink" href="#note_LCL394_352_2" id="target_note_LCL394_352_2"><sup>2</sup></a>
<span class="br"></span><span class="lineNumber">126</span><span class="br"></span>Dionysius<a class="footnoteLink" href="#note_LCL394_352_3" id="target_note_LCL394_352_3"><sup>3</sup></a> Athenis. Pausias autem fecit et grandes tabulas, sicut spectatam in Pompei porticu boum immolationem. eam primus invenit picturam, quam postea imitati sunt multi, aequavit nemo. ante omnia, cum longitudinem bovis ostendi vellet, adversum eum pinxit, non traversum, et abunde





</p></section><notes><section class="footnotes"><ul><li class="note" id="note_LCL394_352_1"><a class="footnoteCrossrefLink" href="#target_note_LCL394_352_1" title="Click to highlight in text"><sup class="lineRef">1</sup>et <span class="italic">B</span>: <span class="italic">om. rell.</span></a></li><script type="text/javascript">document.getElementById('note_LCL394_352_1').style.display = "none";</script><li class="note" id="note_LCL394_352_2"><a class="footnoteCrossrefLink" href="#target_note_LCL394_352_2" title="Click to highlight in text"><sup class="lineRef">2</sup><span class="italic">lac. Mayhoff.</span></a></li><script type="text/javascript">document.getElementById('note_LCL394_352_2').style.display = "none";</script><li class="note" id="note_LCL394_352_3"><a class="footnoteCrossrefLink" href="#target_note_LCL394_352_3" title="Click to highlight in text"><sup class="lineRef">3</sup>Dionysiis <span class="italic">Pintianus</span>: a Dionysio <span class="italic">edd. vett.</span></a></li><script type="text/javascript">document.getElementById('note_LCL394_352_3').style.display = "none";</script></ul></section></notes></section>