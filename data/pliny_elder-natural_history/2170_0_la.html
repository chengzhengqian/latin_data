<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
vulvarum emollit inspersum et a purgatione conceptus
facit. sic quoque psilotri vis efficitur, evulsis pilis triduo servatur inlitum. profluvium quamvis inmensum urina caprae pota sisti obstetrices promittunt,
et si fimum inlinatur. membrana caprarum in qua partus editur inveterata potuque sumpta in vino
<span class="br"></span><span class="lineNumber">256</span><span class="br"></span>secundas pellit. haedorum pilis suffiri vulvas utile putant et in profluvio sanguinis coagulum bibi aut cum<a class="footnoteLink" href="#note_LCL418_172_1" id="target_note_LCL418_172_1"><sup>1</sup></a> hyoscyami semine inponi. e bove silvestri nigro si sanguine ricini lumbi perungantur mulieri, taedium veneris fieri dicit Osthanes, idem amoris potu hirci urinae admixto propter fastidium nardo.</p>
<span class="br"></span><span class="lineNumber">257</span><span class="br"></span><p>LXXVIII. Infantibus nihil butyro utilius per se et cum melle, privatim et in dentitione et ad gingivas et ad oris ulcera. dens lupi adalligatus infantium pavores prohibet dentiendique morbos, quod et pellis lupina praestatâ€”dentes quidem eorum maximi equis quoque adalligati infatigabilem cursum praestare
<span class="br"></span><span class="lineNumber">258</span><span class="br"></span>dicuntur. leporum coagulo ubere inlito sistitur infantium
alvus. iocur asini admixta modice panace instillatum
in os a comitialibus morbis et aliis infantes tuetur; hoc XL diebus fieri praecipiunt. et pellis asini iniecta inpavidos infantes facit. dentes qui equis primum cadunt facilem dentitionem praestant adalligati infantibus, efficacius, si terram non attigere.


</p></section><notes><section class="footnotes"><ul><li class="note" id="note_LCL418_172_1"><a class="footnoteCrossrefLink" href="#target_note_LCL418_172_1" title="Click to highlight in text"><sup class="lineRef">1</sup><span class="italic">Ante</span> hyoscyami <span class="italic">add.</span> cum <span class="italic">Mayhoff.</span></a></li><script type="text/javascript">document.getElementById('note_LCL418_172_1').style.display = "none";</script></ul></section></notes></section>