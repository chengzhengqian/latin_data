<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Satyris, Scyllamque, quae nunc est Romae in templo Pacis. nec fuit alius in ea arte velocior. tradunt namque conduxisse pingendum ab Aristrato, Sicyoniorum tyranno, quod is faciebat Telesti poetae monimentum praefinito die, intra quem perageretur, nec multo ante venisse, tyranno in poenam accenso, paucisque diebus absolvisse et celeritate et arte
<span class="br"></span><span class="lineNumber">110</span><span class="br"></span>mira. Discipulos habuit Aristonem fratrem et Aristiden<a class="footnoteLink" href="#note_LCL394_342_1" id="target_note_LCL394_342_1"><sup>1</sup></a> filium et Philoxenum Eretrium, cuius tabula nullis postferenda, Cassandro regi picta, continuit Alexandri proelium cum Dario. idem pinxit et lasciviam, in qua tres Sileni comissantur. hic celeritatem praeceptoris secutus breviores etiamnum
quasdam picturae conpendiarias invenit.</p>
<span class="br"></span><span class="lineNumber">111</span><span class="br"></span><p>Adnumeratur his et Nicophanes, elegans ac concinnus
ita, ut venustate ei pauci conparentur; cothurnus et gravitas artis multum a Zeuxide et Apelle abest. Apellis discipulus Perseus, ad quem de hac arte scripsit, huius fuerat aetatis. Aristidis Thebani discipuli fuerunt et filii Niceros et Ariston, cuius est Satyrus cum scypho coronatus, discipuli Antorides<a class="footnoteLink" href="#note_LCL394_342_2" id="target_note_LCL394_342_2"><sup>2</sup></a> et Euphranor, de quo mox dicemus.</p>
<span class="br"></span><span class="lineNumber">112</span><span class="br"></span><p>XXXVII. Namque subtexi par est minoris picturae celebres in penicillo, e quibus fuit Piraeicus<a class="footnoteLink" href="#note_LCL394_342_3" id="target_note_LCL394_342_3"><sup>3</sup></a>
</p></section><notes><section class="footnotes"><ul><li class="note" id="note_LCL394_342_1"><a class="footnoteCrossrefLink" href="#target_note_LCL394_342_1" title="Click to highlight in text"><sup class="lineRef">1</sup><span class="italic">V.l.</span> Aristoclem.</a></li><script type="text/javascript">document.getElementById('note_LCL394_342_1').style.display = "none";</script><li class="note" id="note_LCL394_342_2"><a class="footnoteCrossrefLink" href="#target_note_LCL394_342_2" title="Click to highlight in text"><sup class="lineRef">2</sup>Antenorides <span class="italic">Letronne.</span></a></li><script type="text/javascript">document.getElementById('note_LCL394_342_2').style.display = "none";</script><li class="note" id="note_LCL394_342_3"><a class="footnoteCrossrefLink" href="#target_note_LCL394_342_3" title="Click to highlight in text"><sup class="lineRef">3</sup>Piraeicus <span class="italic">Ian</span>: pirasicus <span class="italic">B</span>: praeicus <span class="italic">aut</span> preicus <span class="italic">rell.</span> (peritus <span class="italic">cd. Par.</span> 6801).</a></li><script type="text/javascript">document.getElementById('note_LCL394_342_3').style.display = "none";</script></ul></section></notes></section>