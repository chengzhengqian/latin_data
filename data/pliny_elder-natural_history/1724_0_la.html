<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

gustu fervensque in frangendo pulverem emittit. durare vim <span class="sc">xxx</span> annis ferunt.</p>
<span class="br"></span><span class="lineNumber">54</span><span class="br"></span><p>XXII. Nigrum medetur paralyticis, insanientibus, hydropicis, dum citra febrim, podagris veteribus, articulariis morbis; trahit ex alvo bilem, pituitas, aquas. datur ad leniter molliendam alvum plurimum drachma una, modice quattuor obolis. miscuere aliqui et scamonium, sed tutius salem. in dulcibus datum copiosius periculum infert, oculorum caliginem
<span class="br"></span><span class="lineNumber">55</span><span class="br"></span>fotu discutit. ob id quidam et inunxere trito. strumas, suppurata, duritias concoquit et purgat, item fistulas tertio die exemptum. verrucas tollit cum squama aeris et sandaraca. hydropicorum ventri inponitur cum farina hordeacia et vino. pecorum et iumentorum pituitas sanat surculo per aurem traiecto et postero die eadem hora exempto, scabiem quadripedum cum ture, cera ac pice vel cum pisselaeo.</p>
<span class="br"></span><span class="lineNumber">56</span><span class="br"></span><p>XXIII. Album optimum, quod celerrime movet sternumenta, sed multum terribilius nigro, praecipue si quis apparatum poturorum apud antiquos legat contra horrores, strangulatus, intempestivas somni vires, singultus infinitos aut sternumenta, stomachi dissolutiones, tardiores vomitus aut longiores, exiguos aut nimios. quippe alia dare soliti quae concitarent vomitiones ipsumque helleborum extrahere medicamentis
aut clysteribus, saepius etiam sanguine venis
<span class="br"></span><span class="lineNumber">57</span><span class="br"></span>emisso. iam vero et cum prospere cedat, terribili





</p></section><notes></notes></section>