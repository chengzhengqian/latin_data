<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

iurganti Domitio fuisse licendum<a class="footnoteLink" href="#note_LCL371_6_1" id="target_note_LCL371_6_1"><sup>1</sup></a> praeter arbores iudicet, iam columnas <span class="sc">vi</span><a class="footnoteLink" href="#note_LCL371_6_2" id="target_note_LCL371_6_2"><sup>2</sup></a> Hymettii marmoris aedilitatis gratia ad scenam ornandam advectas in atrio eius domus statuerat, cum in publico nondum essent ullae marmoreae: tam recens est opulentia! tantoque tunc plus honoris arbores domibus adferebant ut sine illis ne inimicitiarum quidem pretium servaverit Domitius.</p>
<span class="br"></span><span class="lineNumber">7</span><span class="br"></span><p>Fuere ab his et cognomina antiquis: Frondicio militi illi qui praeclara facinora Volturnum transnatans fronde inposita adversus Hannibalem edidit, Stolonum Liciniae genti: ita appellatur in ipsis arboribus fruticatio inutilis, unde et pampinatio inventa primo Stoloni dedit nomen. fuit et arborum cura legibus priscis, cautumque est <span class="sc">xii</span> tabulis ut qui iniuria cecidisset alienas lueret in singulas aeris <span class="sc">xxv</span>. quid existimamus, venturasne eas credidisse ad supra dictam aestimationem illos qui vel frugiferas
<span class="br"></span><span class="lineNumber">8</span><span class="br"></span>tanti taxaverant? nec minus miraculum in pomo est
multarum circa suburbana fructu annuo addicto binis
milibus nummum, maiore singularum reditu quam
erat apud antiquos praediorum. ob hoc insita et
arborum quoque adulteria excogitata sunt, ut nec


</p></section><notes><section class="footnotes"><ul><li class="note" id="note_LCL371_6_1"><a class="footnoteCrossrefLink" href="#target_note_LCL371_6_1" title="Click to highlight in text"><sup class="lineRef">1</sup><span class="italic">Mayhoff</span>: dicendum.</a></li><script type="text/javascript">document.getElementById('note_LCL371_6_1').style.display = "none";</script><li class="note" id="note_LCL371_6_2"><a class="footnoteCrossrefLink" href="#target_note_LCL371_6_2" title="Click to highlight in text"><sup class="lineRef">2</sup><span class="italic">Urlichs</span> (<span class="italic">cf.</span> XXXVI. 7): <span class="sc">iv</span>.</a></li><script type="text/javascript">document.getElementById('note_LCL371_6_2').style.display = "none";</script></ul></section></notes></section>