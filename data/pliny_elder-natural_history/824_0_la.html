<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

numinum ora spectarentur et mensarum pedes. produnt Alpibus coercitas ut<a class="footnoteLink" href="#note_LCL370_6_1" id="target_note_LCL370_6_1"><sup>1</sup></a> tum inexuperabili munimento
Gallias hanc primum habuisse causam superfundendi
se Italiae, quod Helico ex Helvetiis civis earum fabrilem ob artem Romae commoratus ficum siccam et uvam oleique ac vini praemissa<a class="footnoteLink" href="#note_LCL370_6_2" id="target_note_LCL370_6_2"><sup>2</sup></a> remeans secum tulisset; quapropter haec vel bello quaesisse venia sit.</p>
<span class="br"></span><span class="lineNumber">6</span><span class="br"></span><p>III. Sed quis non iure miretur arborem umbrae gratia tantum ex alieno petitam orbe? platanus haec est, in<a class="footnoteLink" href="#note_LCL370_6_3" id="target_note_LCL370_6_3"><sup>3</sup></a> mare Ionium Diomedis insula tenus eiusdem tumuli gratia primum invecta, inde in Siciliam transgressa atque inter primas donata Italiae, et iam ad Morinos usque pervecta ac tributarium etiam detinens solum, ut gentes vectigal et pro umbra
<span class="br"></span><span class="lineNumber">7</span><span class="br"></span>pendant. Dionysius prior Siciliae tyrannus Regium in urbem transtulit eas domus suae miraculum, ubi postea factum gymnasium; nec potuisse in amplitudinem augescere aut alias fuisse in Italia omni
<span class="br"></span><span class="lineNumber">8</span><span class="br"></span>ac Spaniam<a class="footnoteLink" href="#note_LCL370_6_4" id="target_note_LCL370_6_4"><sup>4</sup></a> apud auctores invenitur.</p>
<p>IV. Hoc actum circa captae urbis aetatem; tantumque postea honoris increvit ut mero infuso enutriantur: conpertum
id maxime prodesse radicibus, docuimusque etiam arbores vina potare!</p>
</section><notes><section class="footnotes"><ul><li class="note" id="note_LCL370_6_1"><a class="footnoteCrossrefLink" href="#target_note_LCL370_6_1" title="Click to highlight in text"><sup class="lineRef">1</sup><span class="italic">Mayhoff</span>: et. </a></li><script type="text/javascript">document.getElementById('note_LCL370_6_1').style.display = "none";</script><li class="note" id="note_LCL370_6_2"><a class="footnoteCrossrefLink" href="#target_note_LCL370_6_2" title="Click to highlight in text"><sup class="lineRef">2</sup><span class="italic">V.l.</span> promissa. </a></li><script type="text/javascript">document.getElementById('note_LCL370_6_2').style.display = "none";</script><li class="note" id="note_LCL370_6_3"><a class="footnoteCrossrefLink" href="#target_note_LCL370_6_3" title="Click to highlight in text"><sup class="lineRef">3</sup>in <span class="italic">add. Mayhoff.</span></a></li><script type="text/javascript">document.getElementById('note_LCL370_6_3').style.display = "none";</script><li class="note" id="note_LCL370_6_4"><a class="footnoteCrossrefLink" href="#target_note_LCL370_6_4" title="Click to highlight in text"><sup class="lineRef">4</sup>Italia omni ac Spaniam <span class="italic">Warmington coll. Theophr.</span>: Italia ac nominatim Hispania.</a></li><script type="text/javascript">document.getElementById('note_LCL370_6_4').style.display = "none";</script></ul></section></notes></section>