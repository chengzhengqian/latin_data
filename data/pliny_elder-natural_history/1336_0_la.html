<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<p>Crudos medici suadent ad colligenda acria viscerum cum sale dandos esse, atque ita vomitionibus praeparant
<span class="br"></span><span class="lineNumber">86</span><span class="br"></span>meatum. tradunt et praecordiis necessarium hunc sucum, quando φθειρίασιν cordi intus inhaerentem
non alio potuisse depelli conpertum sit in Aegypto regibus corpora mortuorum ad scrutandos morbos insecantibus. atque, ut est Graeca vanitas, fertur in templo Apollinis Delphis adeo ceteris cibis praelatus raphanus ut ex auro dedicaretur, beta ex argento,
<span class="br"></span><span class="lineNumber">87</span><span class="br"></span>rapum ex plumbo. scires non ibi genitum M’. Curium imperatorem, quem ab hostium legatis aurum repudiaturo adferentibus rapum torrentem in foco inventum annales nostri prodidere. scripsit et Moschion Graecus unum de raphano volumen. utilissimi in cibis hiberno tempore existimantur, iidemque dentibus semper inimici, quoniam adterant: ebora certe poliunt. odium iis cum vite maximum, refugitque iuxta satos.</p>
<span class="br"></span><span class="lineNumber">88</span><span class="br"></span><p>XXVII. Lignosiora sunt reliqua in cartilaginum
genere a nobis posita, mirumque omnibus vehementiam saporis esse. ex his pastinacae unum genus agreste sponte provenit, alterum



</p></section><notes></notes></section>