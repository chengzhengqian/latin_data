<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">133</span><span class="br"></span><p>Quadripedum<a class="footnoteLink" href="#note_LCL394_358_1" id="target_note_LCL394_358_1"><sup>1</sup></a> prosperrime canes expressit. hic est Nicias, de quo dicebat Praxiteles interrogatus,
quae maxime opera sua probaret in marmoribus:
quibus Nicias manum admovisset; tantum circumlitioni eius tribuebat. non satis discernitur, alium eodem nomine an hunc eundem quidam faciant olympiade <span class="sc">cxii</span>.</p>
<span class="br"></span><span class="lineNumber">134</span><span class="br"></span><p>Niciae comparatur et aliquando praefertur Athenion Maronites, Glaucionis Corinthii discipulus, austerior colore et in austeritate iucundior, ut in ipsa pictura eruditio eluceat. pinxit in templo Eleusine phylarchum
et Athenis frequentiam, quam vocavere syngenicon, item Achillem virginis habitu occultatum
Ulixe deprendente et in una tabula <span class="sc">vi</span> signa,<a class="footnoteLink" href="#note_LCL394_358_2" id="target_note_LCL394_358_2"><sup>2</sup></a> quaque maxime inclaruit, agasonem cum equo. quod nisi in iuventa obiiset, nemo compararetur.</p>
<span class="br"></span><span class="lineNumber">135</span><span class="br"></span><p>Est nomen et Heraclidi Macedoni. initio naves pinxit captoque Perseo rege Athenas commigravit. ubi eodem tempore erat Metrodorus, pictor idemque philosophus, in utraque scientia magnae auctoritatis. itaque cum L. Paulus devicto Perseo petiisset ab Atheniensibus, ut ii sibi quam probatissimum philosophum mitterent ad erudiendos liberos, item pictorem ad triumphum excolendum, Athenienses Metrodorum elegerunt, professi eundem in utroque desiderio praestantissimum, quod ita Paulus quoque




</p></section><notes><section class="footnotes"><ul><li class="note" id="note_LCL394_358_1"><a class="footnoteCrossrefLink" href="#target_note_LCL394_358_1" title="Click to highlight in text"><sup class="lineRef">1</sup>quadripedum <span class="italic">Madvig</span>: quadripedÄ“ (quadripedes <span class="italic">B</span>).</a></li><script type="text/javascript">document.getElementById('note_LCL394_358_1').style.display = "none";</script><li class="note" id="note_LCL394_358_2"><a class="footnoteCrossrefLink" href="#target_note_LCL394_358_2" title="Click to highlight in text"><sup class="lineRef">2</sup>vi signa <span class="italic">Gronov</span>: insigni <span class="italic">Duran</span><span class="italic">Durand</span>: ut signa.</a></li><script type="text/javascript">document.getElementById('note_LCL394_358_2').style.display = "none";</script></ul></section></notes></section>