<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

pinguitudine sterilescunt. ante trimos<a class="footnoteLink" href="#note_LCL353_140_1" id="target_note_LCL353_140_1"><sup>1</sup></a> minus utiliter
generant et in senecta,nec ultra quadriennium. incipiunt septimo mense et adhuc lactantes. mutilum
in utroque sexu utilius. primus in die coitus non implet, sequens efficacior ac deinde. concipiunt
Novembri mense ut Martio pariant turgescentibus
virgultis, aliquando anniculae, semper bimae, nisi trimae vix utiles.<a class="footnoteLink" href="#note_LCL353_140_2" id="target_note_LCL353_140_2"><sup>2</sup></a> pariunt octonis annis.
<span class="br"></span><span class="lineNumber">201</span><span class="br"></span>abortus frigori obnoxius. oculos suffusos capra iunci punctu sanguine exonerat, caper rubi. sollertiam
eius animalis Mucianus visam sibi prodidit, in ponte praetenui duabus obviis e diverso cum circumactum angustiae non caperent nec reciprocationem
longitudo in exilitate caeca,<a class="footnoteLink" href="#note_LCL353_140_3" id="target_note_LCL353_140_3"><sup>3</sup></a> torrente rapido minaciter subterfluente, alteram decubuisse atque
<span class="br"></span><span class="lineNumber">202</span><span class="br"></span>ita alteram proculcatae supergressam. mares quam maxime simos, longis auribus infractisque, armis quam villosissimis probant. feminarum generositatis insigne laciniae corporibus e cervice binae dependentes;
non omnibus cornua, sed quibus sunt, in his et indicia annorum per incrementa nodorum; mutilis lactis maior ubertas; auribus eas spirare, non naribus, nec umquam febri carere Archelaus auctor est; ideo fortassis anima his quam ovibus
<span class="br"></span><span class="lineNumber">203</span><span class="br"></span>ardentior calidioresque concubitus. tradunt et noctu non minus cernere quam interdiu, et ideo,



</p></section><notes><section class="footnotes"><ul><li class="note" id="note_LCL353_140_1"><a class="footnoteCrossrefLink" href="#target_note_LCL353_140_1" title="Click to highlight in text"><sup class="lineRef">1</sup>ante trinos annos? <span class="italic">Mayhoff.</span></a></li><script type="text/javascript">document.getElementById('note_LCL353_140_1').style.display = "none";</script><li class="note" id="note_LCL353_140_2"><a class="footnoteCrossrefLink" href="#target_note_LCL353_140_2" title="Click to highlight in text"><sup class="lineRef">2</sup><span class="italic">Mayhoff</span>?: bimae, in trimatu inutiles.</a></li><script type="text/javascript">document.getElementById('note_LCL353_140_2').style.display = "none";</script><li class="note" id="note_LCL353_140_3"><a class="footnoteCrossrefLink" href="#target_note_LCL353_140_3" title="Click to highlight in text"><sup class="lineRef">3</sup>caecam? <span class="italic">Rackham.</span></a></li><script type="text/javascript">document.getElementById('note_LCL353_140_3').style.display = "none";</script></ul></section></notes></section>