<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

igni maioris muscae magnitudinis volat pinnatum quadrupes; appellatur pyrallis, a quibusdam pyrotocon.<a class="footnoteLink" href="#note_LCL353_506_1" id="target_note_LCL353_506_1"><sup>1</sup></a>
quamdiu est in igne vivit, cum evasit longiore paulo volatu emoritur.</p>
<span class="br"></span><span class="lineNumber">120</span><span class="br"></span><p>XLIII. Hypanis fluvius in Ponto circa solstitium defert acinorum effigie tenues membranas quibus erumpit volucre quadrupes supra dicti modo, nec ultra unum diem vivit, unde hemerobion vocatur. reliquis talium ab initio ad finem septenarii sunt numeri, culici et vermiculis ter septeni, corpus parientibus
quater septeni. mutationes et in alias figuras transitus trinis aut quadrinis diebus. cetera ex his pinnata autumno fere moriuntur tabe alarum,<a class="footnoteLink" href="#note_LCL353_506_2" id="target_note_LCL353_506_2"><sup>2</sup></a> tabani quidem etiam caecitate. muscis umore exanimatis, si cinere condantur, redit vita.</p>
<span class="br"></span><span class="lineNumber">121</span><span class="br"></span><p>XLIV. Nunc per singulas corporum partes praeter iam dicta membratim tractetur historia.</p>
<p>Caput habent cuncta quae sanguinem. in capite paucis animalium nec nisi volucribus apices, diversi quidem generis, phoenici plumarum serie e medio eo exeunte alio, pavonibus crinitis arbusculis, stymphalidi
cirro, phasianae corniculis, praeterea parvae avi quae, ab illo galerita appellata quondam, postea






</p></section><notes><section class="footnotes"><ul><li class="note" id="note_LCL353_506_1"><a class="footnoteCrossrefLink" href="#target_note_LCL353_506_1" title="Click to highlight in text"><sup class="lineRef">1</sup><span class="italic">Mayhoff</span>: pyroto (pyrota <span class="italic">Jan</span>).</a></li><script type="text/javascript">document.getElementById('note_LCL353_506_1').style.display = "none";</script><li class="note" id="note_LCL353_506_2"><a class="footnoteCrossrefLink" href="#target_note_LCL353_506_2" title="Click to highlight in text"><sup class="lineRef">2</sup>tabe alarum <span class="italic">add. ex Aristotele Mayhoff.</span></a></li><script type="text/javascript">document.getElementById('note_LCL353_506_2').style.display = "none";</script></ul></section></notes></section>