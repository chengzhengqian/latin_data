<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

sed a trimatu legitimus: totidem quot equae et isdem mensibus et simili modo. sed incontinens uterus urinam genitalem reddit ni cogatur in cursum verberibus a coitu. raro geminos parit. paritura lucem fugit et tenebras quaerit, ne conspiciatur ab homine. gignit tota vita, quae est ei ad tricensimum
<span class="br"></span><span class="lineNumber">169</span><span class="br"></span>annum. partus caritas summa, sed aquarum taedium
maius: per ignes ad fetus tendunt, eaedem si rivus minimus intersit horrent imos<a class="footnoteLink" href="#note_LCL353_118_1" id="target_note_LCL353_118_1"><sup>1</sup></a> pedes omnino tinguere. nec nisi adsuetos potant fontes quae sunt in pecuariis atque ita ut sicco tramite ad potum
eant; nec pontes transeunt pro raritate eorum tralucentibus fluviis; mirumque dictu, sitiunt et, si mutentur aquae, ut bibant cogendae exorandaeve sunt. nec nisi spatiosa in cubitu laxitas tuta; varia namque somno visa concipiunt ictu pedum crebro, qui nisi per inane emicuit, repulsu
durioris materiae clauditatem ilico adfert.
<span class="br"></span><span class="lineNumber">170</span><span class="br"></span>quaestus ex his opima praedia exuperat: notum est in Celtiberia singulas quadringentena milia nummum enixas, mularum maxume partu. aurium referre in his et palpebrarum pilos aiunt; quamvis enim unicolor reliquo corpore, totidem tamen colores quot ibi fuere reddit. pullos earum epulari Maecenas instituit multum eo tempore praelatos




</p></section><notes><section class="footnotes"><ul><li class="note" id="note_LCL353_118_1"><a class="footnoteCrossrefLink" href="#target_note_LCL353_118_1" title="Click to highlight in text"><sup class="lineRef">1</sup><span class="italic">Detlefsen</span>: horrentia ut (horrent etiam) <span class="italic">Mayhoff.</span></a></li><script type="text/javascript">document.getElementById('note_LCL353_118_1').style.display = "none";</script></ul></section></notes></section>