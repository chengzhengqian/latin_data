<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">51</span><span class="br"></span><p>IX. Sed quisquis primus<a class="footnoteLink" href="#note_LCL419_40_1" id="target_note_LCL419_40_1"><sup>1</sup></a> invenit secare luxuriamque<a class="footnoteLink" href="#note_LCL419_40_2" id="target_note_LCL419_40_2"><sup>2</sup></a>
dividere, inportuni ingenii fuit. harena hoc<a class="footnoteLink" href="#note_LCL419_40_3" id="target_note_LCL419_40_3"><sup>3</sup></a> fit et ferro videtur fieri, serra in praetenui linea premente
harenas versandoque tractu ipso secante. Aethiopica haec maxime probatur, nam id quoque accessit, ut ab Aethiopia usque peteretur quod secaret<a class="footnoteLink" href="#note_LCL419_40_4" id="target_note_LCL419_40_4"><sup>4</sup></a> marmora, immo vero etiam in Indos, quo margaritas quoque peti severis moribus indignum
<span class="br"></span><span class="lineNumber">52</span><span class="br"></span>erat. haec proxime laudatur; mollior tamen quae Aethiopica. illa nulla scabritie secat, Indica non aeque levat, sed combusta ea polientes marmora fricare iubentur. simile et Naxiae vitium est et Coptitidi, quae vocatur Aegyptia. haec fuere antiqua
genera marmoribus secandis. postea reperta est non minus probanda ex quodam Hadriatici maris
<span class="br"></span><span class="lineNumber">53</span><span class="br"></span>vado, aestu nudante, observatione non facili. iam quidem quacumque harena secare e fluviis omnibus fraus artificum ausa est, quod dispendium admodum pauci intellegunt. crassior enim harena laxioribus segmentis terit et plus erodit marmoris maiusque opus scabritia politurae relinquit; ita sectae attenuantur








</p></section><notes><section class="footnotes"><ul><li class="note" id="note_LCL419_40_1"><a class="footnoteCrossrefLink" href="#target_note_LCL419_40_1" title="Click to highlight in text"><sup class="lineRef">1</sup>primus BR <span class="italic">cod. Poll.</span>: primum dh <span class="italic">edd. vett.</span></a></li><script type="text/javascript">document.getElementById('note_LCL419_40_1').style.display = "none";</script><li class="note" id="note_LCL419_40_2"><a class="footnoteCrossrefLink" href="#target_note_LCL419_40_2" title="Click to highlight in text"><sup class="lineRef">2</sup>luxuriamque <span class="italic">codd., Sillig</span>: luxuriaque <span class="italic">J. MÃ¼ller, Mayhoff</span>: luxuriaeque <span class="italic">coni. Mayhoff.</span></a></li><script type="text/javascript">document.getElementById('note_LCL419_40_2').style.display = "none";</script><li class="note" id="note_LCL419_40_3"><a class="footnoteCrossrefLink" href="#target_note_LCL419_40_3" title="Click to highlight in text"><sup class="lineRef">3</sup>hoc Rdh: non B.</a></li><script type="text/javascript">document.getElementById('note_LCL419_40_3').style.display = "none";</script><li class="note" id="note_LCL419_40_4"><a class="footnoteCrossrefLink" href="#target_note_LCL419_40_4" title="Click to highlight in text"><sup class="lineRef">4</sup>secaret <span class="italic">Pintianus, Mayhoff</span>: faceret <span class="italic">codd., edd. vett., Sillig.</span></a></li><script type="text/javascript">document.getElementById('note_LCL419_40_4').style.display = "none";</script></ul></section></notes></section>