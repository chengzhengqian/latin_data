<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

scorpionis duodecim partes transgresso cum luna esset in tauro.</p>
<span class="br"></span><span class="lineNumber">201</span><span class="br"></span><p>LVI. Sequitur huc dilata et maxima indigens cura de tempore fruges serendi quaestio, magnaque ex parte rationi<a class="footnoteLink" href="#note_LCL371_316_1" id="target_note_LCL371_316_1"><sup>1</sup></a> siderum conexa, quamobrem sententias omnium in primis ad id pertinentes exponemus. Hesiodus, qui princeps hominum de agricultura praecepit, unum tempus serendi tradidit a vergiliarum occasu; scribebat enim in Boeotia Helladis,
<span class="br"></span><span class="lineNumber">202</span><span class="br"></span>ubi ita seri diximus. inter diligentissimos convenit, ut in alitum quadripedumque genitura, esse quosdam ad conceptum impetus et terrae; hoc Graeci ita definiunt, cum sit calida et umida. Vergilius triticum et far a vergiliarum occasu seri iubet, hordeum inter aequinoctium autumni et brumam, viciam vero et passiolos et lentem boote occidente; quo fit ut horum siderum aliorumque exortus et occasus digerendi sint
<span class="br"></span><span class="lineNumber">203</span><span class="br"></span>in suos dies. sunt qui et ante vergiliarum occasum seri iubeant, dumtaxat in arida terra calidisque provinciis, custodiri enim semen non<a class="footnoteLink" href="#note_LCL371_316_2" id="target_note_LCL371_316_2"><sup>2</sup></a> corrumpente umore, et a proximo imbre uno die erumpere; alii statim ab occasu vergiliarum, sequi enim<a class="footnoteLink" href="#note_LCL371_316_3" id="target_note_LCL371_316_3"><sup>3</sup></a> imbres a septimo fere die; aliqui in frigidis ab aequinoctio autumni, in calidis serius, ne ante hiemem luxurient.



</p></section><notes><section class="footnotes"><ul><li class="note" id="note_LCL371_316_1"><a class="footnoteCrossrefLink" href="#target_note_LCL371_316_1" title="Click to highlight in text"><sup class="lineRef">1</sup><span class="italic">Mayhoff</span>: ratione.</a></li><script type="text/javascript">document.getElementById('note_LCL371_316_1').style.display = "none";</script><li class="note" id="note_LCL371_316_2"><a class="footnoteCrossrefLink" href="#target_note_LCL371_316_2" title="Click to highlight in text"><sup class="lineRef">2</sup>non <span class="italic">add. Hardouin</span> (a <span class="italic">add.</span>? <span class="italic">Mayhoff</span>).</a></li><script type="text/javascript">document.getElementById('note_LCL371_316_2').style.display = "none";</script><li class="note" id="note_LCL371_316_3"><a class="footnoteCrossrefLink" href="#target_note_LCL371_316_3" title="Click to highlight in text"><sup class="lineRef">3</sup>enim <span class="italic">add. Rackham.</span></a></li><script type="text/javascript">document.getElementById('note_LCL371_316_3').style.display = "none";</script></ul></section></notes></section>