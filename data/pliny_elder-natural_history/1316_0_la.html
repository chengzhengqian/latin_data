<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
colore caeli, stellata, per rudentes iere etiam in amphitheatris principis Neronis. rubent in cavis aedium et muscum ab sole defendunt; cetero mansit
<span class="br"></span><span class="lineNumber">25</span><span class="br"></span>candori pertinax gratia. honor ei iam<a class="footnoteLink" href="#note_LCL371_436_1" id="target_note_LCL371_436_1"><sup>1</sup></a> et Troiano bello—cur enim non et proeliis intersit ut naufragiis? thoracibus lineis paucos tamen pugnasse testis est Homerus. hinc fuisse et navium armamenta apud eundem interpretantur eruditiores, quoniam, cum σπαρτὰ dixit, significaverit sata.</p>
<span class="br"></span><span class="lineNumber">26</span><span class="br"></span><p>VII. Sparti quidem usus multa post saecula coeptus est, nec ante Poenorum arma quae primum Hispaniae intulerunt. herba et haec, sponte nascens et quae non queat seri, iuncusque proprie aridi soli, uni terrae data<a class="footnoteLink" href="#note_LCL371_436_2" id="target_note_LCL371_436_2"><sup>2</sup></a> vitio: namque id malum telluris est, nec aliud ibi seri aut nasci potest. in Africa exiguum et inutile gignitur. Carthaginiensis Hispaniae citerioris portio, nec haec tota sed quatenus parit, montes quoque
<span class="br"></span><span class="lineNumber">27</span><span class="br"></span>sparto operit. hinc strata rusticis eorum, hinc ignes facesque, hinc calceamina et pastorum vestes; animalibus noxium praeterquam cacuminum teneritate.
ad reliquos usus laboriose evellitur ocreatis cruribus manuque textis manicis convoluta, osseis iligneisve conamentis, nunc iam in hiemem iuxta,




</p></section><notes><section class="footnotes"><ul><li class="note" id="note_LCL371_436_1"><a class="footnoteCrossrefLink" href="#target_note_LCL371_436_1" title="Click to highlight in text"><sup class="lineRef">1</sup><span class="italic">Mayhoff</span>: honor etiam.</a></li><script type="text/javascript">document.getElementById('note_LCL371_436_1').style.display = "none";</script><li class="note" id="note_LCL371_436_2"><a class="footnoteCrossrefLink" href="#target_note_LCL371_436_2" title="Click to highlight in text"><sup class="lineRef">2</sup><span class="italic">Mayhoff</span>: dato.</a></li><script type="text/javascript">document.getElementById('note_LCL371_436_2').style.display = "none";</script></ul></section></notes></section>