<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

olyram vocat; eadem in Aegypto facilis fertilisque.
<span class="br"></span><span class="lineNumber">93</span><span class="br"></span>far sine arista est, item siligo, excepta quae Laconica appellatur. adiciuntur his genera bromos et tragos, externa omnia, ab oriente invectae oryzae similia. tiphe et ipsa eiusdem est generis, ex qua fit in nostro orbe oryza. apud Graecos est et zea, traduntque eam ac tiphen, cum sint degeneres, redire ad frumentum, si pistae serantur, nec protinus, sed tertio anno.</p>
<span class="br"></span><span class="lineNumber">94</span><span class="br"></span><p>XXI. Tritico nihil est fertilius—hoc ei Natura tribuit quoniam eo maxime alebat hominem—utpote cum e modio, si sit aptum solum quale in Byzacio Africae campo, centeni quinquageni modii reddantur. misit ex eo loco divo Augusto procurator eius ex uno grano—vix credibile dictu—<span class="sc">cccc</span> paucis minus germina,
<span class="br"></span><span class="lineNumber">95</span><span class="br"></span>exstantque de ea re epistulae. misit et Neroni similiter <span class="sc">ccclx</span> stipulas ex uno grano. cum centesimo quidem et Leontini Siciliae campi fundunt aliique et tota Baetica et in primis Aegyptus. fertilissima tritici genera ramosum ac quod centigranium vocant. inventus est iam et scapus unus centum fabis onustus.</p>
<span class="br"></span><span class="lineNumber">96</span><span class="br"></span><p>XXII. Aestiva frumenta diximus sesimam, milium, panicum. sesima ab Indis venit; ex ea et oleum faciunt; colos eius candidus. huic simile est in





</p></section><notes></notes></section>