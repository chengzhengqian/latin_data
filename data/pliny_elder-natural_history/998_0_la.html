<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

dicemus in insitis modo Etereiana, quam rubens cortex praefert triangulis et popularibus nigris quae coctivae vocantur. patria laudatissimis Tarentum et in Campania Neapolis; ceterae suum pabulo gignuntur, scrupulosa corticis intra nucleos quoque ruminatione.</p>
<span class="br"></span><span class="lineNumber">95</span><span class="br"></span><p>XXVI. Haut procul abesse videantur et praedulces
siliquae, nisi quod in his ipse manditur cortex. digitorum omnis longitudo illis, et interim falcata, pollicari latitudine. glandes inter poma numerari non possunt, quamobrem in sua natura dicentur.</p>
<span class="br"></span><span class="lineNumber">96</span><span class="br"></span><p>XXVII. Reliqua carnosi sunt generis, eaque bacis atque carnibus distant. alia acinis caro, alia moris, alia unedonibus; et alia acinis inter cutem sucumque,
<span class="br"></span><span class="lineNumber">97</span><span class="br"></span>alia myxis, alia bacis ut olivis. moris sucus in carne vinosus, trini colores, candidus primo, mox rubens, maturis niger. in novissimis florent, inter prima maturescunt.
tingunt manus suco matura, eluunt acerba. minimum in hac arbore ingenia profecerunt: nec nominibus nec insitione<a class="footnoteLink" href="#note_LCL370_354_1" id="target_note_LCL370_354_1"><sup>1</sup></a> nec alio modo quam pomi magnitudine differunt mora Ostiensia et Tusculana Romanae.<a class="footnoteLink" href="#note_LCL370_354_2" id="target_note_LCL370_354_2"><sup>2</sup></a> nascuntur et in rubis multum differente callo.</p>
</section><notes><section class="footnotes"><ul><li class="note" id="note_LCL370_354_1"><a class="footnoteCrossrefLink" href="#target_note_LCL370_354_1" title="Click to highlight in text"><sup class="lineRef">1</sup>insitione? <span class="italic">Mayhoff</span> (insitu <span class="italic">Dalec.</span>): insitis.</a></li><script type="text/javascript">document.getElementById('note_LCL370_354_1').style.display = "none";</script><li class="note" id="note_LCL370_354_2"><a class="footnoteCrossrefLink" href="#target_note_LCL370_354_2" title="Click to highlight in text"><sup class="lineRef">2</sup><span class="italic">Rackham</span>: Romane <span class="italic">aut</span> Romae.</a></li><script type="text/javascript">document.getElementById('note_LCL370_354_2').style.display = "none";</script></ul></section></notes></section>