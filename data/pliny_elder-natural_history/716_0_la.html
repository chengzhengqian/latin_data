<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

ungulas singulos, quae bisulcas et geminos pariunt; quorum in digitos pedum fissura divisa est, et<a class="footnoteLink" href="#note_LCL353_404_1" id="target_note_LCL353_404_1"><sup>1</sup></a> numerosiora in fetu. sed superiora omnia perfectos edunt partus, haec inchoatos, in quo sunt genere leaenae, ursae; et vulpes informe etiam magis quam supradicta parit, rarumque est videre parientem. postea lambendo calefaciunt fetus omnia ea et
<span class="br"></span><span class="lineNumber">177</span><span class="br"></span>figurant. pariunt plurimum quaternos. caecos autem gignunt canes, lupi, pantherae, thoes.</p>
<p>Canum plura genera. Laconicae octavo mense utrumque generant; ferunt sexaginta diebus et plurimum tribus. ceterae canes et semenstres coitum patiuntur. inplentur omnes uno coitu. quae ante iustum tempus concepere diutius caecos habent catulos, et omnes totidem diebus. existimantur
in urina attollere crus fere semenstres; id est signum consummati virium roboris. feminae hoc
<span class="br"></span><span class="lineNumber">178</span><span class="br"></span>idem sidentes. partus duodeni quibus numerosissimi,
cetero quini, seni, aliquando singuli, quod prodigiosum
putant, sicut omnes mares aut omnes feminas gigni. primos quosque mares pariunt, in ceteris alternant. ineuntur a partu sexto mense. octonos Laconicae pariunt. propria in eo genere maribus laboris alacritas.<a class="footnoteLink" href="#note_LCL353_404_2" id="target_note_LCL353_404_2"><sup>2</sup></a> vivunt Laconici anni denis, feminae duodenis, cetera genera <span class="sc">xv</span> aliquando


</p></section><notes><section class="footnotes"><ul><li class="note" id="note_LCL353_404_1"><a class="footnoteCrossrefLink" href="#target_note_LCL353_404_1" title="Click to highlight in text"><sup class="lineRef">1</sup><span class="italic">Mayhoff</span>: e.</a></li><script type="text/javascript">document.getElementById('note_LCL353_404_1').style.display = "none";</script><li class="note" id="note_LCL353_404_2"><a class="footnoteCrossrefLink" href="#target_note_LCL353_404_2" title="Click to highlight in text"><sup class="lineRef">2</sup><span class="italic">edd.</span>: labore salacitas.</a></li><script type="text/javascript">document.getElementById('note_LCL353_404_2').style.display = "none";</script></ul></section></notes></section>