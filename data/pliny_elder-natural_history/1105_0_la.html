<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

eodem genere, sicut in piris alio die hiberna quaerunt pluvias, alio vero praecocia, ut pariter quidem omnia desiderent hibernum tempus<a class="footnoteLink" href="#note_LCL371_14_1" id="target_note_LCL371_14_1"><sup>1</sup></a> ante germinationem.
<span class="br"></span><span class="lineNumber">18</span><span class="br"></span>quae aquilonem austro utiliorem facit ratio eadem mediterranea maritimis praefert—sunt enim plerumque frigidiora—et montuosa planis et nocturnos imbres diurnis: magis fruuntur aquis sata non statim auferente eas sole.</p>
<span class="br"></span><span class="lineNumber">19</span><span class="br"></span><p>Conexa et situs vinearum arbustorumque ratio est, quas in horas debeant spectare. Vergilius ad occasus seri damnavit, aliqui sic maluere quam in exortu, a pluribus meridiem probari adverto; nec arbitror perpetuum quicquam in hoc praecipi posse—ad soli naturam, ad loci ingenium, ad caeli cuiusque mores
<span class="br"></span><span class="lineNumber">20</span><span class="br"></span>dirigenda sollertia est. in Africa meridiem vinaes spectare et viti inutile et colono insalubre est, quoniam ipsa meridianae subiacet plagae, quapropter ibi qui in occasum aut septentriones conseret optime miscebit solum caelo. cum Vergilius occasus improbet, nec de septentrione relinqui dubitatio videtur; atqui in subalpina<a class="footnoteLink" href="#note_LCL371_14_2" id="target_note_LCL371_14_2"><sup>2</sup></a> Italia magna ex parte vineis ita positis compertum est nullas esse fertiliores.
<span class="br"></span><span class="lineNumber">21</span><span class="br"></span>multum rationis optinent et venti. in Narbonensi provincia atque Liguria et parte Etruriae contra




</p></section><notes><section class="footnotes"><ul><li class="note" id="note_LCL371_14_1"><a class="footnoteCrossrefLink" href="#target_note_LCL371_14_1" title="Click to highlight in text"><sup class="lineRef">1</sup><span class="italic">Ian</span>: tempus est (tempus set <span class="italic">Mayhoff</span>).</a></li><script type="text/javascript">document.getElementById('note_LCL371_14_1').style.display = "none";</script><li class="note" id="note_LCL371_14_2"><a class="footnoteCrossrefLink" href="#target_note_LCL371_14_2" title="Click to highlight in text"><sup class="lineRef">2</sup>subalpina? <span class="italic">Mayhoff</span>: cisalpina (cisalpina Gallia <span class="italic">Strack</span>).</a></li><script type="text/javascript">document.getElementById('note_LCL371_14_2').style.display = "none";</script></ul></section></notes></section>