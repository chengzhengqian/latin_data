<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

pedibus, pecori praecipue nocivam. morsum tumor insequitur et putrescit locus. ipse cucumis odore defectum animi refovet. coctos deraso cortice ex oleo, aceto et melle iucundiores esse certum est.</p>
<span class="br"></span><span class="lineNumber">13</span><span class="br"></span><p>VII. Cucurbita quoque silvestris invenitur, σομφός. a Graecis appellata, intus<a class="footnoteLink" href="#note_LCL392_10_1" id="target_note_LCL392_10_1"><sup>1</sup></a> inanis, unde et nomen, digitali crassitudine, non nisi in saxosis nascens. huius conmanducatae sucus stomacho admodum prodest.</p>
<span class="br"></span><span class="lineNumber">14</span><span class="br"></span><p>VIII. Colocynthis vocatur alia, ipsa plena semine, sed minor quam sativa. utilior pallida quam herbacea.
arefacta per se inanit alvum. infusa quoque clysteribus intestinorum omnibus vitiis medetur et renium et lumborum et paralysi. eiecto semine aqua mulsa in ea decoquitur ad dimidias, sic tutissimo
<span class="br"></span><span class="lineNumber">15</span><span class="br"></span>infunduntur oboli quattuor. prodest et stomacho farinae aridae pilulis cum decocto melle sumptis. in morbo regio semina eius vii sumuntur et protinus aqua mulsa. carnes eius cum absinthio ac sale dentium dolorem tollunt, sucus vero cum aceto calefactus mobiles sistit. item spinae et lumborum ac coxendicum dolores, cum oleo si infricetur. praeterea, mirum dictu, semina eius si fuerint pari numero in linteo adalligata febribus liberare dicuntur
<span class="br"></span><span class="lineNumber">16</span><span class="br"></span>quas Graeci periodicas vocant. Sativae quoque derasae sucus tepefactus auribus medetur, caro eius interior sine semine clavis pedum et suppurationibus



</p></section><notes><section class="footnotes"><ul><li class="note" id="note_LCL392_10_1"><a class="footnoteCrossrefLink" href="#target_note_LCL392_10_1" title="Click to highlight in text"><sup class="lineRef">1</sup>intus <span class="italic">om. fere omnes codd.</span></a></li><script type="text/javascript">document.getElementById('note_LCL392_10_1').style.display = "none";</script></ul></section></notes></section>