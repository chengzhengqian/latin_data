<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Sotira obstetrix tertianis quartanisque efficacissimum dixit plantas aegri subterlini, multoque efficacius ab ipsa muliere et ignorantis, sic et comitiales excitari. Icatidas medicus quartanas finiri coitu, incipientibus
<span class="br"></span><span class="lineNumber">84</span><span class="br"></span>dumtaxat menstruis, spopondit. inter omnes vero convenit, si aqua potusque formidetur a morsu canis, supposita tantum calici lacinia tali, statim metum eum discuti, videlicet praevalente sympathia illa Graecorum, cum rabiem canum eius sanguinis gustatu incipere dixerimus. cinere eo iumentorum omnium<a class="footnoteLink" href="#note_LCL418_60_1" id="target_note_LCL418_60_1"><sup>1</sup></a> ulcera sanari certum est addita caminorum farina et cera, maculas autem e veste eas non nisi
<span class="br"></span><span class="lineNumber">85</span><span class="br"></span>eiusdem urina ablui, cinerem per se rosaceo mixtum feminarum praecipue capitis dolores sedare inlitum fronti, asperrimamque vim profluvii eius esse per se annis virginitate resoluta. id quoque convenit, quo nihil equidem libentius crediderim, tactis omnino menstruo postibus inritas fieri Magorum artes,
<span class="br"></span><span class="lineNumber">86</span><span class="br"></span>generis vanissimi, ut aestimare licet. ponam enim vel modestissimum e promissis eorum, ex homine siquidem resigmina unguium e pedibus manibusque cera permixta, ita ut dicatur tertianae, quartanae vel cotidianae febri remedium quaeri, ante solis ortum alienae ianuae adfigi iubent ad remedia in his morbis, quanta vanitate, si falsum est, quanta vero noxia, si transferunt morbos! innocentiores ex






</p></section><notes><section class="footnotes"><ul><li class="note" id="note_LCL418_60_1"><a class="footnoteCrossrefLink" href="#target_note_LCL418_60_1" title="Click to highlight in text"><sup class="lineRef">1</sup>omnium <span class="italic">codd.</span>: omnia <span class="italic">Mayhoff</span>, <span class="italic">fortasse recte.</span></a></li><script type="text/javascript">document.getElementById('note_LCL418_60_1').style.display = "none";</script></ul></section></notes></section>