<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

incipiat. cum proximi cadentibus surgunt, a laevo latere in dextrum ut sol ambiunt. de ratione eorum menstrua quarta maxime luna decernit. iisdem autem ventis in contrarium navigatur prolatis pedibus, ut noctu plerumque adversa vela concurrant. Austro maiores fluctus eduntur quam Aquilone, quoniam
ille infernus ex imo mari spirat, hic summo; ideoque post Austros noxii praecipue terrae motus.
<span class="br"></span><span class="lineNumber">129</span><span class="br"></span>noctu Auster, interdiu Aquilo vehementior, et ab ortu flantes diuturniores sunt ab occasu flantibus. Septentriones inpari fere<a class="footnoteLink" href="#note_LCL330_268_1" id="target_note_LCL330_268_1"><sup>1</sup></a> desinunt numero, quae observatio et in aliis multis rerum naturae partibus valet; mares itaque existimantur impares numeri sol et auget et conprimit flatusâ€”auget exoriens occidensque,
conprimit meridianus aestivis temporibus; itaque medio diei aut noctis plerumque sopiuntur, quia aut nimio frigore aut aestu solvuntur. et imbribus venti sopiuntur; exspectantur<a class="footnoteLink" href="#note_LCL330_268_2" id="target_note_LCL330_268_2"><sup>2</sup></a> autem maxime unde nubes discussae adaperuere caelum.</p>
<span class="br"></span><span class="lineNumber">130</span><span class="br"></span><p>Omnium quidem (si libeat observare minimos ambitus)
redire easdem vices quadriennio exacto Eudoxus putat, non ventorum modo verum et reliquarum tempestatum magna ex parte, et esse<a class="footnoteLink" href="#note_LCL330_268_3" id="target_note_LCL330_268_3"><sup>3</sup></a> principium lustri eius semper intercalario anno Caniculae ortu.</p>
<p>De generalibus ventis haec.</p>
</section><notes><section class="footnotes"><ul><li class="note" id="note_LCL330_268_1"><a class="footnoteCrossrefLink" href="#target_note_LCL330_268_1" title="Click to highlight in text"><sup class="lineRef">1</sup>fere &lt;dierum&gt;? <span class="italic">Rackham.</span></a></li><script type="text/javascript">document.getElementById('note_LCL330_268_1').style.display = "none";</script><li class="note" id="note_LCL330_268_2"><a class="footnoteCrossrefLink" href="#target_note_LCL330_268_2" title="Click to highlight in text"><sup class="lineRef">2</sup>exspectentur? <span class="italic">Rackham.</span></a></li><script type="text/javascript">document.getElementById('note_LCL330_268_2').style.display = "none";</script><li class="note" id="note_LCL330_268_3"><a class="footnoteCrossrefLink" href="#target_note_LCL330_268_3" title="Click to highlight in text"><sup class="lineRef">3</sup><span class="italic">Rackham</span>: est.</a></li><script type="text/javascript">document.getElementById('note_LCL330_268_3').style.display = "none";</script></ul></section></notes></section>