<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

nascens in segete ac pratis, flore albo odorata. eius cauliculus conteritur ex vino vetere.</p>
<p>XXV. item herba calcetum e vinaceis contrita inponitur. faciles praestat vomitiones radix vettonicae, hellebori modo quattuor drachmis in passo aut mulso, hysopum tritum cum melle, utilius praesumpto nasturtio aut irione, molemonium denarii pondere. et sillybi<a class="footnoteLink" href="#note_LCL393_294_1" id="target_note_LCL393_294_1"><sup>1</sup></a> lacteus sucus qui densatur in cummim sumitur cum melle supra dicto pondere praecipueque bilem trahit.
<span class="br"></span><span class="lineNumber">41</span><span class="br"></span>rursus sistunt vomitionem cuminum silvestre, vettonicae
farina, sumuntur ex aqua. abstergent fastidia cruditatesque digerunt daucum, vettonicae farina ex aqua mulsa, plantago decocta caulium modo. singultus hemionion sedat, item aristolochia,
suspiria clymenus. pleuriticis et peripleumonicis
centaurium maius, item hysopum bibitur, pleuriticis peucedani sucus.</p>
<span class="br"></span><span class="lineNumber">42</span><span class="br"></span><p>XXVI. Halus<a class="footnoteLink" href="#note_LCL393_294_2" id="target_note_LCL393_294_2"><sup>2</sup></a> autem, quam Galli sil<a class="footnoteLink" href="#note_LCL393_294_3" id="target_note_LCL393_294_3"><sup>3</sup></a> vocant, Veneti cotoneam medetur lateri, item renibus convolsisque
et ruptis. similis est cunilae bubulae, cacuminibus thymo, dulcis et sitim sedans, radicis alibi albae, alibi nigrae.</p>
<p>XXVII. Eosdem effectus in lateris doloribus habet chamaerops myrteis circa caules geminos foliis, capitibus Graeculae rosae, ex vino pota. ischiadicos dolores et spinae levat agaricum potum ut in tussi,





</p></section><notes><section class="footnotes"><ul><li class="note" id="note_LCL393_294_1"><a class="footnoteCrossrefLink" href="#target_note_LCL393_294_1" title="Click to highlight in text"><sup class="lineRef">1</sup>sillybi <span class="italic">Mayhoff, qui sic distinguit</span>: sillybus <span class="italic">Detlefsen, qui cum</span> molemonium <span class="italic">coniungit</span>: <span class="italic">varia codd.</span></a></li><script type="text/javascript">document.getElementById('note_LCL393_294_1').style.display = "none";</script><li class="note" id="note_LCL393_294_2"><a class="footnoteCrossrefLink" href="#target_note_LCL393_294_2" title="Click to highlight in text"><sup class="lineRef">2</sup>Halus <span class="italic">Detlefsen, codd.</span>: alus <span class="italic">coni. Mayhoff.</span></a></li><script type="text/javascript">document.getElementById('note_LCL393_294_2').style.display = "none";</script><li class="note" id="note_LCL393_294_3"><a class="footnoteCrossrefLink" href="#target_note_LCL393_294_3" title="Click to highlight in text"><sup class="lineRef">3</sup>sil <span class="italic">Schneider, Sillig, Detlefsen</span>: sic <span class="italic">codd.</span></a></li><script type="text/javascript">document.getElementById('note_LCL393_294_3').style.display = "none";</script></ul></section></notes></section>