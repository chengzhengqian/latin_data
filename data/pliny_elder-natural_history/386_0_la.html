<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Dimuri, Megari, Ardabae, Mesae, Abi, Suri, Silae, mox deserta in <span class="sc">c͞c͞l͞</span>, quibus exuperatis Organagae, Abortae, Bassuertae, et ab his solitudines prioribus pares. dein Sorofages, Arbae, Marogomatrae, Umbritae
Ceaeque quorum <span class="sc">xii</span> nationes singulisque binae urbes, Asini trium urbium incolae: caput eorum Bucephala Alexandri regis equo, cui fuerat
<span class="br"></span><span class="lineNumber">78</span><span class="br"></span>hoc nomen, ibi sepulto conditum. montani super hos Caucaso subiecti Sosaeadae, Sondrae; transgressisque
Indum et cum eo decurrentibus Samarabiae,
Sambraceni, Bisambritae, Orsi, Andiseni, Taxilae cum urbe celebri. iam in plana demisso tractu, cui universo nomen Amendae, populi quattuor,
Peucolitae, Arsagalitae, Geretae, Assoi: etenim plerique ab occidente non Indo amne determinant sed adiciunt quattuor satrapias, Gedrosos, Arachotas, Arios, Paropanisidas, ultimo fine Cophete fluvio,
<span class="br"></span><span class="lineNumber">79</span><span class="br"></span>quae omnia Ariorum esse aliis placet. nec non et Nysam urbem plerique Indiae adscribunt montemque
Merum Libero Patri sacrum (unde origo fabulae Iovis femine editum), item Aspaganos gentem vitis et lauri et buxi pomorumque omnium in Graecia nascentium fertilem. quae memoranda ac prope fabulosa de fertilitate terrae et genere<a class="footnoteLink" href="#note_LCL352_396_1" id="target_note_LCL352_396_1"><sup>1</sup></a> frugum arborumque aut ferarum ac volucrum et aliorum animalium traduntur suis quaeque locis in reliqua

</p></section><notes><section class="footnotes"><ul><li class="note" id="note_LCL352_396_1"><a class="footnoteCrossrefLink" href="#target_note_LCL352_396_1" title="Click to highlight in text"><sup class="lineRef">1</sup>generibus <span class="italic">vel</span> generatione? <span class="italic">Rackham.</span></a></li><script type="text/javascript">document.getElementById('note_LCL352_396_1').style.display = "none";</script></ul></section></notes></section>