<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

procellis rei publicae Latium tribuit. Pyrenaei montes Hispanias Galliasque disterminant promunturiis in duo diversa maria proiectis.</p>
<span class="br"></span><span class="lineNumber">31</span><span class="br"></span><p>IV. Narbonensis provincia appellatur pars Galliarum quae interno mari adluitur, Bracata antea dicta, amne Varo ab Italia discreta Alpiumque vel saluberrimis Romano imperio iugis, a reliqua vero Gallia latere septentrionali montibus Cebenna et Iuribus, agrorum cultu, virorum morumque dignatione, amplitudine opum nulli provinciarum postferenda breviterque Italia verius quam provincia.
<span class="br"></span><span class="lineNumber">32</span><span class="br"></span>in ora regio Sordonum intusque Consuaranorum, flumina Tetum, Vernodubrum, oppida Illiberis. magnae quondam urbis tenue vestigium, Ruscino Latinorum, flumen Atax e Pyrenaeo Rubrensem permeans lacum, Narbo Martius decumanorum colonia <span class="sc">xii</span> p. a mari distans, flumina Araris, Liria.
<span class="br"></span><span class="lineNumber">33</span><span class="br"></span>oppida de cetero rara praeiacentibus stagnis. Agatha quondam Massiliensium et regio Volcarum Tectosagum atque ubi Rhoda Rhodiorum fuit, unde dictus multo Galliarum fertilissimus Rhodanus amnis ex Alpibus se rapiens per Lemannum lacum segnemque deferens Ararem nec minus se ipso torrentes Isaram et Druantiam. Libica appellantur duo eius ora




</p></section><notes></notes></section>