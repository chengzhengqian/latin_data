<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

figuram inter Alpes atque oram maris facere proditus,
<span class="br"></span><span class="lineNumber">122</span><span class="br"></span>stadiorum <span class="sc">i͞i͞</span><a class="footnoteLink" href="#note_LCL352_90_1" id="target_note_LCL352_90_1"><sup>1</sup></a> circuitu. pudet a Graecis Italiae rationem mutuari, Metrodorus tamen Scepsius dicit, quoniam circa fontem arbor multa sit picea, quales Gallice vocentur padi, hoc nomen accepisse, Ligurum quidem lingua amnem ipsum Bodincum vocari, quod significet fundo carentem. cui argumento adest oppidum iuxta Industria<a class="footnoteLink" href="#note_LCL352_90_2" id="target_note_LCL352_90_2"><sup>2</sup></a> vetusto nomine Bodincomagum, ubi praecipua altitudo incipit.</p>
<span class="br"></span><span class="lineNumber">123</span><span class="br"></span><p>XVII. Transpadana appellatur ab eo regio undecima,
tota in mediterraneo, cui marina<a class="footnoteLink" href="#note_LCL352_90_3" id="target_note_LCL352_90_3"><sup>3</sup></a> cuncta fructuoso alveo inportat. oppida Vibi Forum, Segusio, coloniae ab Alpium radicibus Augusta Taurinorum, inde navigabili Pado, antiqua Ligurum stirpe, dein Salassorum Augusta Praetoria iuxta geminas Alpium fores, Graias atque Poeninas,—his Poenos, Grais Herculem transisse memorant,—oppidum Eporedia Sibyllinis a populo Romano conditum iussis,—eporedias Galli bonos equorum
<span class="br"></span><span class="lineNumber">124</span><span class="br"></span>domitores vocant,—Vercellae Libiciorum ex Salluis ortae, Novaria ex Vertamacoris, Vocontiorum hodieque
pago, non (ut Cato existimat) Ligurum, ex quibus Laevi et Marici condidere Ticinum non procul a Pado, sicut Boi Transalpibus profecti Laudem Pompeiam, Insubres Mediolanum. Orumbiviorum








</p></section><notes><section class="footnotes"><ul><li class="note" id="note_LCL352_90_1"><a class="footnoteCrossrefLink" href="#target_note_LCL352_90_1" title="Click to highlight in text"><sup class="lineRef">1</sup><span class="italic">Edd.</span>: <span class="sc">v͞</span>.</a></li><script type="text/javascript">document.getElementById('note_LCL352_90_1').style.display = "none";</script><li class="note" id="note_LCL352_90_2"><a class="footnoteCrossrefLink" href="#target_note_LCL352_90_2" title="Click to highlight in text"><sup class="lineRef">2</sup><span class="italic">V.l.</span> Industriam.</a></li><script type="text/javascript">document.getElementById('note_LCL352_90_2').style.display = "none";</script><li class="note" id="note_LCL352_90_3"><a class="footnoteCrossrefLink" href="#target_note_LCL352_90_3" title="Click to highlight in text"><sup class="lineRef">3</sup><span class="italic">Mayhoff</span>: maria.</a></li><script type="text/javascript">document.getElementById('note_LCL352_90_3').style.display = "none";</script></ul></section></notes></section>