<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

praerupta suspenduntur canales. ita profluens terra in mare labitur ruptusque mons diluitur, ac longe terras in mare his de causis iam promovit Hispania.
<span class="br"></span><span class="lineNumber">77</span><span class="br"></span>in priore genere quae exhauriuntur inmenso labore, ne occupent puteos, in hoc rigantur. aurum arrugia quaesitum non coquitur, sed statim suum<a class="footnoteLink" href="#note_LCL394_60_1" id="target_note_LCL394_60_1"><sup>1</sup></a> est. inveniuntur
ita massae, nec non in puteis, et denas excedentes libras; palagas,<a class="footnoteLink" href="#note_LCL394_60_2" id="target_note_LCL394_60_2"><sup>2</sup></a> alii palacurnas,<a class="footnoteLink" href="#note_LCL394_60_3" id="target_note_LCL394_60_3"><sup>3</sup></a> iidem quod minutum est balucem vocant. ulex siccatur, uritur, et cinis eius lavatur substrato caespite herboso,
<span class="br"></span><span class="lineNumber">78</span><span class="br"></span>ut sidat aurum. vicena milia pondo ad hunc modum annis singulis Asturiam atque Callaeciam et Lusitaniam praestare quidam prodiderunt, ita ut plurimum Asturia gignat. neque in alia terrarum parte tot saeculis perseverat haec fertilitas. Italiae parci vetere interdicto patrum diximus; alioqui nulla fecundior metallorum quoque erat tellus. extat lex censoria Victumularum<a class="footnoteLink" href="#note_LCL394_60_4" id="target_note_LCL394_60_4"><sup>4</sup></a> aurifodinae in Vercellensi agro, qua cavebatur, ne plus quinque milia hominum in opere publicani haberent.</p>
<span class="br"></span><span class="lineNumber">79</span><span class="br"></span><p>XXII. Aurum faciendi est etiamnum una ratio ex auripigmento, quod in Syria foditur pictoribus in summa tellure, auri colore, sed fragile lapidum specularium modo. invitaveratque spes Gaium principem








</p></section><notes><section class="footnotes"><ul><li class="note" id="note_LCL394_60_1"><a class="footnoteCrossrefLink" href="#target_note_LCL394_60_1" title="Click to highlight in text"><sup class="lineRef">1</sup>sudum <span class="italic">coni. Hermolaus Barbarus.</span></a></li><script type="text/javascript">document.getElementById('note_LCL394_60_1').style.display = "none";</script><li class="note" id="note_LCL394_60_2"><a class="footnoteCrossrefLink" href="#target_note_LCL394_60_2" title="Click to highlight in text"><sup class="lineRef">2</sup>palagas <span class="italic">B</span>: palacas <span class="italic">rell.</span>: palacras <span class="italic">ed. Basil.</span></a></li><script type="text/javascript">document.getElementById('note_LCL394_60_2').style.display = "none";</script><li class="note" id="note_LCL394_60_3"><a class="footnoteCrossrefLink" href="#target_note_LCL394_60_3" title="Click to highlight in text"><sup class="lineRef">3</sup><span class="italic">V.ll.</span> psalacurnas, palacranas.</a></li><script type="text/javascript">document.getElementById('note_LCL394_60_3').style.display = "none";</script><li class="note" id="note_LCL394_60_4"><a class="footnoteCrossrefLink" href="#target_note_LCL394_60_4" title="Click to highlight in text"><sup class="lineRef">4</sup>Victumularum <span class="italic">B</span>: <span class="italic">V.ll.</span> victim-, vittim-: (vici) Ictimulorum
<span class="italic">Hermolaus Barbarus coll. Strab.</span></a></li><script type="text/javascript">document.getElementById('note_LCL394_60_4').style.display = "none";</script></ul></section></notes></section>