<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

aqua mulsa drachmis binis. qui vehementius volunt uti, addunt cucumeris sativi radicis siccae drachmam et aphronitri duas tethea. torminibus et inflationibus occurrunt. inveniuntur haec in foliis maris sugentia, fungorum verius generis quam piscium. eadem et
<span class="br"></span><span class="lineNumber">100</span><span class="br"></span>tenesmum dissolvunt reniumque vitia. nascitur et in mari apsinthium, quod aliqui seriphum vocant, circa Taposirim maxime Aegypti, exilius terrestri. alvum solvit et noxiis animalibus intestina liberat—solvunt
<span class="br"></span><span class="lineNumber">101</span><span class="br"></span>et saepiae—; in cibo datur cum oleo et sale et farina coctum. menae salsae cum felle taurino inlitae umbilico alvum solvunt. piscium ius in patina coctorum
cum lactucis tenesmum discutit. cancri fluviatiles
triti et ex aqua poti alvum sistunt, urinam cient in vino albo. ademptis bracchiis calculos pellunt tribus obolis cum murra et iride singulis earum drachmis,
ileos et inflationes castorea cum dauci semine et petroselino quantum ternis digitis sumatur, ex mulsi calidi cyathis mi, tormina vero cum aneto ex vino mixto. erythini in cibo sumpti sistunt alvum. dysentericis medentur ranae cum scilla decoctae ita, ut pastilli fiant, vel cor earum cum melle tritum, ut tradit Niceratus, morbo regio salsamentum cum pipere ita, ut reliqua carne abstineatur.</p>
<span class="br"></span><span class="lineNumber">102</span><span class="br"></span><p>XXXII. Lieni medetur solea piscis inpositus, item torpedo, item rhombus; vivus dein remittitur in mare. scorpio marinus necatus in vino vesicae vitia et calculos
</p></section><notes></notes></section>