<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
frumento in potum resoluto quibus diximus generibus spuma ita concreta pro fermento utuntur, qua de
<span class="br"></span><span class="lineNumber">69</span><span class="br"></span>causa levior illis quam ceteris panis est. est differentia et calami, crassior quippe melioris est generis. plurimis tunicis Thracium triticum vestitur ob nimia frigora illi plagae requisitum.<a class="footnoteLink" href="#note_LCL371_234_1" id="target_note_LCL371_234_1"><sup>1</sup></a> eadem causa et trimenstre<a class="footnoteLink" href="#note_LCL371_234_2" id="target_note_LCL371_234_2"><sup>2</sup></a> invenit detinentibus terras nivibus quod tertio fere a satu mense cum et in reliquo orbe metitur. totis hoc Alpibus notum, et hiemalibus provinciis nullum hoc frumento laetius; unicalamum praeterea nec usquam capax, seriturque non nisi tenui terra.
<span class="br"></span><span class="lineNumber">70</span><span class="br"></span>est et bimestre circa Thraciae Aenum, quod <span class="sc">xl</span> die e<a class="footnoteLink" href="#note_LCL371_234_3" id="target_note_LCL371_234_3"><sup>3</sup></a> quo satum est maturescit, mirumque nulli frumento plus esse ponderis et furfuribus carere. utitur eo et Sicilia et Achaia, montuosis utraque partibus, Euboea quoque circa Carystum. in tantum fallitur Columella qui ne trimestri quidem proprium genus existimaverit esse, cum sit antiquissimum. Graeci setanion vocant. tradunt in Bactris grana tantae magnitudinis fieri ut singula spicas nostras aequent.</p>
<span class="br"></span><span class="lineNumber">71</span><span class="br"></span><p>XIII. Primum ex omnibus frumentis seritur hordeum. dabimus et dies serendo cuique generi natura singulorum exposita. hordeum Indis sativum et silvestre, ex quo panis apud eos praecipuus et alica.<a class="footnoteLink" href="#note_LCL371_234_4" id="target_note_LCL371_234_4"><sup>4</sup></a>
</p></section><notes><section class="footnotes"><ul><li class="note" id="note_LCL371_234_1"><a class="footnoteCrossrefLink" href="#target_note_LCL371_234_1" title="Click to highlight in text"><sup class="lineRef">1</sup><span class="italic">Rackham</span>: exquisitum.</a></li><script type="text/javascript">document.getElementById('note_LCL371_234_1').style.display = "none";</script><li class="note" id="note_LCL371_234_2"><a class="footnoteCrossrefLink" href="#target_note_LCL371_234_2" title="Click to highlight in text"><sup class="lineRef">2</sup><span class="italic">Dalec.</span>: trimestria.</a></li><script type="text/javascript">document.getElementById('note_LCL371_234_2').style.display = "none";</script><li class="note" id="note_LCL371_234_3"><a class="footnoteCrossrefLink" href="#target_note_LCL371_234_3" title="Click to highlight in text"><sup class="lineRef">3</sup>e <span class="italic">add. Mayhoff.</span></a></li><script type="text/javascript">document.getElementById('note_LCL371_234_3').style.display = "none";</script><li class="note" id="note_LCL371_234_4"><a class="footnoteCrossrefLink" href="#target_note_LCL371_234_4" title="Click to highlight in text"><sup class="lineRef">4</sup><span class="italic">Hardouin</span>: praecipuus Italica.</a></li><script type="text/javascript">document.getElementById('note_LCL371_234_4').style.display = "none";</script></ul></section></notes></section>