<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

esset forisve ferretur, sine fraude esset inposita. alias in usu promiscuo ne ludicrae quidem erant,</p>
<span class="br"></span><span class="lineNumber">8</span><span class="br"></span><p>(VI.) ingensque et hinc severitas. L. Fulvius argentarius
bello Punico secundo cum corona rosacea interdiu e pergula sua in forum prospexisse dictus ex auctoritate senatus in carcerem abductus non ante finem belli emissus est. P. Munatius cum demptam
Marsuae coronam e floribus capiti suo inposuisset atque ob id duci cum in vincula triumviri iussissent,
<span class="br"></span><span class="lineNumber">9</span><span class="br"></span>appellavit tr. pl., nec intercessere illi, aliter quam Athenis, ubi commissabundi iuvenes ante meridiem conventus sapientium quoque doctrinae frequentabant.
apud nos exemplum licentiae huius non est aliud quam filia divi Augusti, cuius luxuria noctibus coronatum Marsuam litterae illius dei gemunt.<a class="footnoteLink" href="#note_LCL392_166_1" id="target_note_LCL392_166_1"><sup>1</sup></a></p>
<span class="br"></span><span class="lineNumber">10</span><span class="br"></span><p>VII. Florum quidem populus Romanus honorem Scipioni tantum habuit. Serapio cognominabatur propter similitudinem suarii cuiusdam negotiatoris. obierat in tribunatu<a class="footnoteLink" href="#note_LCL392_166_2" id="target_note_LCL392_166_2"><sup>2</sup></a> plebei admodum gratus dignusque
Africanorum familia, nec erat in bonis funeris inpensa. asses ergo contulit populus ac funus elocavit, quaque praeferebatur flores e prospectu omni sparsit.</p>
<span class="br"></span><span class="lineNumber">11</span><span class="br"></span><p>VIII. Et iam tunc coronae deorum honos erant et larum publicorum privatorumque ac sepulchrorum






</p></section><notes><section class="footnotes"><ul><li class="note" id="note_LCL392_166_1"><a class="footnoteCrossrefLink" href="#target_note_LCL392_166_1" title="Click to highlight in text"><sup class="lineRef">1</sup>dei gemunt <span class="italic">cum codd. Mayhoff</span>: diei gemunt <span class="italic">Urlichs</span>: degemunt <span class="italic">Detlefsen.</span></a></li><script type="text/javascript">document.getElementById('note_LCL392_166_1').style.display = "none";</script><li class="note" id="note_LCL392_166_2"><a class="footnoteCrossrefLink" href="#target_note_LCL392_166_2" title="Click to highlight in text"><sup class="lineRef">2</sup>tribunatu <span class="italic">codd.</span>: consulatu <span class="italic">coni. Urlichs.</span></a></li><script type="text/javascript">document.getElementById('note_LCL392_166_2').style.display = "none";</script></ul></section></notes></section>