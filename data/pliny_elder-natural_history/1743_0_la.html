<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

contusum cum foliis ex vino datur peculiariter
contra aspidas.</p>
<span class="br"></span><span class="lineNumber">105</span><span class="br"></span><p>LIX. Nulla tamen Romanae nobilitatis plus habet quam hiera botane. aliqui aristereon, nostri verbenacam vocant. haec est quam legatos ferre ad hostes indicavimus. hac Iovis mensa verritur, domus purgantur lustranturque. genera eius duo sunt: foliosa quam feminam putant, mas rarioribus foliis.
<span class="br"></span><span class="lineNumber">106</span><span class="br"></span>ramuli utriusque plures, tenues, cubitales, angulosi, folia minora quam quercus angustioraque, divisuris maioribus, flos glaucus, radix longa, tenuis. nascitur ubique in planis aquosis. quidam non distinguunt et unum omnino genus faciunt, quoniam utraque eosdem effectus habeat. utraque sortiuntur Galli et praecinunt responsa, sed Magi utique circa hanc insaniunt;
hac perunctos inpetrare quae velint, febres abigere, amicitias conciliare nullique non morbo
<span class="br"></span><span class="lineNumber">107</span><span class="br"></span>mederi. colligi debere circa canis ortum ita ne luna aut sol conspiciat, favis ante et melle terrae ad piamentum datis, circumscriptam ferro effodi sinistra manu et in sublime tolli, siccari in umbra separatim folia, caulem, radicem. aiunt, si aqua spargatur




</p></section><notes></notes></section>