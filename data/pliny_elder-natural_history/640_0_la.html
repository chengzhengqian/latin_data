<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">132</span><span class="br"></span>id est vario soli genere pastum. capiuntur autem purpurae parvulis rarisque textu veluti nassis in alto iactis. inest his esca, clusiles mordacesque conchae, ceu mitulos videmus. has semineces sed redditas mari avido hiatu reviviscentes appetunt purpurae porrectisque linguis infestant. at illae aculeo extimulatae claudunt sese comprimuntque mordentia. its pendentes aviditate sua purpurae tolluntur.</p>
<span class="br"></span><span class="lineNumber">133</span><span class="br"></span><p>LXII. Capi eas post canis ortum aut ante vernum tempus utilissimum, quoniam, cum cerificavere, fluxos habent sucos. sed id tinguentium officinae ignorant, cum summa vertatur in eo. eximitur postea vena quam diximus, cui addi salem necessarium, sextarios ferme centenas in libras; macerari triduo iustum, quippe tanto maior vis quanto recentior, fervere in plumbo, singulasque amphoras aquae,<a class="footnoteLink" href="#note_LCL353_252_1" id="target_note_LCL353_252_1"><sup>1</sup></a> quinguagenas<a class="footnoteLink" href="#note_LCL353_252_2" id="target_note_LCL353_252_2"><sup>2</sup></a>
medicaminis libras aequali<a class="footnoteLink" href="#note_LCL353_252_3" id="target_note_LCL353_252_3"><sup>3</sup></a> ac modico vapore torreri adducto<a class="footnoteLink" href="#note_LCL353_252_4" id="target_note_LCL353_252_4"><sup>4</sup></a> longinquae fornacis cuniculo. ita despumatis subinde carnibus quas adhaesisse venis necesse est, decimo ferme die liquata cortina vellus elutriatum mergitur in experimentum et, donec spei satis fiat, uritur liquor. rubens color nigrante
<span class="br"></span><span class="lineNumber">134</span><span class="br"></span>deterior. quinis lana potat horis rursusque mergitur




</p></section><notes><section class="footnotes"><ul><li class="note" id="note_LCL353_252_1"><a class="footnoteCrossrefLink" href="#target_note_LCL353_252_1" title="Click to highlight in text"><sup class="lineRef">1</sup><span class="italic">Detlefsen</span>: amphoras centenas atque.</a></li><script type="text/javascript">document.getElementById('note_LCL353_252_1').style.display = "none";</script><li class="note" id="note_LCL353_252_2"><a class="footnoteCrossrefLink" href="#target_note_LCL353_252_2" title="Click to highlight in text"><sup class="lineRef">2</sup><span class="italic">edd. nonnulli</span>: quingentenas.</a></li><script type="text/javascript">document.getElementById('note_LCL353_252_2').style.display = "none";</script><li class="note" id="note_LCL353_252_3"><a class="footnoteCrossrefLink" href="#target_note_LCL353_252_3" title="Click to highlight in text"><sup class="lineRef">3</sup><span class="italic">Jan</span>: aequari.</a></li><script type="text/javascript">document.getElementById('note_LCL353_252_3').style.display = "none";</script><li class="note" id="note_LCL353_252_4"><a class="footnoteCrossrefLink" href="#target_note_LCL353_252_4" title="Click to highlight in text"><sup class="lineRef">4</sup>adducto (<span class="italic">an</span> ex aeneo?) <span class="italic">Mayhoff</span>; et ideo.</a></li><script type="text/javascript">document.getElementById('note_LCL353_252_4').style.display = "none";</script></ul></section></notes></section>