<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
testae cinis, item purpurarum testae ex aqua, salsamentorum
carnes, cancri fluviatiles triti, siluri fluviatilis, qui et alibi quam in Nilo nascitur, carnes inpositae, recentis sive salsi. eiusdem cinis extrahit, adips et cinis spinae eius vicem spodii praebet.</p>
<span class="br"></span><span class="lineNumber">126</span><span class="br"></span><p>XLIV. Ulcera, quae serpunt, et quae in iis excrescunt
capitis menarum cinis vel siluri coercet, carcinomata
percarum capita salsarum, efficacius si cinere earum misceantur<a class="footnoteLink" href="#note_LCL418_540_1" id="target_note_LCL418_540_1"><sup>1</sup></a> sal et cunila capitata oleoque subigantur. cancri marini cinis usti cum plumbo carcinomata compescit. ad hoc et fluviatilis sufficit cum melle lineaque lanugine; aliqui malunt alumen melque miscere<a class="footnoteLink" href="#note_LCL418_540_2" id="target_note_LCL418_540_2"><sup>2</sup></a> cineri. phagedaenae siluro inveterato et cum sandaraca trito, cacoëthe et nomae et putrescentia cybio vetere sanantur; vermes innati
<span class="br"></span><span class="lineNumber">127</span><span class="br"></span>ranarum felle tolluntur. fistulae aperiuntur siccanturque
salsamentis cum linteolo inmissis, intraque alterum diem callum omnem auferunt et putrescentia
ulcerum quaeque serpant emplastri modo subacta et inlita. et allex purgat ulcera in linteolis concerptis, item echinorum testae cinis. carbunculos coracinorum salsamenta inlita discutiunt, item mullorum
salsamenti cinis—quidam capite tantum utuntur
cum melle—vel coracinorum carnes. muricum cinis cum oleo tumores tollit, cicatrices fel scorpionis marini.</p>
<span class="br"></span><span class="lineNumber">128</span><span class="br"></span><p>XLV. Verrucas tollit glani iocur inlitum, capitis






</p></section><notes><section class="footnotes"><ul><li class="note" id="note_LCL418_540_1"><a class="footnoteCrossrefLink" href="#target_note_LCL418_540_1" title="Click to highlight in text"><sup class="lineRef">1</sup>misceantur <span class="italic">coni. Mayhoff</span>: misceatur <span class="italic">codd.</span></a></li><script type="text/javascript">document.getElementById('note_LCL418_540_1').style.display = "none";</script><li class="note" id="note_LCL418_540_2"><a class="footnoteCrossrefLink" href="#target_note_LCL418_540_2" title="Click to highlight in text"><sup class="lineRef">2</sup>miscere <span class="italic">multi codd.</span>: misceri B. <span class="italic">Sillig, Mayhoff.</span></a></li><script type="text/javascript">document.getElementById('note_LCL418_540_2').style.display = "none";</script></ul></section></notes></section>