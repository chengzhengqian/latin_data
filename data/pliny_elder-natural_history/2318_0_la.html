<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

alii lubricos partus atque procidentes continere<a class="footnoteLink" href="#note_LCL418_468_1" id="target_note_LCL418_468_1"><sup>1</sup></a> ad maturitatem adalligatum,<a class="footnoteLink" href="#note_LCL418_468_2" id="target_note_LCL418_468_2"><sup>2</sup></a> ut diximus, prodiderunt, alii sale adservatum adalligatumque gravidis partus solvere, ob id alio nomine odinolyten appellari. quocumque
modo ista se habent, quis ab hoc tenendi navigia exemplo de ulla potentia naturae vique et effectu in remediis sponte nascentium rerum dubitet?</p>
<span class="br"></span><span class="lineNumber">7</span><span class="br"></span><p>II. Quid? non et sine hoc exemplo per se satis esset ex eodem mari torpedo? etiam procul et e longinquo, vel si hasta virgave attingatur, quamvis praevalidos lacertos torpescere, quamlibet ad cursum veloces alligari pedes? quod si necesse habemus fateri hoc exemplo esse vim aliquam, quae odore tantum et quadam aura corporis sui adficiat membra, quid non de remediorum omnium momentis sperandum
est?</p>
<span class="br"></span><span class="lineNumber">8</span><span class="br"></span><p>III. Non sunt minus mira quae de lepore marino traduntur. venenum est aliis in potu aut cibo datus, aliis etiam visu, siquidem gravidae, si omnino adspexerint
feminam ex eo genere dumtaxat, statim nausiant et redundatione stomachi vitium fatentur<a class="footnoteLink" href="#note_LCL418_468_3" id="target_note_LCL418_468_3"><sup>3</sup></a> ac deinde abortum faciunt. remedio est mas ob id induratus sale, ut in bracchialibus habeant. eadem res in mari ne tactu quidem nocet. vescitur eo unum tantum animalium, ut non intereat, mullus piscis; tenerescit tantum et inertior<a class="footnoteLink" href="#note_LCL418_468_4" id="target_note_LCL418_468_4"><sup>4</sup></a> viliorque fit.







</p></section><notes><section class="footnotes"><ul><li class="note" id="note_LCL418_468_1"><a class="footnoteCrossrefLink" href="#target_note_LCL418_468_1" title="Click to highlight in text"><sup class="lineRef">1</sup>continere B, <span class="italic">Mayhoff</span>: contineri <span class="italic">ceteri codd.</span></a></li><script type="text/javascript">document.getElementById('note_LCL418_468_1').style.display = "none";</script><li class="note" id="note_LCL418_468_2"><a class="footnoteCrossrefLink" href="#target_note_LCL418_468_2" title="Click to highlight in text"><sup class="lineRef">2</sup>adalligatum <span class="italic">Mayhoff</span>: adalligato B: adalligato eo <span class="italic">plerique codd., Detlefsen.</span></a></li><script type="text/javascript">document.getElementById('note_LCL418_468_2').style.display = "none";</script><li class="note" id="note_LCL418_468_3"><a class="footnoteCrossrefLink" href="#target_note_LCL418_468_3" title="Click to highlight in text"><sup class="lineRef">3</sup>nausiam et redundationem stomachi vomitu fatentur <span class="italic">coni. Mayhoff.</span></a></li><script type="text/javascript">document.getElementById('note_LCL418_468_3').style.display = "none";</script><li class="note" id="note_LCL418_468_4"><a class="footnoteCrossrefLink" href="#target_note_LCL418_468_4" title="Click to highlight in text"><sup class="lineRef">4</sup>inertior B<sup>1</sup>, <span class="italic">Ianus, Mayhoff</span>: ingratior <span class="italic">codd. vulg., Detlefsen.</span></a></li><script type="text/javascript">document.getElementById('note_LCL418_468_4').style.display = "none";</script></ul></section></notes></section>