<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

‘Ipse ego haec scripsi et spolia Celtica dicavi,’ itemque
se vidente Puteolis, cum advecti e nave egredi cogerentur, territos spatio pontis procul a continente porrecti, ut sese longinquitatis aestimatione fallerent, aversos retrorsus isse.</p>
<span class="br"></span><span class="lineNumber">7</span><span class="br"></span><p>IV. Praedam ipsi in se expetendam sciunt solam esse in armis suis quae Iuba cornua appellat, Herodotus
tanto antiquior et consuetudo melius dentes; quamobrem deciduos casu aliquo vel senecta defodiunt.
hoc solum ebur est: cetero et in his quoque quae corpus intexit vilitas ossea; quamquam nuper ossa etiam in laminas secari coepere paenuria, etenim rara amplitudo iam dentium praeterquam ex India reperitur, cetera in nostro orbe cessere luxuriae.
<span class="br"></span><span class="lineNumber">8</span><span class="br"></span>dentium candore intellegitur iuventa. circa hos beluis summa cura: alterius mucroni parcunt ne sit proeliis hebes, alterius operario usu fodiunt radices, inpellunt moles; circumventique a venantibus primos constituunt quibus sint minumi, ne tanti proelium putetur, postea fessi inpactos arbori frangunt praedaque
se redimunt.</p>
<span class="br"></span><span class="lineNumber">9</span><span class="br"></span><p>V. Mirum in plerisque animalium scire quare


</p></section><notes></notes></section>