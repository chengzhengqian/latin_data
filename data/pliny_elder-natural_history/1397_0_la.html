<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

secundas et muris aranei morsus. foliorum aridorum
farina alterutra parte exinanit.<a class="footnoteLink" href="#note_LCL392_54_1" id="target_note_LCL392_54_1"><sup>1</sup></a></p>
<span class="br"></span><span class="lineNumber">90</span><span class="br"></span><p>XXXV. Ex omnibus brassicae generibus suavissima
est cyma, etsi inutilis habetur, difficilis in concoquendo et renibus contraria. illud quoque non est omittendum, aquam decoctae ad tot usus laudatam faetere humi effusam. stirpium brassicae aridorum cinis inter caustica intellegitur, ad coxendicum
dolores cum adipe vetusto, at cum lasere et aceto instar<a class="footnoteLink" href="#note_LCL392_54_2" id="target_note_LCL392_54_2"><sup>2</sup></a> psilotri evulsis inlitus pilis nasci alios
<span class="br"></span><span class="lineNumber">91</span><span class="br"></span>prohibet. bibitur et cum oleo subfervefactus vel per se elixus ad convolsa et rupta intus lapsoque ex alto. nulla ergo sunt crimina brassicae? immo vero apud eosdem animae gravitatem facere, dentibus et gingivis nocere. et in Aegypto propter amaritudinem
non estur.</p>
<span class="br"></span><span class="lineNumber">92</span><span class="br"></span><p>XXXVI. Silvestris sive erraticae inmenso plus effectus laudat Cato, adeo ut aridae quoque farinam in olfactorio collectam, vel odore tantum naribus rapto, vitia earum graveolentiamque sanare adfirmet.
hanc alii petraeam vocant, inimicissimam vino, quam praecipue vitis fugiat aut, si non possit
<span class="br"></span><span class="lineNumber">93</span><span class="br"></span>fugere, moriatur. folia habet tenuia,<a class="footnoteLink" href="#note_LCL392_54_3" id="target_note_LCL392_54_3"><sup>3</sup></a> rotunda, parva, levia, plantis oleris similior, candidior sativa et hirsutior. hanc inflationibus mederi, melancholicis
quoque ac vulneribus recentibus cum melle,






</p></section><notes><section class="footnotes"><ul><li class="note" id="note_LCL392_54_1"><a class="footnoteCrossrefLink" href="#target_note_LCL392_54_1" title="Click to highlight in text"><sup class="lineRef">1</sup><span class="italic">Ultimas sententias ita dist. Mayhoff.</span></a></li><script type="text/javascript">document.getElementById('note_LCL392_54_1').style.display = "none";</script><li class="note" id="note_LCL392_54_2"><a class="footnoteCrossrefLink" href="#target_note_LCL392_54_2" title="Click to highlight in text"><sup class="lineRef">2</sup>instar <span class="italic">Urlichs, Detlefsen</span>: inter <span class="italic">codd.</span>: inter <span class="italic">et</span> psilotra <span class="italic">Mayhoff.</span></a></li><script type="text/javascript">document.getElementById('note_LCL392_54_2').style.display = "none";</script><li class="note" id="note_LCL392_54_3"><a class="footnoteCrossrefLink" href="#target_note_LCL392_54_3" title="Click to highlight in text"><sup class="lineRef">3</sup>tenuia <span class="italic">Mayhoff</span>: bina <span class="italic">Detlefsen</span>: vina F: bina dT: una E.</a></li><script type="text/javascript">document.getElementById('note_LCL392_54_3').style.display = "none";</script></ul></section></notes></section>