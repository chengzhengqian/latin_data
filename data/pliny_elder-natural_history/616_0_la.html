<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

lanati a candore mollitiaque carnis. asellorum duo genera, collyri<a class="footnoteLink" href="#note_LCL353_204_1" id="target_note_LCL353_204_1"><sup>1</sup></a> minores et bacchi qui non nisi in alto capiuntur, ideo praelati prioribus. at in lupis in amne capti praeferuntur.</p>
<span class="br"></span><span class="lineNumber">62</span><span class="br"></span><p>XXIX. Nunc principatus scaro datur, qui solus piscium dicitur ruminare herbisque vesci atque non aliis piscibus, Carpathio maxime mari frequens; promunturium Troadis Lectum numquam sponte transit. inde advectos Tiberio Claudio principe Optatus e libertis eius praefectus classis inter Ostiensem et Campaniae oram sparsos disseminavit,
<span class="br"></span><span class="lineNumber">63</span><span class="br"></span>quinquennio fere cura adhibita ut capti redderentur mari. postea frequentes inveniuntur Italiae litore, non antea ibi capti; admovitque sibi gula sapores piscibus satis et novum incolam mari dedit, ne quis peregrinas aves Romae parere miretur. proxima est mensa iecori dumtaxat mustelarum quas, mirum dictu, inter Alpes quoque lacus Raetiae Brigantinus aemulas marinis generat.</p>
<span class="br"></span><span class="lineNumber">64</span><span class="br"></span><p>XXX. Ex reliqua nobilitate et gratia maximo est et copia mullis, sicut magnitudo modica, binasque libras ponderis raro admodum exuperant, nec in vivariis piscinisque crescunt. septentrionalis tantum hos et proxima occidentis parte gignit oceanus.

</p></section><notes><section class="footnotes"><ul><li class="note" id="note_LCL353_204_1"><a class="footnoteCrossrefLink" href="#target_note_LCL353_204_1" title="Click to highlight in text"><sup class="lineRef">1</sup>callariae <span class="italic">Hermolaus ex Athen.</span> vii. 315.</a></li><script type="text/javascript">document.getElementById('note_LCL353_204_1').style.display = "none";</script></ul></section></notes></section>