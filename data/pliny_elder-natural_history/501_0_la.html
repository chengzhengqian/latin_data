<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

aliquem ex arcanis mitteret, se enim ab inferis
<span class="br"></span><span class="lineNumber">179</span><span class="br"></span>remissum habere quae nuntiaret. misit plures Pompeius ex amicis, quibus Gabienus dixit inferis dis placere Pompei causas et partes pias: proinde eventum
futurum quem optaret; hoc se nuntiare iussum; argumentum fore veritatis quod peractis mandatis protinus exspiraturus esset. idque ita evenit. post sepulturam quoque visorum exempla sunt, nisi quod naturae opera, non prodigia, consectamur.</p>
<span class="br"></span><span class="lineNumber">180</span><span class="br"></span><p>LIII. In primis autem miraculo sunt atque frequentes<a class="footnoteLink" href="#note_LCL352_626_1" id="target_note_LCL352_626_1"><sup>1</sup></a> mortes repentinae (hoc est summa vitae felicitas) quas esse naturales docebimus. plurimas prodidit
Verrius, nos cum delectu modum servabimus. gaudio obiere praeter Chilonem, de quo diximus, Sophocles et Dionysius Siciliae tyrannus, uterque accepto
tragicae victoriae nuntio, mater illa Cannensi filio incolumi reviso contra nuntium falsum, pudore Diodorus sapientiae dialecticae professor, lusoria quaestione non protinus ad interrogationem<a class="footnoteLink" href="#note_LCL352_626_2" id="target_note_LCL352_626_2"><sup>2</sup></a>
<span class="br"></span><span class="lineNumber">181</span><span class="br"></span>Stilponis dissoluta. nullis evidentibus causis obiere: dum calciantur matutino, duo Caesares, praetor et praetura perfunctus dictatoris Caesaris pater, hic Pisis exanimatus, ille Romae, Q. Fabius Maximus in consulatu suo pridie kal. Ian., in cuius locum C. Rebilus paucissimarum horarum consulatum petiit, item C. Volcatius Gurges senator, omnes adeo sani atque tempestivi ut de progrediendo cogitarent; Q. Aemilius Lepidus iam egrediens incusso pollice limini




</p></section><notes><section class="footnotes"><ul><li class="note" id="note_LCL352_626_1"><a class="footnoteCrossrefLink" href="#target_note_LCL352_626_1" title="Click to highlight in text"><sup class="lineRef">1</sup><span class="italic">Rackham:</span> frequenter <span class="italic">aut</span> frequentia.</a></li><script type="text/javascript">document.getElementById('note_LCL352_626_1').style.display = "none";</script><li class="note" id="note_LCL352_626_2"><a class="footnoteCrossrefLink" href="#target_note_LCL352_626_2" title="Click to highlight in text"><sup class="lineRef">2</sup><span class="italic">V.l.</span> ab interrogatione.</a></li><script type="text/javascript">document.getElementById('note_LCL352_626_2').style.display = "none";</script></ul></section></notes></section>