<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

ambitione, et in omnium municipiorum foris statuae ornamentum esse coepere propagarique<a class="footnoteLink" href="#note_LCL394_140_1" id="target_note_LCL394_140_1"><sup>1</sup></a> memoria hominum et honores legendi aevo basibus inscribi, ne in sepulcris tantum legerentur. mox forum et in domibus privatis factum atque in atriis: honos clientium instituit sic colere patronos.</p>
<span class="br"></span><span class="lineNumber">18</span><span class="br"></span><p>X. Togatae effigies antiquitus ita dicabantur. placuere et nudae tenentes hastam ab epheborum e gymnasiis exemplaribus; quas Achilleas vocant. Graeca res nihil velare, at contra Romana ac militaris thoraces addere. Caesar quidem dictator loricatam sibi dicari in foro suo passus est. nam Lupercorum habitu tam noviciae sunt quam quae nuper prodiere paenulis indutae. Mancinus eo habitu sibi statuit,
<span class="br"></span><span class="lineNumber">19</span><span class="br"></span>quo deditus fuerat. notatum ab auctoribus et L. Accium poetam in Camenarum aede maxima forma statuam sibi posuisse, cum brevis admodum fuisset. equestres utique statuae Romanam celebrationem
habent, orto sine dubio a Graecis exemplo. sed illi celetas tantum dicabant in sacris victores,




</p></section><notes><section class="footnotes"><ul><li class="note" id="note_LCL394_140_1"><a class="footnoteCrossrefLink" href="#target_note_LCL394_140_1" title="Click to highlight in text"><sup class="lineRef">1</sup>propagarique <span class="italic">B</span>: prorogarique <span class="italic">rell.</span></a></li><script type="text/javascript">document.getElementById('note_LCL394_140_1').style.display = "none";</script></ul></section></notes></section>