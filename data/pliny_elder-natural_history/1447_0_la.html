<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

autem et aceto contra sudores inmodicos vel in
<span class="br"></span><span class="lineNumber">261</span><span class="br"></span>febribus proficit. sucus ferulae alvum solvit fabae magnitudine devoratus. e viridi medulla vulvis utilis est et<a class="footnoteLink" href="#note_LCL392_154_1" id="target_note_LCL392_154_1"><sup>1</sup></a> ad omnia ea vitia. ad sanguinem sistendum
decem grana seminis bibuntur in vino trita vel cum medulla. sunt qui comitialibus morbis dandum putent luna <span class="sc">iiii</span> usque <span class="sc">vii</span> lingulae mensura.
natura ferularum murenis infestissima est, tactae siquidem ea moriuntur. Castor radicis sucum et oculorum claritati conferre multum putavit.</p>
<span class="br"></span><span class="lineNumber">262</span><span class="br"></span><p>XCIX. Et de carduorum satu inter hortensia diximus, quapropter et medicinam ex his non differamus. silvestrium genera sunt duo, unum fruticosius a terra statim, alterum unicaule crassius. utrique folia pauca, spinosa, muricatis cacuminibus, sed alter florem purpureum mittit inter medios aculeos celeriter canescentem et abeuntem cum
<span class="br"></span><span class="lineNumber">263</span><span class="br"></span>aura; σκόλυμον Graeci vocant. hic antequam floreat contusus atque expressus inlito suco alopecias replet. radix cuiuscumque ex aqua decocta potoribus sitim facere narratur. stomachum corroborat et vulvis, si credimus, etiam conferre aliquid traditur ut mares gignantur. ita certe Glaucias scripsit qui circa carduos diligentissimus videtur. mastiche e carduis odorem commendat oris.</p>
</section><notes><section class="footnotes"><ul><li class="note" id="note_LCL392_154_1"><a class="footnoteCrossrefLink" href="#target_note_LCL392_154_1" title="Click to highlight in text"><sup class="lineRef">1</sup>est et <span class="italic">ego</span>: est <span class="italic">aut</span> et <span class="italic">codd.</span></a></li><script type="text/javascript">document.getElementById('note_LCL392_154_1').style.display = "none";</script></ul></section></notes></section>