<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

duarum et viginti gentium rex totidem linguis iura dixit, pro contione singulas sine interprete
<span class="br"></span><span class="lineNumber">89</span><span class="br"></span>adfatus. Charmadas quidam in Graecia quae quis exegerit volumina in bibliothecis legentis modo repraesentavit. ars postremo eius rei facta et inventa
est a Simonide melico, consummata a Metrdoro
Scepsio, ut nihil non iisdem verbis redderetur
<span class="br"></span><span class="lineNumber">90</span><span class="br"></span>auditum. nec aliud est aeque fragile in homine: morborum et casus iniurias atque etiam metus sentit, alias particulatim, alias universa. ictus lapide oblitus est litteras tantum; ex praealto tecto lapsus matris et adfinium propinquorumque cepit oblivionem, alius aegrotus servorum etiam, sui vero nominis Messala Corvinus orator. itaque saepe deficere temptat ac meditatur vel quieto corpore et valido; somno quoque serpente amputatur, ut inanis mens quaerat ubi sit loci.</p>
<span class="br"></span><span class="lineNumber">91</span><span class="br"></span><p>XXV. Animi vigore praestantissimum arbitror genitum<a class="footnoteLink" href="#note_LCL352_564_1" id="target_note_LCL352_564_1"><sup>1</sup></a>
Caesarem dictatorem; nec virtutem constantiamque
nunc commemoro, nec sublimitatem omnium capacem quae caelo continentur, sed proprium vigorem celeritatemque quodam igne volucrem. scribere aut legere, simul dictare aut audire solitum accepimus, epistulas vero tantarum rerum quaternas pariter
<span class="br"></span><span class="lineNumber">92</span><span class="br"></span>dictare librariis aut, si nihil aliud ageret, septenas.<a class="footnoteLink" href="#note_LCL352_564_2" id="target_note_LCL352_564_2"><sup>2</sup></a> idem signis conlatis quinquagiens dimicavit, solus M. Marcellum transgressus, qui undequadragiens




</p></section><notes><section class="footnotes"><ul><li class="note" id="note_LCL352_564_1"><a class="footnoteCrossrefLink" href="#target_note_LCL352_564_1" title="Click to highlight in text"><sup class="lineRef">1</sup><span class="italic">V.ll.</span> gentium, Gaium.</a></li><script type="text/javascript">document.getElementById('note_LCL352_564_1').style.display = "none";</script><li class="note" id="note_LCL352_564_2"><a class="footnoteCrossrefLink" href="#target_note_LCL352_564_2" title="Click to highlight in text"><sup class="lineRef">2</sup><span class="italic">V.l. om.</span> librariisâ€”septenas.</a></li><script type="text/javascript">document.getElementById('note_LCL352_564_2').style.display = "none";</script></ul></section></notes></section>