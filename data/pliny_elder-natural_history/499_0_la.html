<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

tradunt. haec est conditio mortalium: ad has et eiusmodi occasiones fortunae gignimur, ut de homine
<span class="br"></span><span class="lineNumber">174</span><span class="br"></span>ne morti quidem debeat credi. reperimus inter exempla Hermotimi Clazomenii animam relicto corpore errare solitam vagamque e longinquo multa adnuntiare quae nisi a praesente nosci non possent, corpore interim semianimi, donec cremato eo inimici qui Cantharidae vocabantur remeanti animae veluti vaginam ademerint; Aristeae etiam visam evolantem ex ore in Proconneso corvi effigie, cum<a class="footnoteLink" href="#note_LCL352_622_1" id="target_note_LCL352_622_1"><sup>1</sup></a> magna quae
<span class="br"></span><span class="lineNumber">175</span><span class="br"></span>sequitur hanc<a class="footnoteLink" href="#note_LCL352_622_2" id="target_note_LCL352_622_2"><sup>2</sup></a> fabulositate. quam equidem et in Gnosio Epimenide simili modo accipio, puerum aestu et itinere fessum in specu septem et quinquaginta
dormisse annis, rerum faciem mutationemque mirantem velut postero die experrectum, hinc pari numero dierum senio ingruente, ut tamen in septimum
et quinquagesimum atque centesimum vitae duraret annum. feminarum sexus huic malo videtur maxime opportunus conversione volvae, quae si corrigatur, spiritus restituitur. huc pertinet nobile illud apud Graecos volumen Hexaclidis septem diebus feminae exanimis ad vitam revocatae.</p>
<span class="br"></span><span class="lineNumber">176</span><span class="br"></span><p>Varro quoque auctor est <span class="sc">xx</span> viro se agros dividente Capuae quendam qui efferretur feretro<a class="footnoteLink" href="#note_LCL352_622_3" id="target_note_LCL352_622_3"><sup>3</sup></a> domum


</p></section><notes><section class="footnotes"><ul><li class="note" id="note_LCL352_622_1"><a class="footnoteCrossrefLink" href="#target_note_LCL352_622_1" title="Click to highlight in text"><sup class="lineRef">1</sup><span class="italic">Rackham:</span> quae <span class="italic">aut</span> que <span class="italic">aut om.</span></a></li><script type="text/javascript">document.getElementById('note_LCL352_622_1').style.display = "none";</script><li class="note" id="note_LCL352_622_2"><a class="footnoteCrossrefLink" href="#target_note_LCL352_622_2" title="Click to highlight in text"><sup class="lineRef">2</sup><span class="italic">Mayhoff:</span> hac.  <span class="italic">Ammon</span> (<span class="italic">vel</span> toro): foro.</a></li><script type="text/javascript">document.getElementById('note_LCL352_622_2').style.display = "none";</script></ul></section></notes></section>