<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

conteruntur manusque plenae mensura sorbentur ad confirmandas fauces, stomachum, oculos, caput sensusque omnes, mulierum etiam lassitudines, saluberrimo<a class="footnoteLink" href="#note_LCL392_140_1" id="target_note_LCL392_140_1"><sup>1</sup></a> genere medicinae. calculos quoque discutit potum in aceto. inlinitur et livoribus suggillatisque
cum melle et adipe anserino aut cera Cypria. fit et oleum ex eo semine madefacto in oleo expressoque, quo utuntur ad nervorum rigores lumborumque et coxendicum et perfrictiones.</p>
<span class="br"></span><span class="lineNumber">241</span><span class="br"></span><p>LXXXVIII. Sinapis naturam<a class="footnoteLink" href="#note_LCL392_140_2" id="target_note_LCL392_140_2"><sup>2</sup></a> effectusque eosdem habere traditur adarca inter silvestria dicta, in cortice calamorum sub ipsa coma nascens.</p>
<p>LXXXIX. Marrubium plerique inter primas herbas commendavere, quod Graeci prasion vocant, alii linostrophon, nonnulli philopaeda aut philochares, notius quam ut indicandum sit. huius folia semenque contrita prosunt contra serpentes, pectorum et lateris dolores, tussim veterem, et iis qui sanguinem reiecerint
eximie utile, scopis eius cum panico aqua decoctis
<span class="br"></span><span class="lineNumber">242</span><span class="br"></span>ut asperitas suci mitigetur. inponitur strumis cum adipe. sunt qui viride semen, quantum duobus digitis capiant, cum farris pugillo decoctum addito exiguo olei et salis sorberi ieiunis ad tussim iubeant. alii nihil conparant in eadem causa marrubii et feniculi sucis ad sextarios ternos expressis decoctisque
ad sextarios duos, tum addito mellis sextario, rursus decocto ad sextarios duos, si coclearii mensura









</p></section><notes><section class="footnotes"><ul><li class="note" id="note_LCL392_140_1"><a class="footnoteCrossrefLink" href="#target_note_LCL392_140_1" title="Click to highlight in text"><sup class="lineRef">1</sup>saluberrimo <span class="italic">vulg. et Mayhoff</span>: saluberrimae <span class="italic">plurimi codd., Hard., Detlefsen.</span></a></li><script type="text/javascript">document.getElementById('note_LCL392_140_1').style.display = "none";</script><li class="note" id="note_LCL392_140_2"><a class="footnoteCrossrefLink" href="#target_note_LCL392_140_2" title="Click to highlight in text"><sup class="lineRef">2</sup>naturam <span class="italic">vulg. et Detlefsen</span>: naturae <span class="italic">multi codd.</span>: naturae esse <span class="italic">Mayhoff.</span></a></li><script type="text/javascript">document.getElementById('note_LCL392_140_2').style.display = "none";</script></ul></section></notes></section>