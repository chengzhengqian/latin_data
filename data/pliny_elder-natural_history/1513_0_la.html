<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

et sacro igni, item strumis cum axungia inveterata. Magi contra tertianas sinistra manu evelli eam iubent dicique cuius causa vellatur nec respicere, dein eius folium aegri linguae subicere ut mox in cyatho aquae devoretur.</p>
<span class="br"></span><span class="lineNumber">177</span><span class="br"></span><p>CV. Trychno, quam quidam strychnon scripsere, utinam ne coronarii in Aegypto uterentur, quos invitat hederae foliorum similitudo in duobus eius generibus, quorum alterum cui acini coccini granosi in folliculis, halicacabon vocant, alii callion, nostri autem vesicariam, quoniam vesicae et calculis prosit. frutex est surculosus verius quam herba, folliculis magnis latisque et turbinatis grandi intus acino, qui
<span class="br"></span><span class="lineNumber">178</span><span class="br"></span>maturescit Novembri mense. tertio folia sunt ocimi, minime diligenter demonstrando remedia, non venena, tractantibus, quippe insaniam facit parvo quoque suco. quamquam et Graeci auctores in iocum vertere. drachmae enim pondere lusum pudoris<a class="footnoteLink" href="#note_LCL392_286_1" id="target_note_LCL392_286_1"><sup>1</sup></a> gigni dixerunt species vanas<a class="footnoteLink" href="#note_LCL392_286_2" id="target_note_LCL392_286_2"><sup>2</sup></a> imaginesque conspicuas obversari demonstrantes, duplicatum hunc modum legitimam insaniam facere, quidquid
<span class="br"></span><span class="lineNumber">179</span><span class="br"></span>vero adiciatur ponderi repraesentari mortem. hoc est venenum quod innocentissimi auctores simpliciter dorycnion appellavere ab eo quod cuspides in proeliis tinguerentur illo passim nascente. qui parcius insectabantur manicon nominavere, qui nequiter





</p></section><notes><section class="footnotes"><ul><li class="note" id="note_LCL392_286_1"><a class="footnoteCrossrefLink" href="#target_note_LCL392_286_1" title="Click to highlight in text"><sup class="lineRef">1</sup>pudoris <span class="italic">multi codd.; ceteri om.</span>: furoris <span class="italic">coni. Mayhoff.</span></a></li><script type="text/javascript">document.getElementById('note_LCL392_286_1').style.display = "none";</script><li class="note" id="note_LCL392_286_2"><a class="footnoteCrossrefLink" href="#target_note_LCL392_286_2" title="Click to highlight in text"><sup class="lineRef">2</sup>vanas: varias x.</a></li><script type="text/javascript">document.getElementById('note_LCL392_286_2').style.display = "none";</script></ul></section></notes></section>