<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

dorsoque equitantium modo inpositi hiantibus resupino
capite ad morsum addita in os clava, dextra ac laeva tenentes extrema eius utrimque, ut frenis in terram agunt captivos, ac voce etiam sola territos cogunt evomere recentia corpora ad sepulturam. itaque uni ei insulae crocodili non adnatant, olfactuque
eius generis hominum, ut Psyllorum serpentes,
<span class="br"></span><span class="lineNumber">94</span><span class="br"></span>fugantur. hebetes oculos hoc animal dicitur habere in aqua, extra acerrimi visus, quattuorque menses hiemis semper inedia transmittere in specu. quidam hoc unum quamdiu vivat crescere arbitrantur; vivit autem longo tempore.</p>
<span class="br"></span><span class="lineNumber">95</span><span class="br"></span><p>XXXIX. Maior altitudine in eodem Nilo belua hippopotamus editur, ungulis binis quales bubus, dorso equi et iuba et hinnitu, rostro resimo, cauda et dentibus aprorum aduncis sed minus noxiis, tergoris ad scuta galeasque inpenetrabilis, praeterquam si umore madeant. depascitur segetes destinatione ante, ut ferunt, determinatas in diem et ex agro ferentibus vestigiis, ne quae revertenti insidiae comparentur.</p>
<span class="br"></span><span class="lineNumber">96</span><span class="br"></span><p>XL. Primus eum et quinque crocodilos Romae aedilitatis suae ludis M. Scaurus temporario euripo ostendit. hippopotamus in quadam medendi parte etiam magister existit; adsidua namque satietate




</p></section><notes></notes></section>