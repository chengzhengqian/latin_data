<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

plus quam dimidiam gnomonis mensuram efficit, in urbe Roma nona pars gnomonis deest umbrae, in oppido Ancona superest quinta tricesima, in parte Italiae quae Venetia appellatur iisdem horis umbra gnomoni par fit.</p>
<span class="br"></span><span class="lineNumber">183</span><span class="br"></span><p>LXXV. Simili modo tradunt in Syene oppido, quod est supra Alexandriam quinque milibus stadiorum,
solstiti die medio nullam umbram iaci, puteumque
eius experimenti gratia factum totum inluminari, ex quo adparere tum solem illi loco supra verticem esse; quod et in India supra flumen Hypasim fieri tempore eodem Onesicritus scribit. constatque in Berenice urbe Trogodytarum, et inde stadiis quattuor milibus DCCCXX in eadem gente Ptolemaide oppido,
quod in margine rubri maris ad primos elephantorum
venatus conditum est, hoc idem ante solstitium quadragenis quinis diebus totidemque postea fieri, et
<span class="br"></span><span class="lineNumber">184</span><span class="br"></span>per eos XC dies in meridiem umbras iaci. rursus in Meroe (insula haec caputque gentis Aethiopum quinque milibus stadium a Syene in amne Nilo habitatur) bis anno absumi umbras, sole duodevicesimam
tauri partem et quartamdecimam leonis tunc obtinente. in Indiae gente Oretum mons est Maleus nomine iuxta quem umbrae aestate in austrum, hieme in septentrionem iaciuntur; quindecim tantum noctibus ibi apparet septentrio. in eadem India Patalis, celeberrimo portu, sol dexter oritur, umbrae
<span class="br"></span><span class="lineNumber">185</span><span class="br"></span>in meridiem cadunt. septentrionem ibi Alexandro morante adnotatum prima tantum parte noctis


</p></section><notes></notes></section>