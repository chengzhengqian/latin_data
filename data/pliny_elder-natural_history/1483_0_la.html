<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">90</span><span class="br"></span><p>LIII. Multas praeterea ignobiles habent, sed maxime celebrant cnecon Italiae ignotam, ipsis autem oleo, non cibo gratam. hoc faciunt e semine eius. differentia prima silvestris et mitior. silvestrium
duae species. una mitiori similis,<a class="footnoteLink" href="#note_LCL392_226_1" id="target_note_LCL392_226_1"><sup>1</sup></a> caule tamen rigido; itaque et colu antiquae utebantur ex illis,<a class="footnoteLink" href="#note_LCL392_226_2" id="target_note_LCL392_226_2"><sup>2</sup></a> quare quidam atractylida vocant. semen eius candidum et grande, amarum. altera hirsutior, torosiore caule et qui paene humi serpat, minuto semine. aculeatarum generis haec est, quoniam distinguenda sunt et genera.</p>
<span class="br"></span><span class="lineNumber">91</span><span class="br"></span><p>LIV. Ergo quaedam herbarum spinosae sunt, quaedam sine spinis. spinosarum multae species. in totum spina est asparagus, scorpio, nullum enim folium habent. quaedam spinosa foliata sunt, ut carduus, erynge, glycyrrhiza, urtica. his enim omnibus foliis inest aculeata mordacitas. aliqua et secundum spinam habent folium, ut tribulus et anonis. quaedam in folio non habent et in caule habent, ut pheos quod aliqui stoeben appellavere.





</p></section><notes><section class="footnotes"><ul><li class="note" id="note_LCL392_226_1"><a class="footnoteCrossrefLink" href="#target_note_LCL392_226_1" title="Click to highlight in text"><sup class="lineRef">1</sup>similis <span class="italic">Urlichs, Detlefsen, Mayhoff</span>: simili <span class="italic">codd.</span></a></li><script type="text/javascript">document.getElementById('note_LCL392_226_1').style.display = "none";</script><li class="note" id="note_LCL392_226_2"><a class="footnoteCrossrefLink" href="#target_note_LCL392_226_2" title="Click to highlight in text"><sup class="lineRef">2</sup>ex illis <span class="italic">codd., Detlefsen</span>: exilis <span class="italic">vulg.</span>: exili <span class="italic">Mayhoff.</span></a></li><script type="text/javascript">document.getElementById('note_LCL392_226_2').style.display = "none";</script></ul></section></notes></section>