<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

carbo tritus cum melle sanat. adeo in rebus damnatis
quoque ac iam<a class="footnoteLink" href="#note_LCL419_160_1" id="target_note_LCL419_160_1"><sup>1</sup></a> nullis sunt aliqua commoda, ut carbone ecce atque cinere.</p>
<span class="br"></span><span class="lineNumber">204</span><span class="br"></span><p>LXX. Non praeteribo et unum foci exemplum Romanis litteris clarum: Tarquinio Prisco regnante tradunt repente in foco eius comparuisse genitale e cinere masculi sexus eamque quae insederat ibi, Tanaquilis reginae ancillam Ocresiam captivam, consurrexisse
gravidam. ita Servium Tullium natum, qui regno successit. inde et in regia cubanti ei puero caput arsisse, creditumque Laris familiaris filium. ob id Compitalia ludos Laribus primum instituisse.</p>
</section><notes><section class="footnotes"><ul><li class="note" id="note_LCL419_160_1"><a class="footnoteCrossrefLink" href="#target_note_LCL419_160_1" title="Click to highlight in text"><sup class="lineRef">1</sup>iam dh: tam B <span class="italic">Sillig, Ianus; an recte?</span></a></li><script type="text/javascript">document.getElementById('note_LCL419_160_1').style.display = "none";</script></ul></section></notes></section>