<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

porrigente clementer acceptus. nunc dentium
<span class="br"></span><span class="lineNumber">26</span><span class="br"></span>causa pedes eorum iaculantur alioqui mollissimos. Trogodytae contermini Aethiopiae, qui hoc solo venatu aluntur, propinquas itineri eorum conscendunt arbores, inde totius agminis novissimum speculati extremas in clunes desiliunt; laeva adprehenditur cauda, pedes stipantur in sinistro femine; ita pendens alterum poplitem dextra caedit ac<a class="footnoteLink" href="#note_LCL353_20_1" id="target_note_LCL353_20_1"><sup>1</sup></a> praeacuta bipenni, hoc crure tardato profugienti<a class="footnoteLink" href="#note_LCL353_20_2" id="target_note_LCL353_20_2"><sup>2</sup></a> alterius poplitis nervos ferit, cuncta praeceleri pernicitate peragens. alii tutiore genere sed magis fallaci ingentes arcus intentos defigunt humi longius; hos praecipui viribus iuvenes continent, alii conixi. pari conatu tendunt ac praetereuntibus sagittarum vice<a class="footnoteLink" href="#note_LCL353_20_3" id="target_note_LCL353_20_3"><sup>3</sup></a> venabula infigunt, mox sanguinis vestigia secuntur.</p>
<span class="br"></span><span class="lineNumber">27</span><span class="br"></span><p>IX. Elephantorum generis feminae multo pavidiores.
domantur autem rabidi fame et verberibus, elephantis aliis admotis qui tumultuantem catenis coerceant. et alias circa coitus maxime efferantur et stabula Indorum dentibus sternunt. quapropter arcent eos coitu feminarumque pecuaria separant, quae haud alio modo quam armentorum habent. domiti militant et turres armatorum in dorsis ferunt,



</p></section><notes><section class="footnotes"><ul><li class="note" id="note_LCL353_20_1"><a class="footnoteCrossrefLink" href="#target_note_LCL353_20_1" title="Click to highlight in text"><sup class="lineRef">1</sup><span class="italic">v.l. om.</span> ac.</a></li><script type="text/javascript">document.getElementById('note_LCL353_20_1').style.display = "none";</script><li class="note" id="note_LCL353_20_2"><a class="footnoteCrossrefLink" href="#target_note_LCL353_20_2" title="Click to highlight in text"><sup class="lineRef">2</sup><span class="italic">Rackham</span>: profugiens.</a></li><script type="text/javascript">document.getElementById('note_LCL353_20_2').style.display = "none";</script><li class="note" id="note_LCL353_20_3"><a class="footnoteCrossrefLink" href="#target_note_LCL353_20_3" title="Click to highlight in text"><sup class="lineRef">3</sup>vice <span class="italic">add. Rackham.</span></a></li><script type="text/javascript">document.getElementById('note_LCL353_20_3').style.display = "none";</script></ul></section></notes></section>