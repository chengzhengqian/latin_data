<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

utilissimo, copiosae in Creta, sed magis in Sicilia.
<span class="br"></span><span class="lineNumber">40</span><span class="br"></span>e palmis prunae vivaces ignisque lentus. fructiferarum
aliis brevius lignum in pomo, aliis longius, his mollius, illis durius, quibusdam osseum limarum dente contra fascinantes religione politum. aliud pluribus vestitum paucioribusve tunicis, aliud crassioribus tenuioribusve. ita fiunt undequinquaginta genera, si quis omnium persequi velit nomina etiam
<span class="br"></span><span class="lineNumber">41</span><span class="br"></span>barbara vinorumque ex iis differentias. clarissimae omnium, quas regias appellavere ob honorem, quoniam regibus tantum Persidis servabantur, Babylone
natae uno in horto Bagou: ita vocant spadones, qui apud eos etiam regnavere. hortus ille numquam nisi dominantis in aula fuit.</p>
<span class="br"></span><span class="lineNumber">42</span><span class="br"></span><p>At in meridiano orbe praecipuam optinent nobilitatem
syagri proximamque margarides. hae breves, candidae, rotundae, acinis quam balanis similiores, quare et nomen a margaritis accepere. una earum arbor in Chora esse traditur, una et syagrorum, mirumque
de ea accipimus, cum phoenice ave, quae putatur ex huius palmae argumento nomen accepisse, intermori ac renasci ex seipsa, eratque, cum proderem,


</p></section><notes></notes></section>