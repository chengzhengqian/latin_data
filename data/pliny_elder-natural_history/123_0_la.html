<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

caelum appellavere maiores quod alio nomine aera, omne quod inani simile vitalem hunc spiritum fundit. Infra lunam haec sedes, multoque inferior (ut animadverto propemodum constare), infinitum ex superiore natura aeris, infinitum et terreni halitus miscens utraque sorte confunditur. hinc nubila, tonitrua et alia fulmina, hinc grandines, pruinae, imbres, procellae, turbines, hinc plurima mortalium
<span class="br"></span><span class="lineNumber">103</span><span class="br"></span>mala et rerum naturae pugna secum. terrena in caelum tendentia deprimit siderum vis, eademque quae sponte non subeant ad se trahit. decidunt imbres, nebulae subeunt, siccantur amnes, ruunt grandines, torrent radii et terram in medio mundi<a class="footnoteLink" href="#note_LCL330_247_1" id="target_note_LCL330_247_1"><sup>1</sup></a> undique impellunt, iidem infracti resiliunt et quae potavere<a class="footnoteLink" href="#note_LCL330_247_2" id="target_note_LCL330_247_2"><sup>2</sup></a> auferunt secum. vapor ex alto cadit rursumque in altum redit. venti ingruunt inanes, iidemque cum rapina remeant. tot animalium haustus spiritum e sublimi aere<a class="footnoteLink" href="#note_LCL330_247_3" id="target_note_LCL330_247_3"><sup>3</sup></a> trahit, at ille contra nititur, tellusque ut inani caelo spiritum refundit.<a class="footnoteLink" href="#note_LCL330_247_4" id="target_note_LCL330_247_4"><sup>4</sup></a>
<span class="br"></span><span class="lineNumber">104</span><span class="br"></span>sic ultro citro conmeante natura ut tormento
aliquo mundi celeritate discordia accenditur nec stare pugnae licet, sed adsidue rapta convolvitur et circa terram inmenso rerum causas globo ostendit, subinde per nubes caelum aliud atque aliud<a class="footnoteLink" href="#note_LCL330_247_5" id="target_note_LCL330_247_5"><sup>5</sup></a> obtexens. ventorum hoc regnum. itaque praecipua eorum





</p></section><notes></notes></section>