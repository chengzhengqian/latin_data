<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

pellit, et frutex coriarius appellatur, subrutilus, cubitalis, crassitudine digitali, cuius aridis foliis ut
<span class="br"></span><span class="lineNumber">92</span><span class="br"></span>malicorio coria perficiuntur. medici autem rhoicis utuntur ad contusa, item coeliacos et sedis ulcera aut quae phagedaenas vocant. trita cum melle et inlita cum aceto * * * decoctum eorum instillatur auribus purulentis. fit et stomatice decoctis ramis ad eadem quae ex moris, sed efficacior admixto alumine. inlinitur eadern hydropicorum tumori.</p>
<span class="br"></span><span class="lineNumber">93</span><span class="br"></span><p>LV. Rhus qui erythros appellatur semen est huius fruticis. vim habet adstringendi refrigerandique. adspergitur pro sale obsoniis alvo soluta, omnesque carnes cum silphio suaviores facit. medetur ulceribus manantibus cum melle, asperitati linguae, percussis
lividis, desquamatis; eodem modo capitis vulnera ad cicatricem celerrime perducit, feminarum abundantiam sistit cibo.</p>
<span class="br"></span><span class="lineNumber">94</span><span class="br"></span><p>LVI. Alia res erythrodanum, quam aliqui ereuthodanum vocant, nos rubiam, qua tinguntur lanae pellesque perficiuntur. in medicina urinam ciet, morbum regium sanat ex aqua mulsa, et lichenas ex aceto inlita, ischiadicos, paralyticos ita ut bibentes laventur cotidie. radix semenque trahunt menses, alvum sistunt et collectiones discutiunt. contra




</p></section><notes></notes></section>