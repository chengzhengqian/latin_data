<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

piscium maximum<a class="footnoteLink" href="#note_LCL418_476_1" id="target_note_LCL418_476_1"><sup>1</sup></a> esse tradit porcum, quem Lacedaemoni 
orthagoriscum vocent; grunnire eum, cum capiatur. esse vero illam naturae accidentiam—quod magis miremur—etiam in locis quibusdam, adposito occurrit exemplo, siquidem salsamenta omnium generum in Italia Beneventi refici constat.</p>
<span class="br"></span><span class="lineNumber">20</span><span class="br"></span><p>X. Pisces marinos in usu fuisse protinus a condita Roma auctor est Cassius Hemina, cuius verba de ea re subiciam: Numa constituit ut pisces, qui squamosi non essent, ni pollucerent, parsimonia commentus, ut convivia publica et privata cenaeque ad pulvinaria facilius compararentur, ni qui ad polluctum emerent pretio minus parcerent eaque praemercarentur.</p>
<span class="br"></span><span class="lineNumber">21</span><span class="br"></span><p>XI. Quantum apud nos Indicis margaritis pretium est, de quis suo loco satis diximus, tantum apud Indos curalio; namque ista persuasione gentium constant.<a class="footnoteLink" href="#note_LCL418_476_2" id="target_note_LCL418_476_2"><sup>2</sup></a> gignitur et in Rubro quidem mari, sed nigrius, item in Persico—vocatur lace—laudatissimum in Gallico sinu circa Stoechadas insulas et in Siculo circa Aeolias ac Drepana. nascitur et apud Graviscas et ante Neapolim Campaniae; maximeque rubens, sed molle
<span class="br"></span><span class="lineNumber">22</span><span class="br"></span>et ideo vilissimum Erythris. forma est ei fruticis, colos viridis. bacae eius candidae sub aqua ac molles, exemptae confestim durantur et rubescunt qua corna







</p></section><notes><section class="footnotes"><ul><li class="note" id="note_LCL418_476_1"><a class="footnoteCrossrefLink" href="#target_note_LCL418_476_1" title="Click to highlight in text"><sup class="lineRef">1</sup>maximum <span class="italic">codd.</span>: maxime mirum <span class="italic">Mayhoff, qui notam addit</span>: “<span class="italic">an excidit</span> (<span class="italic">ante</span> Apion) <span class="italic">alterum exemplum piscis aliquo loco non muti?</span>”</a></li><script type="text/javascript">document.getElementById('note_LCL418_476_1').style.display = "none";</script><li class="note" id="note_LCL418_476_2"><a class="footnoteCrossrefLink" href="#target_note_LCL418_476_2" title="Click to highlight in text"><sup class="lineRef">2</sup>constant <span class="italic">multi codd.</span>: constat BV: ita . . . constat <span class="italic">in Appendice Mayhoff.</span></a></li><script type="text/javascript">document.getElementById('note_LCL418_476_2').style.display = "none";</script></ul></section></notes></section>