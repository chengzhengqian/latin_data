<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

nullius ante Ciceronianam vetustior memoria est, quo noviciae apparent.</p>
<span class="br"></span><span class="lineNumber">103</span><span class="br"></span><p>XXXI. Alia est arbor eodem nomine, malum ferens execratum aliquis odore et amaritudine, aliis expetitum,
domus etiam decorans, nec dicenda verbosius.</p>
<span class="br"></span><span class="lineNumber">104</span><span class="br"></span><p>XXXII. Eadem Africa, qua vergit ad nos, insignem arborem loton gignit, quam vocat celthim, et ipsam Italiae familiarem sed terra mutatam. praecipua est circa Syrtes atque Nasamonas. magnitudo quae piro, quamquam Nepos Cornelius brevem tradit. incisurae folio crebriores, alioqui ilicis viderentur. differentiae plures, eaeque maxime fructibus fiunt.
<span class="br"></span><span class="lineNumber">105</span><span class="br"></span>magnitudo huic fabae, color croci, sed ante maturitatem
alius atque alius, sicut uvis. nascitur densus in ramis myrti modo, non ut in Italia cerasi,<a class="footnoteLink" href="#note_LCL370_160_1" id="target_note_LCL370_160_1"><sup>1</sup></a> tam dulcis ibi cibo ut nomen etiam genti terraeque dederit nimis hospitali advenarum oblivione patriae. ferunt ventris non sentire morbos qui eum mandant.
<span class="br"></span><span class="lineNumber">106</span><span class="br"></span>melior sine interiore nucleo, qui de altero genere osseus videtur. vinum quoque exprimitur illi simile mulso, quod ultra denos dies negat durare idem Nepos, bacasque concisas cum alica ad cibos doliis condi. quin et exercitus pastos eo accipimus ultro




</p></section><notes><section class="footnotes"><ul><li class="note" id="note_LCL370_160_1"><a class="footnoteCrossrefLink" href="#target_note_LCL370_160_1" title="Click to highlight in text"><sup class="lineRef">1</sup><span class="italic">Edd.</span>: cerasis <span class="italic">aut</span> cerasus.</a></li><script type="text/javascript">document.getElementById('note_LCL370_160_1').style.display = "none";</script></ul></section></notes></section>