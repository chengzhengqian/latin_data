<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

crudum sed gratius decoctum sive aqua sive pruna. neque aliunde magis quam purgamentis eius sues crassescunt.</p>
<span class="br"></span><span class="lineNumber">111</span><span class="br"></span><p>XXXIII. Cyrenaica regio loton suae postponit paliuro. fruticosior haec fructuque magis rubens, cuius nucleus non simul mandatur,iucundus per se ac suavior e vino, quin et vina suco suo commendans. interior Africa ad Garamantas usque et deserta palmarum magnitudine et suavitate constat,<a class="footnoteLink" href="#note_LCL370_164_1" id="target_note_LCL370_164_1"><sup>1</sup></a> nobilibus<a class="footnoteLink" href="#note_LCL370_164_2" id="target_note_LCL370_164_2"><sup>2</sup></a> maxime
<span class="br"></span><span class="lineNumber">112</span><span class="br"></span>circa delubrum Hammonis;</p>
<p>XXXIV. sed circa Carthaginem Punicum malum cognomine sibi vindicat: aliqui granatum appellant; divisit et in genera apyrenum vocando cui lignosus nucleus abesset: candidior ei natura et blandiores acini minusque amaris distincti membranis; alias structura eorum quaedam ut in
<span class="br"></span><span class="lineNumber">113</span><span class="br"></span>favis, communis nucleos habentium. horum quinque species: dulcia, acria, mixta, acida, vinosa; Samia et Aegyptia distinguntur erythrocomis et leucocomis. corticis maior usus ex acerbis ad perficienda coria. flos balaustium vocatur, et medicis idoneus
et tinguendis vestibus, quarum color inde nomen accepit.</p>
<span class="br"></span><span class="lineNumber">114</span><span class="br"></span><p>XXXV. In Asia et Graecia nascuntur frutices: epicactis, quem alii embolinen vocant, parvis foliis quae pota contra venena prosunt sicut erices contra






</p></section><notes><section class="footnotes"><ul><li class="note" id="note_LCL370_164_1"><a class="footnoteCrossrefLink" href="#target_note_LCL370_164_1" title="Click to highlight in text"><sup class="lineRef">1</sup>praestat <span class="italic">Dalec.</span></a></li><script type="text/javascript">document.getElementById('note_LCL370_164_1').style.display = "none";</script><li class="note" id="note_LCL370_164_2"><a class="footnoteCrossrefLink" href="#target_note_LCL370_164_2" title="Click to highlight in text"><sup class="lineRef">2</sup>nobilium? <span class="italic">Mayhoff.</span></a></li><script type="text/javascript">document.getElementById('note_LCL370_164_2').style.display = "none";</script></ul></section></notes></section>