<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

venia caedendi, non tamen ut ante ortum solis
<span class="br"></span><span class="lineNumber">90</span><span class="br"></span>aut post occasum liceat. sarmenta hasta dividit sacerdos deoque partem ponit, reliquum mercator in massas condit. est et alia fama cum sole dividi ternasque
partes fieri, dein sorte gemina discerni, quodque soli cesserit relinqui ac sponte conflagrare.</p>
<span class="br"></span><span class="lineNumber">91</span><span class="br"></span><p>Praecipua bonitas virgultorum tenuissimis partibus ad longitudinem palmi, secunda proximis breviore mensura, atque ita ordine; vilissimum quod radicibus proximum, quoniam ibi minimum corticis, in quo summa gratia, eaque de causa praeferuntur cacumina,
ubi plurimus cortex.<a class="footnoteLink" href="#note_LCL370_66_1" id="target_note_LCL370_66_1"><sup>1</sup></a> ipsum vero lignum in fastidio propter origani acrimoniam, xylocinnamomum
<span class="br"></span><span class="lineNumber">92</span><span class="br"></span>vocatur. pretium ei in libras êÜñ <span class="sc">x.</span> quidam cinnami duo genera tradidere, candidius nigriusque; et quondam praeferebatur candidum, nunc contra nigrum laudatur, atque etiam varium praeferunt candido. certissima tamen aestimatio ne sit scabrum atque ut inter sese tritum tarde frietur. damnatur in primis molle aut cui labet<a class="footnoteLink" href="#note_LCL370_66_2" id="target_note_LCL370_66_2"><sup>2</sup></a> cortex.</p>
<span class="br"></span><span class="lineNumber">93</span><span class="br"></span><p>Ius eius a Gebbanitarum rege solo proficiscitur; is edicto mercatu vendit. pretia quondam fuere in libras denarium milia; auctum id parte dimidia est incensis,
ut ferunt, silvis ira barbarorum: id acciderit


</p></section><notes><section class="footnotes"><ul><li class="note" id="note_LCL370_66_1"><a class="footnoteCrossrefLink" href="#target_note_LCL370_66_1" title="Click to highlight in text"><sup class="lineRef">1</sup><span class="italic">Edd.</span>: ubi pluribus torpet.</a></li><script type="text/javascript">document.getElementById('note_LCL370_66_1').style.display = "none";</script><li class="note" id="note_LCL370_66_2"><a class="footnoteCrossrefLink" href="#target_note_LCL370_66_2" title="Click to highlight in text"><sup class="lineRef">2</sup><span class="italic">Mayhoff</span>: labit <span class="italic">aut</span> labitur <span class="italic">aut</span> livet.</a></li><script type="text/javascript">document.getElementById('note_LCL370_66_2').style.display = "none";</script></ul></section></notes></section>