<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">119</span><span class="br"></span><p>LXXI. Iunci radix in tribus heminis aquae decocta ad tertias tussi medetur. semen tostum et in aqua potum sistit et alvum et feminarum menses. capitis dolores facit qui vocatur holoschoenus.
quae proxima sunt radici commanducantur
adversus araneorum morsus. invenio etiamnum
iunci genus quod euripicen vocant. huius semine somnum adlici, set modum servandum ne sopor fiat.</p>
<span class="br"></span><span class="lineNumber">120</span><span class="br"></span><p>LXXII. Obiter et odorati iunci medicinae dicentur,
quoniam et in Syria Coele, ut suo loco rettulimus,
nascitur. laudatissimus ex Nabataea cognomine
teuchitis, proximus Babylonius, pessimus ex Africa ac sine odore. est autem rotundus, vinosae<a class="footnoteLink" href="#note_LCL392_248_1" id="target_note_LCL392_248_1"><sup>1</sup></a> mordacitatis ad linguam. sincerus in confricando odorem rosae emittit rubentibus fragmentis. discutit
inflationes, ob id stomacho utilis bilemque reicientibus. singultus sedat, ructus movet, urinam ciet, vesicae medetur. ad muliebres usus decoquitur.
opisthotonicis cum resina arida inponitur excalfactoria vi.</p>
<span class="br"></span><span class="lineNumber">121</span><span class="br"></span><p>LXXIII. Rosa adstringit, refrigerat. usus eius dividitur in folia et flores et capita. foliorum partes




</p></section><notes><section class="footnotes"><ul><li class="note" id="note_LCL392_248_1"><a class="footnoteCrossrefLink" href="#target_note_LCL392_248_1" title="Click to highlight in text"><sup class="lineRef">1</sup>vinosae <span class="italic">cum codd. Mayhoff</span>: virosae <span class="italic">Urlichs, Detlefsen.</span></a></li><script type="text/javascript">document.getElementById('note_LCL392_248_1').style.display = "none";</script></ul></section></notes></section>