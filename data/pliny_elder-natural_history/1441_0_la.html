<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">243</span><span class="br"></span>in die sorbeatur in aquae cyatho. virilium vitiis tusum cum melle mire prodest. lichenas purgat ex aceto, ruptis, convolsis, spasticis, nervis salutare. potum alvum solvit cum sale et aceto, item menstrua et secundas mulierum. arida farina cum melle ad tussim siccam efficacissima est, item ad gangraenas et pterygia. sucus vero auriculis et naribus et morbo regio minuendaeque bili cum melle prodest,
<span class="br"></span><span class="lineNumber">244</span><span class="br"></span>item contra venena inter pauca potens. ipsa herba stomachum et excreationes pectoris purgat cum iride et melle, urinam ciet, cavenda tamen exulceratae vesicae et renium vitiis. dicitur sucus et claritatem oculorum adiuvare. Castor marrubii duo genera tradit, nigrum et quod magis probat candidum. in ovum inane sucum addit is ipsumque ovum infundit. mel aequis portionibus, tepefactum vomicas rumpere. purgare, persanare promittens, inlitis etiam vulneribus
a cane factis tuso cum axungia vetere.<a class="footnoteLink" href="#note_LCL392_142_1" id="target_note_LCL392_142_1"><sup>1</sup></a></p>
<span class="br"></span><span class="lineNumber">245</span><span class="br"></span><p>XC. Serpyllum a serpendo putant dictum, quod in silvestri evenit, in petris maxime; nam sativum non serpit, sed ad palmum altitudine increscit. pinguius voluntarium et candidioribus foliis ramisque,
adversus serpentes efficax, maxime cenchrim et scolopendras terrestres ac marinas et scorpiones,





</p></section><notes><section class="footnotes"><ul><li class="note" id="note_LCL392_142_1"><a class="footnoteCrossrefLink" href="#target_note_LCL392_142_1" title="Click to highlight in text"><sup class="lineRef">1</sup>inlitis . . . vetere. <span class="italic">Ita Detlefsen</span>: promittens. inlinit etiam vulneribus a cane factis tusum cum axungia vetere <span class="italic">Mayhoff</span>: inlinit <span class="italic">coniectura vetus est, sed</span> tusam tuso tusum <span class="italic">codd.</span></a></li><script type="text/javascript">document.getElementById('note_LCL392_142_1').style.display = "none";</script></ul></section></notes></section>