<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
Marmaricum volvis, et omnium<a class="footnoteLink" href="#note_LCL370_174_1" id="target_note_LCL370_174_1"><sup>1</sup></a> inflationibus
Apulum vomitus facit, stomachum et alvum solvit. quidam id cynosbaton vocant, alii ophiostaphylen.</p>
<span class="br"></span><span class="lineNumber">128</span><span class="br"></span><p>XLV. Frutectosi est generis et saripha circa Nilum nascens, duorum ferme cubitorum altitudine, pollicari crassitudine, coma papyri, similique manditur modo, radice ferrariis officinis praecipua carbonis usu propter duritiam.</p>
<span class="br"></span><span class="lineNumber">129</span><span class="br"></span><p>XLVI. Non omittendum est et quod Babylone seritur in spinis, quoniam non aliubi vivit, sicut et viscum in arboribus, sed illud in spina tantum quae regia vocatur. mirum quod eodem die germinat quo iniectum est—inicitur autem ipso canis ortu—et celerrime arborem occupat. condiunt eo vina, et ideo serunt. spina illa nascitur et Athenis in longis muris.</p>
<span class="br"></span><span class="lineNumber">130</span><span class="br"></span><p>XLVII. Frutex est et cytisus ab Amphilocho Atheniense miris laudibus praedicatus pabulo omnium, aridus vero etiam suum, spondetque iugero eius annua HS. <span class="sc">mm</span> vel mediocri solo reditus. utilitas quae ervo, sed ocior satias, perquam modico pinguescente quadripede, ita ut iumenta hordeum spernant. non ex alio pabulo lactis maior copia aut melior, super omnia pecudum medicina ea<a class="footnoteLink" href="#note_LCL370_174_2" id="target_note_LCL370_174_2"><sup>2</sup></a> validas<a class="footnoteLink" href="#note_LCL370_174_3" id="target_note_LCL370_174_3"><sup>3</sup></a> a morbis







</p></section><notes><section class="footnotes"><ul><li class="note" id="note_LCL370_174_1"><a class="footnoteCrossrefLink" href="#target_note_LCL370_174_1" title="Click to highlight in text"><sup class="lineRef">1</sup><span class="italic">V.l.</span> omnibus.</a></li><script type="text/javascript">document.getElementById('note_LCL370_174_1').style.display = "none";</script><li class="note" id="note_LCL370_174_2"><a class="footnoteCrossrefLink" href="#target_note_LCL370_174_2" title="Click to highlight in text"><sup class="lineRef">2</sup>ea <span class="italic">add.? Mayhoff.</span></a></li><script type="text/javascript">document.getElementById('note_LCL370_174_2').style.display = "none";</script><li class="note" id="note_LCL370_174_3"><a class="footnoteCrossrefLink" href="#target_note_LCL370_174_3" title="Click to highlight in text"><sup class="lineRef">3</sup><span class="italic">Mayhoff</span>: valida.</a></li><script type="text/javascript">document.getElementById('note_LCL370_174_3').style.display = "none";</script></ul></section></notes></section>