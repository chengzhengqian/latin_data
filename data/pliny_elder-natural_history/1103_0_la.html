<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">12</span><span class="br"></span>illa sunt noxia frigora quae septentrionibus aut prae-posteris fiunt horis; hiemem quidem aquiloniam esse omnibus satis utilissimum. imbres vero tum expetendi evidens causa est, quoniam arbores fetu exinanitas et foliorum quoque amissione<a class="footnoteLink" href="#note_LCL371_10_1" id="target_note_LCL371_10_1"><sup>1</sup></a> languidas naturale est avide esurire, cibus autem earum imber.
<span class="br"></span><span class="lineNumber">13</span><span class="br"></span>quare tepidam esse hiemem, ut absumpto partu arborum sequatur protinus conceptus, id est germinatio, ac deinde alia florescendi exinanitio, inutilissimum experimentis creditur. quin immo si plures ita continuentur anni, etiam ipsae moriantur<a class="footnoteLink" href="#note_LCL371_10_2" id="target_note_LCL371_10_2"><sup>2</sup></a> arbores, quando nemini dubia poena est in fame laborantium; ergo qui dixit hiemes serenas optandas non pro
<span class="br"></span><span class="lineNumber">14</span><span class="br"></span>arboribus vota fecit. nec per solstitia imbres vitibus conducunt. hiberno quidem pulvere laetiores fieri messes luxuriantis ingenii fertilitate dictum est; alioqui vota arborum frugumque communia sunt nives diutinas sedere. causa non solum quia animam terrae evanescentem exhalatione includunt et conprimunt retroque agunt in vires frugum atque radices, verum quod et liquorem sensim praebent, purum praeterea levissimumque, quando aquarum
<span class="br"></span><span class="lineNumber">15</span><span class="br"></span>caelestium spuma pruina est.<a class="footnoteLink" href="#note_LCL371_10_3" id="target_note_LCL371_10_3"><sup>3</sup></a> ergo umor ex his non universus ingurgitans diluensque, sed quomodo sititur







</p></section><notes><section class="footnotes"><ul><li class="note" id="note_LCL371_10_1"><a class="footnoteCrossrefLink" href="#target_note_LCL371_10_1" title="Click to highlight in text"><sup class="lineRef">1</sup><span class="italic">Edd.</span>: emissione.</a></li><script type="text/javascript">document.getElementById('note_LCL371_10_1').style.display = "none";</script><li class="note" id="note_LCL371_10_2"><a class="footnoteCrossrefLink" href="#target_note_LCL371_10_2" title="Click to highlight in text"><sup class="lineRef">2</sup>moriuntur <span class="italic">edd.</span></a></li><script type="text/javascript">document.getElementById('note_LCL371_10_2').style.display = "none";</script><li class="note" id="note_LCL371_10_3"><a class="footnoteCrossrefLink" href="#target_note_LCL371_10_3" title="Click to highlight in text"><sup class="lineRef">3</sup><span class="italic">Rackham</span>: spuma est (pruina est <span class="italic">cd. Par. Lat.</span> 6795).</a></li><script type="text/javascript">document.getElementById('note_LCL371_10_3').style.display = "none";</script></ul></section></notes></section>