<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

quod ars nulla in paucis numero praestet adfectando! nec tamen ego in plerisque eorum obstringam fidem meam, potiusque ad auctores relegabo qui dubiis reddentur omnibus, modo ne sit fastidio Graecos sequi tanto maiore eorum diligentia vel cura vetustiore.</p>
<span class="br"></span><span class="lineNumber">9</span><span class="br"></span><p>II. Esse Scytharum genera, et quidem plura, quae corporibus humanis vescerentur indicavimusâ€”id ipsum incredibile fortasse ni cogitemus, in medio orbe terrarum [ac Sicilia et Italia<a class="footnoteLink" href="#note_LCL352_512_1" id="target_note_LCL352_512_1"><sup>1</sup></a>] fuisse gentes huius monstri, Cyclopas et Laestrygonas, et nuperrime
trans Alpis hominem immolari gentium earum
<span class="br"></span><span class="lineNumber">10</span><span class="br"></span>more solitum, quod paulum a mandendo abest. sed iuxta eos qui sunt ad septentrionem versi, haut procul ab ipso aquilonis exortu specuque eius dicto, quem locum Ges Clithron appellant, produntur Arimaspi, quos diximus, uno oculo in fronte media insignes. quibus adsidue bellum esse circa metalla cum grypis, ferarum volucri genere, quale vulgo traditur, eruente ex cuniculis aurum, mira cupiditate et feris custodientibus et Arimaspis rapientibus, multi sed maxime inlustres Herodotus et Aristeas Proconnesius scribunt.</p>
<span class="br"></span><span class="lineNumber">11</span><span class="br"></span><p>Super alios autem Anthropophagos Scythas in quadam convalle magna Imavi montis regio est quae vocatur Abarimon, in qua silvestres vivunt homines aversis post crura plantis, eximiae velocitatis, passim






</p></section><notes><section class="footnotes"><ul><li class="note" id="note_LCL352_512_1"><a class="footnoteCrossrefLink" href="#target_note_LCL352_512_1" title="Click to highlight in text"><sup class="lineRef">1</sup><span class="italic">V.l.</span> ab Italia et Sicilia: <span class="italic">secl. Mayhoff.</span></a></li><script type="text/javascript">document.getElementById('note_LCL352_512_1').style.display = "none";</script></ul></section></notes></section>