<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

oleaster et olea atque castanea, carpinus, populus. haec et crispa aceris modoâ€”si ulla materies idonea esset ramis saepe deputatis: castratio illa est adimitque
<span class="br"></span><span class="lineNumber">207</span><span class="br"></span>vires. de cetero plerisque horum, sed utique robori, tanta duritia ut terebrari nisi madefactum non queat et ne sic quidem adactus avelli clavus. e diverso clavum non tenet cedrus. mollissima tilia; eadem videtur et calidissima: argumentum adferunt quod citissime ascias retundat. calidae et morus, laurus, hederae et omnia e quibus igniaria fiunt.</p>
<span class="br"></span><span class="lineNumber">208</span><span class="br"></span><p>LXXVII. Exploratorum hoc usus in castris pastorumque
repperit, quoniam ad excudendum ignem non semper lapidis occasio est; teritur ergo lignum ligno ignemque concipit adtritu, excipiente materie aridi fomitis,
fungi vel foliorum facillimo conceptu. sed nihil hedera praestantius quae teratur, lauro quae terat; probatur et vitis ex silvestribus alia quam labrusca,
<span class="br"></span><span class="lineNumber">209</span><span class="br"></span>et ipsa hederae modo arborem scandens. frigidissima
quaecumque aquatica; lentissima autem et ideo scutis faciendis aptissima quorum plaga contrahit se protinus cluditque suum vulnus et ob id contumacius tramittit ferrum, in quo sunt genere vitis,<a class="footnoteLink" href="#note_LCL370_522_1" id="target_note_LCL370_522_1"><sup>1</sup></a> vitex,<a class="footnoteLink" href="#note_LCL370_522_2" id="target_note_LCL370_522_2"><sup>2</sup></a>
</p></section><notes><section class="footnotes"><ul><li class="note" id="note_LCL370_522_1"><a class="footnoteCrossrefLink" href="#target_note_LCL370_522_1" title="Click to highlight in text"><sup class="lineRef">1</sup><span class="italic">Mayhoff e Theophr.</span>: fici.</a></li><script type="text/javascript">document.getElementById('note_LCL370_522_1').style.display = "none";</script><li class="note" id="note_LCL370_522_2"><a class="footnoteCrossrefLink" href="#target_note_LCL370_522_2" title="Click to highlight in text"><sup class="lineRef">2</sup><span class="italic">Mayhoff e Vitruv.</span>: ut ex <span class="italic">aut</span> ilex.</a></li><script type="text/javascript">document.getElementById('note_LCL370_522_2').style.display = "none";</script></ul></section></notes></section>