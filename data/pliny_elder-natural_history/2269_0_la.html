<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

urinam canis suam egesserit dicitur ad venerem pigrior fieri. mirum et de stelionis cinere, si verum est, linamento involutum in sinistra manu venerem stimulare, si transferatur in dextram, inhibere, item vespertilionis sanguinem collectum flocco subpositumque
capiti mulierum libidinem movere aut anseris linguam in cibo vel potione sumptam.</p>
<span class="br"></span><span class="lineNumber">144</span><span class="br"></span><p>L. Phthiriasim et totius corporis pota membrana senectutis anguium triduo necat, serum exempto caseo potum cum exiguo sale. caseos, si cerebrum mustelae coagulo addatur, negant corrumpi vetustate aut a muribus attingi. eiusdem mustelae cinis si detur in offa gallinaceis et columbinis, tutos esse a mustelis. iumentorum urinae tormina vespertilione adalligato finiuntur, verminatio ter circumlato mediis palumbe. mirum dictu, palumbis emissus moritur iumentumque liberatur confestim.</p>
<span class="br"></span><span class="lineNumber">145</span><span class="br"></span><p>LI. Ebriosis ova noctuae per triduum data in vino taedium eius adducunt. ebrietatem arcet pecudum assus pulmo praesumptus. hirundinis rostri cinis cum murra tritus et vino quod bibetur inspersus securos praestabit a temulentia. invenit Orus Assyriorum rex.</p>
<span class="br"></span><span class="lineNumber">146</span><span class="br"></span><p>LII. Praeter haec sunt notabilia animalium ad hoc volumen pertinentium: gromphenaâ€”avem in Sardinia narrant grui similem, ignotam iam etiam
</p></section><notes></notes></section>