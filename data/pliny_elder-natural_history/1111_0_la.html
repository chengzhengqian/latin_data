<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

et operi et satis. intellegere modo libeat dictam mira significatione teneram, et quidquid optari debet
<span class="br"></span><span class="lineNumber">37</span><span class="br"></span>in eo vocabulo invenietur. illa temperatae ubertatis, illa mollis facilisque culturae, nec madida nec sitiens, illa post vomerem nitescens, qualem fons ingeniorum Homerus in armis a deo<a class="footnoteLink" href="#note_LCL371_26_1" id="target_note_LCL371_26_1"><sup>1</sup></a> caelatam dixit addiditque miraculum nigrescentis, quamvis fieret ex auro; illa quam recentem exquirunt inprobae alites vomerem comitantes corvique aratoris vestigia ipsa rodentes.</p>
<span class="br"></span><span class="lineNumber">38</span><span class="br"></span><p>Reddatur hoc in loco luxuriae quoque sententia aliqua et<a class="footnoteLink" href="#note_LCL371_26_2" id="target_note_LCL371_26_2"><sup>2</sup></a> in propositum certe. Cicero,<a class="footnoteLink" href="#note_LCL371_26_3" id="target_note_LCL371_26_3"><sup>3</sup></a> lux doctrinarum altera, ‘Meliora,’ inquit, ‘unguenta sunt quae terram quam quae crocum sapiunt’—hoc enim maluit dixisse quam ‘redolent.’ ita est profecto,
<span class="br"></span><span class="lineNumber">39</span><span class="br"></span>illa erit optima quae unguenta sapiet. quod si admonendi sumus qualis sit terrae odor ille qui quaeritur, contingit saepe etiam quiescente ea sub occasum solis, in quo loco arcus caelestes deiecere capita sua, et cum a siccitate continua immaduit imbre. tunc emittit illum suum halitum divinum ex sole conceptum, cui conparari suavitas nulla possit. is edi<a class="footnoteLink" href="#note_LCL371_26_4" id="target_note_LCL371_26_4"><sup>4</sup></a> commota debebit, repertusque neminem fallet; ac de terra odor optime iudicabit.







</p></section><notes><section class="footnotes"><ul><li class="note" id="note_LCL371_26_1"><a class="footnoteCrossrefLink" href="#target_note_LCL371_26_1" title="Click to highlight in text"><sup class="lineRef">1</sup><span class="italic">Hermolaus</span>: ab eo.</a></li><script type="text/javascript">document.getElementById('note_LCL371_26_1').style.display = "none";</script><li class="note" id="note_LCL371_26_2"><a class="footnoteCrossrefLink" href="#target_note_LCL371_26_2" title="Click to highlight in text"><sup class="lineRef">2</sup><span class="italic">Warmington</span>: et alioqui? <span class="italic">Mayhoff</span>: et aliqua (Italica <span class="italic">Sillig</span>).</a></li><script type="text/javascript">document.getElementById('note_LCL371_26_2').style.display = "none";</script><li class="note" id="note_LCL371_26_3"><a class="footnoteCrossrefLink" href="#target_note_LCL371_26_3" title="Click to highlight in text"><sup class="lineRef">3</sup>propositum. Certe Cicero <span class="italic">vel</span> propositum certe citanda. Cicero <span class="italic">coni. Warmington.</span></a></li><script type="text/javascript">document.getElementById('note_LCL371_26_3').style.display = "none";</script><li class="note" id="note_LCL371_26_4"><a class="footnoteCrossrefLink" href="#target_note_LCL371_26_4" title="Click to highlight in text"><sup class="lineRef">4</sup><span class="italic">Warmington</span>: esse.</a></li><script type="text/javascript">document.getElementById('note_LCL371_26_4').style.display = "none";</script></ul></section></notes></section>