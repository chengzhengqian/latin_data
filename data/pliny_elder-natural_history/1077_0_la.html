<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

si competant coitus in novissimum diem brumae, illa fit<a class="footnoteLink" href="#note_LCL370_512_1" id="target_note_LCL370_512_1"><sup>1</sup></a> aeterna materies; proxime cum supra dictis sideribus. quidam et canis ortum addunt et sic
<span class="br"></span><span class="lineNumber">192</span><span class="br"></span>caesas materias in forum Augustum. nec novellae autem ad materiem nec veteres utilissimae. circumcisas
quoque in medullam aliqui non inutiliter relinquunt, ut omnis umor stantibus defluat. mirum apud antiquos primo Punico bello classem Duilli imperatoris ab arbore <span class="sc">lx</span> die navigavisse, contra vero Hieronem regem <span class="sc">ccxx</span> naves effectas diebus <span class="sc">xlv</span> tradit L. Piso; secundo quoque Punico Scipionis classis xl die a securi navigavit. tantum tempestivitas
etiam in rapida celeritate pollet.</p>
<span class="br"></span><span class="lineNumber">193</span><span class="br"></span><p>LXXV. Cato hominum summus in omni usu de materiis haec adicit: ‘Prelum ex sappino<a class="footnoteLink" href="#note_LCL370_512_2" id="target_note_LCL370_512_2"><sup>2</sup></a> atra potissimum facito. ulmeam, pineam, nuceam, hanc atque aliam materiem omnem cum ecfodies, luna decrescente eximito post meridiem sine vento austro. tum erit tempestiva cum semen suum maturum erit. cavetoque per rorem trahas aut doles.’ idemque
<span class="br"></span><span class="lineNumber">194</span><span class="br"></span>mox: ‘Nisi intermestri lunaque dimidiata ne tangas materiem; quam effodias aut praecidas abs terra,







</p></section><notes><section class="footnotes"><ul><li class="note" id="note_LCL370_512_1"><a class="footnoteCrossrefLink" href="#target_note_LCL370_512_1" title="Click to highlight in text"><sup class="lineRef">1</sup><span class="italic">Dalec.</span>: sit.</a></li><script type="text/javascript">document.getElementById('note_LCL370_512_1').style.display = "none";</script><li class="note" id="note_LCL370_512_2"><a class="footnoteCrossrefLink" href="#target_note_LCL370_512_2" title="Click to highlight in text"><sup class="lineRef">2</sup>carpino <span class="italic">Cato.</span></a></li><script type="text/javascript">document.getElementById('note_LCL370_512_2').style.display = "none";</script></ul></section></notes></section>