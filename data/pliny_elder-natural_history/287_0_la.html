<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

notitiam eius Romanis armis non ultra vicinitatem silvae Calidoniae propagantibus. Agrippa longitudinem
<span class="sc">d͞c͞c͞c͞</span> esse, latitudinem <span class="sc">c͞c͞c͞</span> credit, eandem
<span class="br"></span><span class="lineNumber">103</span><span class="br"></span>Hiberniae, sed longitudinem <span class="sc">c͞c͞</span> minorem. super eam haec sita abest brevissimo transitu a Silurum gente <span class="sc">x͞x͞x͞</span>. reliquarum nulla <span class="sc">cxxv</span> amplior circuitu proditur. sunt autem <span class="sc">xl</span> Orcades modicis inter se discretae spatiis, <span class="sc">vii</span> Acmodae, <span class="sc">xxx</span> Hebudes, et inter Hiberniam ac Britanniam Mona, Monapia, Riginia, Vectis, Silumnus, Andros,
infra vero Sambis et Axanthos, et ab adversa in Germanicum mare sparsae Glaesariae<a class="footnoteLink" href="#note_LCL352_198_1" id="target_note_LCL352_198_1"><sup>1</sup></a> quas Electridas Graeci recentiores
<span class="br"></span><span class="lineNumber">104</span><span class="br"></span>appellavere, quod ibi electrum nasceretur. ultima omnium quae memorantur Tyle, in qua solstitio nullas esse noctes indicavimus, cancri signum sole transeunte, nullosque contra per brumam dies; hoc quidam senis mensibus continuis fieri arbitrantur. Timaeus historicus a Britannia introrsum sex dierum navigatione abesse dicit insulam Mictim in qua candidum plumbum proveniat; ad eam Britannos vitilibus navigiis corio circumsutis navigare. sunt qui et alias prodant, Scandias, Dumnam, Bergos, maximamque omnium Berricen, ex qua in Tylen navigetur. a Tyle unius diei navigatione mare concretum a nonnullis Cronium appellatur.</p>
</section><notes><section class="footnotes"><ul><li class="note" id="note_LCL352_198_1"><a class="footnoteCrossrefLink" href="#target_note_LCL352_198_1" title="Click to highlight in text"><sup class="lineRef">1</sup><span class="italic">Edd.,</span> cf. § 97: Glaeriae.</a></li><script type="text/javascript">document.getElementById('note_LCL352_198_1').style.display = "none";</script></ul></section></notes></section>