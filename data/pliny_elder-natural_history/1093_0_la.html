<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

firmissimae ergo ad vivendum oleae, ut quas durare annis cc inter auctores conveniat.</p>
<span class="br"></span><span class="lineNumber">242</span><span class="br"></span><p>XCI. Est in suburbano Tusculani agri colle qui Corne appellatur lucus antiqua religione Dianae sacratus a Latio, velut arte tonsili coma fagei nemoris. in hoc arborem eximiam aetate nostra amavit Passienus Crispus bis cos., orator, Agrippinae matrimonio et Nerone privigno clarior postea, osculari conplectique eam solitus, non modo cubare sub ea vinumque illi adfundere. vicina luco est ilex et ipsa nobilis <span class="sc">xxxiv</span> pedum ambitu caudicis, decem ceu<a class="footnoteLink" href="#note_LCL370_544_1" id="target_note_LCL370_544_1"><sup>1</sup></a> arbores emittens singulas magnitudinis visendae silvamque
sola faciens.</p>
<span class="br"></span><span class="lineNumber">243</span><span class="br"></span><p>XCII. Hedera necari arbores certum est. similem quidam et in visco tametsi tardiorem iniuriam earum arbitranturâ€”namque et hoc praeter fructus adgnoscitur
<span class="br"></span><span class="lineNumber">244</span><span class="br"></span>non in novissimis mirabile. quaedam enim in terra gigni non possunt et in arboribus nascuntur, namque cum suam sedem non habeant, in aliena vivunt: sicut viscum et in Syria herba quae vocatur cadytas, non tantum arboribus sed ipsis etiam spinis circumvolvens
sese, item circa Tempe Thessalica quae polypodion vocatur et quae dolichos ac serpyllum.

</p></section><notes><section class="footnotes"><ul><li class="note" id="note_LCL370_544_1"><a class="footnoteCrossrefLink" href="#target_note_LCL370_544_1" title="Click to highlight in text"><sup class="lineRef">1</sup>ceu <span class="italic">add. Mueller.</span></a></li><script type="text/javascript">document.getElementById('note_LCL370_544_1').style.display = "none";</script></ul></section></notes></section>