<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

cum vino potum, silvestre vero et calculos. quos vigilare opus sit excitat infusum capiti cum aceto.</p>
<span class="br"></span><span class="lineNumber">249</span><span class="br"></span><p>XCII. Lini semen cum aliis quidem in usu est, sed et per se mulierum cutis vitia emendat in facie, oculorum aciem suco adiuvat. epiphoras cum ture et aqua aut cum murra ac vino sedat, parotidas cum melle aut adipe aut cera, stomachi solutiones inspersum
polentae modo, anginas in aqua et oleo
<span class="br"></span><span class="lineNumber">250</span><span class="br"></span>decoctum et cum aneso inlitum. torretur, ut alvum sistat. coeliacis et dysintericis inponitur ex aceto. ad iocineris dolores estur cum uva passa, ad phthisim utilissime e semine fiunt ecligmata. musculorum, nervorum, articulorum, cervicium duritias, cerebri membranas mitigat farina seminis nitro aut sale aut cinere additis. eadem cum fico parotidem<a class="footnoteLink" href="#note_LCL392_146_1" id="target_note_LCL392_146_1"><sup>1</sup></a> concoquit
ac maturat, cum radice vero cucumeris silvestris extrahit quaecumque corpori inhaereant, sic et
<span class="br"></span><span class="lineNumber">251</span><span class="br"></span>fracta ossa. serpere ulcus in vino decocta prohibet, eruptiones pituitae cum melle. emendat ungues scabros cum pari modo nasturtii, testium vitia et ramices cum resina et murra et gangraenas ex aqua, stomachi dolores cum feno Graeco sextariis utriusque decoctis in aqua mulsa, intestinorum, thoracis perniciosa vitia clystere in oleo aut melle.</p>
<span class="br"></span><span class="lineNumber">252</span><span class="br"></span><p>XCIII. Blitum iners videtur ac sine sapore aut acrimonia ulla, unde convicium feminis apud

</p></section><notes><section class="footnotes"><ul><li class="note" id="note_LCL392_146_1"><a class="footnoteCrossrefLink" href="#target_note_LCL392_146_1" title="Click to highlight in text"><sup class="lineRef">1</sup>parotidem <span class="italic">coni. Ianus</span>: et idem <span class="italic">codd.</span>: item <span class="italic">vulg.</span>: <span class="italic">post</span> fico <span class="italic">lacunam indicat Mayhoff.</span>
</a></li><script type="text/javascript">document.getElementById('note_LCL392_146_1').style.display = "none";</script></ul></section></notes></section>