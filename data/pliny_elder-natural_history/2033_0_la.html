<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

qui de pictura scripsere, praedicantes quoque, non solum confitentes; et alias multa graphidis vestigia exstant in tabulis ac membranis eius, ex quibus proficere dicuntur artifices. minor tamen videtur sibi
<span class="br"></span><span class="lineNumber">69</span><span class="br"></span>comparatus in mediis corporibus exprimendis. pinxit demon Atheniensium argumento quoque ingenioso. ostendebat namque varium iracundum iniustum inconstantem,<a class="footnoteLink" href="#note_LCL394_312_1" id="target_note_LCL394_312_1"><sup>1</sup></a> eundem exorabilem clementem misericordem; gloriosum . . . ,<a class="footnoteLink" href="#note_LCL394_312_2" id="target_note_LCL394_312_2"><sup>2</sup></a> excelsum humilem, ferocem fugacemque et omnia pariter. idem pinxit et Thesea, quae Romae in Capitolio fuit, et nauarchum thoracatum, et in una tabula, quae est Rhodi, Meleagrum, Herculem, Persea; haec ibi ter fulmine ambusta neque obliterata hoc ipso miraculum auget.
<span class="br"></span><span class="lineNumber">70</span><span class="br"></span>pinxit et archigallum, quam picturam amavit Tiberius princeps atque, ut auctor est Deculo,<a class="footnoteLink" href="#note_LCL394_312_3" id="target_note_LCL394_312_3"><sup>3</sup></a> <span class="sc">hs</span> <span class="sc">l͞x͞</span><a class="footnoteLink" href="#note_LCL394_312_4" id="target_note_LCL394_312_4"><sup>4</sup></a> aestimatam cubiculo suo inclusit. pinxit et Thressam<a class="footnoteLink" href="#note_LCL394_312_5" id="target_note_LCL394_312_5"><sup>5</sup></a> nutricem infantemque in manibus eius et Philiscum et Liberum patrem adstante Virtute, et pueros duos, in quibus spectatur securitas aetatis et simplicitas, item sacerdotem adstante
<span class="br"></span><span class="lineNumber">71</span><span class="br"></span>puero cum acerra et corona. sunt et duae picturae eius nobilissimae, hoplites in certamine ita decurrens, ut sudare videatur, alter arma deponens, ut









</p></section><notes><section class="footnotes"><ul><li class="note" id="note_LCL394_312_1"><a class="footnoteCrossrefLink" href="#target_note_LCL394_312_1" title="Click to highlight in text"><sup class="lineRef">1</sup>incontinentem <span class="italic">O. Jahn.</span></a></li><script type="text/javascript">document.getElementById('note_LCL394_312_1').style.display = "none";</script><li class="note" id="note_LCL394_312_2"><a class="footnoteCrossrefLink" href="#target_note_LCL394_312_2" title="Click to highlight in text"><sup class="lineRef">2</sup><span class="italic">lac. Mayhoff.</span></a></li><script type="text/javascript">document.getElementById('note_LCL394_312_2').style.display = "none";</script><li class="note" id="note_LCL394_312_3"><a class="footnoteCrossrefLink" href="#target_note_LCL394_312_3" title="Click to highlight in text"><sup class="lineRef">3</sup>deculo <span class="italic">B</span>: depulo, de populo <span class="italic">aut sim. rell.</span>: Decius <span class="italic">Gelen</span>: Decius Epulo <span class="italic">edd. vett.</span>: Decius Eculeo <span class="italic">Hermolaus Barbarus.</span></a></li><script type="text/javascript">document.getElementById('note_LCL394_312_3').style.display = "none";</script><li class="note" id="note_LCL394_312_4"><a class="footnoteCrossrefLink" href="#target_note_LCL394_312_4" title="Click to highlight in text"><sup class="lineRef">4</sup>|<span class="sc">l͞x͞</span>| <span class="italic">Ian</span>: <span class="sc">l͞x͞</span> B: <span class="sc">lx</span> <span class="italic">rell.</span></a></li><script type="text/javascript">document.getElementById('note_LCL394_312_4').style.display = "none";</script><li class="note" id="note_LCL394_312_5"><a class="footnoteCrossrefLink" href="#target_note_LCL394_312_5" title="Click to highlight in text"><sup class="lineRef">5</sup>thressam B: cressam <span class="italic">aut</span> chressam <span class="italic">rell.</span></a></li><script type="text/javascript">document.getElementById('note_LCL394_312_5').style.display = "none";</script></ul></section></notes></section>