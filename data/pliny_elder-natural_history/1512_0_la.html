<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

nisi hirsutior ramis ac foliis esset et admodum odorata. ciet et menses et urinas.</p>
<p>CII. Colocasia Glaucias acria corporis leniri putavit et stomachum iuvari.</p>
<span class="br"></span><span class="lineNumber">175</span><span class="br"></span><p>CIII. Anthalii quod Aegyptii edunt nullum alium repperi usum. sed est herba anthyllium quam alii anthyllum vocant, duorum generum: foliis et ramis lenticulae similis, palmi altitudine, sabulosis apricis nascens, subsalsa gustanti. altera chamaepityi similis, brevior et hirsutior, purpurei floris, odore gravis, in saxosis nascens. prior vulvis aptissima, ex rosaceo ac lacte inposita, et vulneribus. bibitur in stranguria reniumque harenis tribus drachmis. altera bibitur in duritia vulvarum et in torminibus et in comitiali morbo cum melle et aceto quattuor drachmis.</p>
<span class="br"></span><span class="lineNumber">176</span><span class="br"></span><p>CIV. Parthenium alii leucanthes, alii amaracum vocant, Celsus apud nos perdicium et muralem. nascitur in hortorum saepibus, flore albo, odore mali, sapore amaro. ad insidendum decocta<a class="footnoteLink" href="#note_LCL392_284_1" id="target_note_LCL392_284_1"><sup>1</sup></a> in duritia vulvarum et inflammationibus, sicca cum melle et aceto inposita bilem detrahit atram. ob hoc contra vertigines utilis et calculosis. inlinitur





</p></section><notes><section class="footnotes"><ul><li class="note" id="note_LCL392_284_1"><a class="footnoteCrossrefLink" href="#target_note_LCL392_284_1" title="Click to highlight in text"><sup class="lineRef">1</sup>decocta <span class="italic">coni. Detlefsen</span>: decoctae <span class="italic">codd. et Mayhoff, qui post</span> inflammationibus <span class="italic">excidisse putat</span> usus est.</a></li><script type="text/javascript">document.getElementById('note_LCL392_284_1').style.display = "none";</script></ul></section></notes></section>