<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

strumas et parotidas, et mammarum inflammationes; et panos in vino folia decocta et inlita tollunt. eadem arida in lacte decocta quamlibet perniciosae tussi
<span class="br"></span><span class="lineNumber">230</span><span class="br"></span>citissime medentur. Hippocrates vulneratis sitientibusque
defectu sanguinis radicis decoctae sucum bibendum dedit, et ipsam vulneribus cum melle et resina, item contusis, luxatis, tumentibus; et musculis, nervis, articulis inposuit ut supra; spasticis, dysintericis in vino bibendam dedit. mirum aquam radice ea addita addensari sub diu atque glaciescere. efficacior autem quo recentior.</p>
<span class="br"></span><span class="lineNumber">231</span><span class="br"></span><p>LXXXV. Nec lapathum dissimiles effectus habet. est autem et silvestre, quod alii oxalida appellant, nostri vero rumicem, alii lapathum canterinum,<a class="footnoteLink" href="#note_LCL392_134_1" id="target_note_LCL392_134_1"><sup>1</sup></a> sapore sativo proximum, foliis acutis, colore betae candidae, radice minima, ad strumas cum axungia efficacissimum. est et alterum genus—fere oxylapathum
vocant—sativo similius et acutiore folio ac rubriore, non nisi in palustribus nascens. sunt qui et hydrolapathum tradant in aqua natum et aliud hippolapathum maius sativo candidiusque ac spissius.
<span class="br"></span><span class="lineNumber">232</span><span class="br"></span>silvestria scorpionum ictibus medentur et feriri prohibent habentes. radix aceto decocta, si coluatur sucus, dentibus auxiliatur, si vero bibatur, morbo regio. semen stomachi inextricabilia vitia sanat. hippolapathi radix privatim ungues scabros detrahit.



</p></section><notes><section class="footnotes"><ul><li class="note" id="note_LCL392_134_1"><a class="footnoteCrossrefLink" href="#target_note_LCL392_134_1" title="Click to highlight in text"><sup class="lineRef">1</sup>nostri vero . . . canterinum <span class="italic">post</span> minima <span class="italic">ponunt codd. Urlichs delere velit</span>; <span class="italic">transponit Mayhoff.</span></a></li><script type="text/javascript">document.getElementById('note_LCL392_134_1').style.display = "none";</script></ul></section></notes></section>