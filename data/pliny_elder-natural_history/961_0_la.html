<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

tremulae manus effundentes plena vasa, quae sit poena praesens furiales somni et inquies nocturna, praemiumque summum ebrietatis libido portentosa ac iucundum nefas. postero die ex ore halitus cadi ac rerum omnium oblivio morsque memoriae. rapere se ita vitam praedicant, cum priorem diem cotidie
<span class="br"></span><span class="lineNumber">143</span><span class="br"></span>perdant alii,<a class="footnoteLink" href="#note_LCL370_280_1" id="target_note_LCL370_280_1"><sup>1</sup></a> illi vero et venientem. Tiberio Claudio principe ante hos annos <span class="sc">xl</span> institutum ut ieiuni biberent
potusque vini antecederet cibos, externis et hoc artibus ac medicorum placitis novitate semper
<span class="br"></span><span class="lineNumber">144</span><span class="br"></span>aliqua sese commendantium. gloriam hac virtute Parthi quaerunt, famam apud Graecos Alcibiades meruit, apud nos cognomen etiam Novellius Torquatus Mediolanensis, ad proconsulatum usque e praetura<a class="footnoteLink" href="#note_LCL370_280_2" id="target_note_LCL370_280_2"><sup>2</sup></a> honoribus gestis, tribus congiis (unde et cognomen illi fuit),<a class="footnoteLink" href="#note_LCL370_280_3" id="target_note_LCL370_280_3"><sup>3</sup></a> epotis uno impetu, spectante miraculi gratia Tiberio principe in senecta iam severo atque etiam saevo: alias et ipsi iuventa ad merum pronior
<span class="br"></span><span class="lineNumber">145</span><span class="br"></span>fuerat, eaque commendatione credidere L. Pisonem urbis curae ab eo delectum quod biduo duabusque noctibus perpotationem continuasset apud ipsum iam principem. nec alio magis Drusus Caesar regenerasse
<span class="br"></span><span class="lineNumber">146</span><span class="br"></span>patrem Tiberium ferebatur. Torquato







</p></section><notes><section class="footnotes"><ul><li class="note" id="note_LCL370_280_1"><a class="footnoteCrossrefLink" href="#target_note_LCL370_280_1" title="Click to highlight in text"><sup class="lineRef">1</sup>alii <span class="italic">add. Rackham.</span></a></li><script type="text/javascript">document.getElementById('note_LCL370_280_1').style.display = "none";</script><li class="note" id="note_LCL370_280_2"><a class="footnoteCrossrefLink" href="#target_note_LCL370_280_2" title="Click to highlight in text"><sup class="lineRef">2</sup><span class="italic">V.l.</span> praeturae.</a></li><script type="text/javascript">document.getElementById('note_LCL370_280_2').style.display = "none";</script><li class="note" id="note_LCL370_280_3"><a class="footnoteCrossrefLink" href="#target_note_LCL370_280_3" title="Click to highlight in text"><sup class="lineRef">3</sup>[unde . . . fuit]? <span class="italic">Rackham.</span></a></li><script type="text/javascript">document.getElementById('note_LCL370_280_3').style.display = "none";</script></ul></section></notes></section>