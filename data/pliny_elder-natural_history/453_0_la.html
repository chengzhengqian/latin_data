<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">36</span><span class="br"></span><p>IV. Ex feminis mutari in mares non est fabulosum. invenimus in annalibus P. Licinio Crasso C. Cassio Longino coss. Casini puerum factum ex virgine sub parentibus, iussuque harispicum deportatum in insulam
desertam. Licinius Mucianus prodidit visum a se Argis Arescontem, cui nomen Arescusae fuisset, nupsisse etiam, mox barbam et virilitatem provenisse uxoremque duxisse; eiusdem sortis et Zmyrnae puerum a se visum. ipse in Africa vidi mutatum in marem nuptiarum die L. Constitium civem Thysdritanum.
<span class="br"></span><span class="lineNumber">37</span><span class="br"></span>. . .<a class="footnoteLink" href="#note_LCL352_530_1" id="target_note_LCL352_530_1"><sup>1</sup></a> editis geminis raram esse aut puerperae
aut puerperio praeterquam alteri vitam, si vero utriusque sexus editi sint gemini, rariorem utrique salutem; feminas celerius gigni quam mares, sicuti celerius senescere; saepius in utero moveri mares, et in dextera fere geri parte, in laeva feminas.</p>
<span class="br"></span><span class="lineNumber">38</span><span class="br"></span><p>V. Ceteris animantibus statum et pariendi et partus gerendi tempus est: homo toto anno et incerto gignitur spatio, alius septimo mense, alius octavo et usque ad initium undecimi; ante septimum mensem haut umquam vitalis est. septimo non nisi pridie posterove pleniluni die aut interlunio concepti





</p></section><notes><section class="footnotes"><ul><li class="note" id="note_LCL352_530_1"><a class="footnoteCrossrefLink" href="#target_note_LCL352_530_1" title="Click to highlight in text"><sup class="lineRef">1</sup><span class="italic">Lacunam Urlichs.</span></a></li><script type="text/javascript">document.getElementById('note_LCL352_530_1').style.display = "none";</script></ul></section></notes></section>