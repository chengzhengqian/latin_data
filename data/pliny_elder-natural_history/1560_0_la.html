<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

indicare conveniat. in primis sapientissima animalium
esse constat quae fruge vescantur. siliginis grana combusta et trita in vino Amineo<a class="footnoteLink" href="#note_LCL392_380_1" id="target_note_LCL392_380_1"><sup>1</sup></a> oculis inlita epiphoras sedant, tritici vero ferro combusta iis quae
<span class="br"></span><span class="lineNumber">120</span><span class="br"></span>frigus usserit praesentaneo sunt remedio. farina tritici ex aceto cocta nervorum contractionibus, cum rosaceo vero et fico sicca myxisque decoctis furfures tonsillis faucibusque gargarizatione prosunt. Sex. Pomponius praetorii viri pater, Hispaniae citerioris princeps, cum horreis suis ventilandis praesideret, correptus dolore podagrae mersit in triticum super genua sese, levatusque siccatis pedibus mirabilem in
<span class="br"></span><span class="lineNumber">121</span><span class="br"></span>modum hoc postea remedio usus est. vis tanta est ut cados plenos siccet. paleam quoque tritici vel hordei calidam inponi ramicum incommodis experti iubent, quaque decoctae sint aqua fovere. est in farre vermiculus teredini similis, quo cavis dentium<a class="footnoteLink" href="#note_LCL392_380_2" id="target_note_LCL392_380_2"><sup>2</sup></a> cera incluso cadere vitiati dicuntur, etiam si fricentur. olyram arincam diximus vocari. hac decocta fit medicamentum quod Aegypti atheram vocant, infantibus utilissimum, sed et adultos inlinunt eo.</p>
</section><notes><section class="footnotes"><ul><li class="note" id="note_LCL392_380_1"><a class="footnoteCrossrefLink" href="#target_note_LCL392_380_1" title="Click to highlight in text"><sup class="lineRef">1</sup><span class="italic">Post</span> Amineo <span class="italic">comma delevi.</span></a></li><script type="text/javascript">document.getElementById('note_LCL392_380_1').style.display = "none";</script><li class="note" id="note_LCL392_380_2"><a class="footnoteCrossrefLink" href="#target_note_LCL392_380_2" title="Click to highlight in text"><sup class="lineRef">2</sup><span class="italic">Post</span> dentium <span class="italic">addere velim</span> cum.</a></li><script type="text/javascript">document.getElementById('note_LCL392_380_2').style.display = "none";</script></ul></section></notes></section>