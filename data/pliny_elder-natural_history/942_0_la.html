<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

protinus in aqua cados donec bruma transeat et consuetudo fiat algendi. est etiamnum aliud genus passi, quod vocat dulce Narbonensis provincia et in ea maxime Vocontii. adservatur eius gratia uva
<span class="br"></span><span class="lineNumber">84</span><span class="br"></span>diutius in vite pediculo intorto. ab aliis ipse palmes inciditur ad medullam, ab aliis uva torretur in tegulis, omnia ex helvennaca vite. his adiciunt aliqui quod vocant diachyton uvis in sole siccatis loco cluso per dies septem in cratibus totidem pedes a terra alte, noctibus ab umore defensis, octavo die calcatis; ita
<span class="br"></span><span class="lineNumber">85</span><span class="br"></span>fieri optimi odoris saporisque. e dulci genere est et melitites; distat a mulso quod fit e musto cum quinque
congiis; austeri musti congio mellis et salis cyatho subfervefactis, austerum. sed inter haec genera poni debet et protropum: ita appellatur a quibusdam mustum sponte defluens antequam calcentur
uvae. hoc protinus diffusum in lagoenis suis defervere passi, postea in sole <span class="sc">xl</span> diebus torrent aestatis secutae, ipso canis ortu.</p>
<span class="br"></span><span class="lineNumber">86</span><span class="br"></span><p>XII. Non possunt iure dici vina quae Graeci deuteria appellant, Cato et nos loram, maceratis aqua vinaceis,


</p></section><notes></notes></section>