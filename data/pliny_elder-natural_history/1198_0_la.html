<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

est, cum L. Metellus in triumpho plurimos duxit elephantos, assibus singulis farris modios fuisse, item vini congios ficique siccae pondo <span class="sc">xxx,</span> olei pondo <span class="sc">x</span>, carnis pondo <span class="sc">xii.</span> nec e latifundiis singulorum contingebat arcentium vicinos, quippe etiam lege Stolonis Licinii incluso modo quingentorum iugerum, et ipso sua lege damnato cum substituta filii persona amplius possideret. luxuriantis iam rei p. fuit ista
<span class="br"></span><span class="lineNumber">18</span><span class="br"></span>mensura. Manii quidem Curii post triumphos inmensumque terrarum adiectum imperio nota dictio est perniciosum intellegi civem cui septem iugera non essent satis; haec enim<a class="footnoteLink" href="#note_LCL371_200_1" id="target_note_LCL371_200_1"><sup>1</sup></a> mensura plebei post exactos
<span class="br"></span><span class="lineNumber">19</span><span class="br"></span>reges adsignata est. quaenam ergo tantae ubertatis causa erat? ipsorum tunc manibus imperatorum colebantur agri, ut fas est credere, gaudente terra vomere laureato et triumphali aratore, sive illi eadem cura semina tractabant qua bella eademque diligentia arva disponebant qua castra, sive honestis manibus omnia laetius proveniunt quoniam et curiosius fiunt.
<span class="br"></span><span class="lineNumber">20</span><span class="br"></span>serentem invenerunt dati honores Serranum, unde ei et cognomen. aranti quattuor sua iugera in Vaticano, quae Prata Quintia appellantur, Cincinnato viator

</p></section><notes><section class="footnotes"><ul><li class="note" id="note_LCL371_200_1"><a class="footnoteCrossrefLink" href="#target_note_LCL371_200_1" title="Click to highlight in text"><sup class="lineRef">1</sup><span class="italic">Rackham</span>: autem.</a></li><script type="text/javascript">document.getElementById('note_LCL371_200_1').style.display = "none";</script></ul></section></notes></section>