<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

ita in se flexis ut non sint utilia pugnae; quapropter fuga sibi auxiliari reddentem in ea fimum interdum et trium iugerum longitudine, cuius contactus sequentes
ut ignis aliquis amburat.</p>
<span class="br"></span><span class="lineNumber">41</span><span class="br"></span><p>XVII. Mirum pardos, pantheras, leones et similia condito in corporis vaginas unguium mucrone, ne refringantur hebetenturve, ingredi, aversisque falculis currere nec nisi in adpetendo protendere.</p>
<span class="br"></span><span class="lineNumber">42</span><span class="br"></span><p>Leoni praecipua generositas tum<a class="footnoteLink" href="#note_LCL353_32_1" id="target_note_LCL353_32_1"><sup>1</sup></a> cum colla armosque
vestiunt iubae; id enim aetate contingit e leone conceptis, quos vero pardi generavere semper insigni hoc carent; simili modo feminae. magna his libido coitus et ob hoc maribus ira; Africa haec maxime spectat inopia aquarum ad paucos amnes congregantibus se feris. ideo multiformes ibi animalium
partus varie feminis cuiusque generis mares aut vi aut voluptate miscente. unde etiam vulgare Graeciae dictum semper aliquid novi Africam adferre.
<span class="br"></span><span class="lineNumber">43</span><span class="br"></span>odore pardi coitum sentit in adultera leo totaque vi consurgit in poenam; idcirco ea culpa flumine abluitur, aut longius comitatur. semel autem edi partum lacerato unguium acie utero in enixu volgum credidisse




</p></section><notes><section class="footnotes"><ul><li class="note" id="note_LCL353_32_1"><a class="footnoteCrossrefLink" href="#target_note_LCL353_32_1" title="Click to highlight in text"><sup class="lineRef">1</sup>tum? <span class="italic">Mayhoff</span>: tunc.</a></li><script type="text/javascript">document.getElementById('note_LCL353_32_1').style.display = "none";</script></ul></section></notes></section>