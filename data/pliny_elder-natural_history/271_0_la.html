<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Cyclades. prima earum Andrus cum oppido abest a Geraesto <span class="sc">x͞</span>, a Ceo <span class="sc">x͞x͞x͞v͞i͞i͞i͞</span>. ipsam Myrsilus Cauron, deinde Antandron cognominatam tradit, Callimachus Lasiam, alii Nonagriam. Hydrusam, Epagrim. patet circuitu <span class="sc">x͞c͞i͞i͞i͞</span>. ab eadem Andro passus mille et a Delo <span class="sc">x͞v͞</span> Tenos cum oppido in <span class="sc">x͞v͞</span> porrecta, quam propter aquarum abundantiam Aristoteles Hydrusam
<span class="br"></span><span class="lineNumber">66</span><span class="br"></span>appellatam ait, aliqui Ophiusam. ceterae Myconus cum monte Dimasto a Delo <span class="sc">x͞v͞</span>, Siphnus ante Meropia et Acis appellata circuitu <span class="sc">x͞x͞v͞i͞i͞i͞</span>, Seriphus <span class="sc">x͞v͞</span>, Prepesinthus,
Cythnos, ipsaque longe clarissima et Cycladum
media ac templo Apollinis et mercatu celebrata Delos, quae diu fluctuata, ut proditur, sola motum terrae non sensit ad M. Varronis aetatem: Mucianus prodidit bis concussam. hanc Aristoteles ita appellatam
tradidit quoniam repente apparuerit enata, Aglaosthenes Cynthiam, alii Ortygiam, Asteriam, Lagiam, Chlamydiam, Cynethum, Pyrpilen igne ibi primum reperto. cingitur <span class="sc">v͞</span> passuum, adsurgit Cynthio monte.</p>
<span class="br"></span><span class="lineNumber">67</span><span class="br"></span><p>Proxima ei Rhene quam Anticlides Celadusam vocat, item Artemiten, Celadinen; Syros quam circuitu patere <span class="sc">x͞x͞</span> prodiderunt veteres, Mucianus



</p></section><notes></notes></section>