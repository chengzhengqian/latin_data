<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<p>Oleam si lambendo capra lingua contigerit depaveritque
primo germinatu, sterilescere auctor est M. Varro.</p>
<p>Et hactenus de olea atque oleo.</p>
<span class="br"></span><span class="lineNumber">35</span><span class="br"></span><p>IX. Reliqui arborum fructus vix specie figurave, non modo saporibus sucisque, totiens permixtis atque insitis, enumerari queunt.</p>
<p>Grandissimus pineis nucibus altissimeque suspensus,
intus exiles nucleos lacunatis includit toris, vestitos alia ferruginis tunica, mira naturae cura molliter semina conlocandi. harum genus alterum Tarentinae digitis fragili putamine aviumque furto
<span class="br"></span><span class="lineNumber">36</span><span class="br"></span>in arbore. et tertium sappiniae<a class="footnoteLink" href="#note_LCL370_312_1" id="target_note_LCL370_312_1"><sup>1</sup></a> e picea sativa, nucleorum cute verius quam putamine adeo molli ut simul mandatur. quartum pityida<a class="footnoteLink" href="#note_LCL370_312_2" id="target_note_LCL370_312_2"><sup>2</sup></a> vocant e pinastris,
singularis remedii adversus tussim in melle decoctis nucleis: Taurini ravicelos vocant. pinea corona victores apud Isthmum coronantur.</p>
<span class="br"></span><span class="lineNumber">37</span><span class="br"></span><p>X. His proxima amplitudine mala quae vocamus cotonea et Graeci cydonea ex Creta insula advecta. incurvatos trahunt ramos prohibentque crescere parentem. plura eorum genera: chrysomela incisuris
distincta colore ad aurum inclinato, qui





</p></section><notes><section class="footnotes"><ul><li class="note" id="note_LCL370_312_1"><a class="footnoteCrossrefLink" href="#target_note_LCL370_312_1" title="Click to highlight in text"><sup class="lineRef">1</sup><span class="italic">Hardouin</span>: sappini.</a></li><script type="text/javascript">document.getElementById('note_LCL370_312_1').style.display = "none";</script><li class="note" id="note_LCL370_312_2"><a class="footnoteCrossrefLink" href="#target_note_LCL370_312_2" title="Click to highlight in text"><sup class="lineRef">2</sup><span class="italic">Hermolaus</span>: pitydia.</a></li><script type="text/javascript">document.getElementById('note_LCL370_312_2').style.display = "none";</script></ul></section></notes></section>