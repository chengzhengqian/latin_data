<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Aletini, Basterbini, Neretini, Uzentini, Veretini.</p>
<span class="br"></span><span class="lineNumber">106</span><span class="br"></span><p>XII. Sequitur regio quarta gentium vel fortissimarum
Italiae. in ora Frentanorum a Tiferno flumen Trinium portuosum, oppida Histonium, Buca, Hortona, Aternus amnis. intus Anxani cognomine Frentani, Caretini Supernates et Infernates,
Lanuenses; Marrucinorum Teatini; Paelignorum
Corfinienses, Superaequani, Sulmonenses; Marsorum Anxatini, Antinates, Fucentes, Lucenses, Marruvini; Albensium Alba ad Fucinum lacum;
<span class="br"></span><span class="lineNumber">107</span><span class="br"></span>Aequiculanorum Cliternini, Carseolani; Vestinorum Angulani, Pennenses, Peltuinates quibus iunguntur Aufinates Cismontani; Samnitium quos Sabellos et Graeci Saunitas dixere, colonia Bovianum Vetus et alterum cognomine Undecumanorum, Aufidenates,
Aesernini, Fagifulani, Ficolenses, Saepinates, Tereventinates; Sabinorum Amiternini, Curenses, Forum Deci, Forum Novum, Fidenates, Interamnates,
Nursini, Nomentani, Reatini, Trebulani qui cognominantur Mutuesci et qui Suffenates, Tiburtes,
<span class="br"></span><span class="lineNumber">108</span><span class="br"></span>Tarinates. in hoc situ ex Aequicolis interiere Comini, Tadiates, Caedici, Alfaterni. Gellianus auctor est lacu Fucino haustum Marsorum oppidum Archippe conditum a Marsya duce Lydorum, item Vidicinorum
in Piceno deletum a Romanis Valerianus. Sabini, ut quidam existimavere, a religione et deum cultu Sebini appellati, Velinos accolunt lacus roscidis





</p></section><notes></notes></section>