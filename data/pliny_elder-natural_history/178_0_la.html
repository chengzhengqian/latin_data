<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

vestis accenduntur. Iovis Hammonis stagnum interdiu
frigidum noctibus fervet. in Trogodytis fons Solis appellatur dulcis et circa meridiem maxime frigidus; mox paulatim tepescens ad noctis media
<span class="br"></span><span class="lineNumber">229</span><span class="br"></span>fervore et amaritudine infestatur. Padi fons mediis diebus aestivis velut interquiescens semper aret. in Tenedo insula fons semper a tertia noctis hora in sextam ab aestivo solstitio exundat, et in Delo insula Inopus fons eodem quo Nilus modo ac pariter cum eo decrescit augeturve. contra Timavom amnem insula parva in mari est cum fontibus calidis, qui pariter cum aestu maris crescunt minuunturque. in agro Pitinate trans Appenninum fluvius Novanus
<span class="br"></span><span class="lineNumber">230</span><span class="br"></span>omnibus solstitiis torrens bruma siccatur. in Falisco omnis aqua pota candidos boves facit. in Boeotia amnis Melas oves nigras, Cephisus ex eodem lacu profluens albas, rursus nigras Peneus, rufasque iuxta Ilium Xanthus, unde et nomen amni. in Ponto fluvius Astaces inrigat campos in quibus pastae nigro lacte equae gentem alunt. in Reatino fons Neminie appellatus alio atque alio loco exoritur annonae mutationem significans. Brundisi in portu fons incorruptas semper<a class="footnoteLink" href="#note_LCL330_356_1" id="target_note_LCL330_356_1"><sup>1</sup></a> praestat aquas navigantibus. Lyncestis aqua quae vocatur acidula vini modo temulentos facit; item in Paphlagonia et in agro Caleno.</p>
<span class="br"></span><span class="lineNumber">231</span><span class="br"></span><p>Andro in insula, templo Liberi patris, fontem nonis Ianuariis semper vini sapore fluere<a class="footnoteLink" href="#note_LCL330_356_2" id="target_note_LCL330_356_2"><sup>2</sup></a> Mucianus




</p></section><notes><section class="footnotes"><ul><li class="note" id="note_LCL330_356_1"><a class="footnoteCrossrefLink" href="#target_note_LCL330_356_1" title="Click to highlight in text"><sup class="lineRef">1</sup><span class="italic">Brotier</span>: in spira (<span class="italic">aut om.</span>) <span class="italic">codd.</span></a></li><script type="text/javascript">document.getElementById('note_LCL330_356_1').style.display = "none";</script><li class="note" id="note_LCL330_356_2"><a class="footnoteCrossrefLink" href="#target_note_LCL330_356_2" title="Click to highlight in text"><sup class="lineRef">2</sup><span class="italic">v.l.</span> saporem fundere.</a></li><script type="text/javascript">document.getElementById('note_LCL330_356_2').style.display = "none";</script></ul></section></notes></section>