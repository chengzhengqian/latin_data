<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Caspasum. nec in alia parte maior auctorum inconstantia,
credo propter innumeras vagasque gentes.
haustum ipsius maris dulcem esse et Alexander Magnus prodidit et M. Varro talem perlatum Pompeio iuxta res gerenti Mithridatico bello, magnitudine
haut dubie influentium amnium victo sale.
<span class="br"></span><span class="lineNumber">52</span><span class="br"></span>adicit idem Pompei ductu exploratum, in Bactros septem diebus ex India perveniri ad Bactrum flumen quod in Oxum influat, et ex eo per Caspium in Cyrum subvectas<a class="footnoteLink" href="#note_LCL352_376_1" id="target_note_LCL352_376_1"><sup>1</sup></a> et <span class="sc">v</span> non amplius dierum terreno itinere ad Phasim in Pontum Indicas posse devehi merces.</p>
<p>Insulae toto in eo mari multae, volgata una maxime Zazata.</p>
<span class="br"></span><span class="lineNumber">53</span><span class="br"></span><p>XX. A Caspio mari Scythicoque oceano in Eoum cursus inflectitur ad orientem conversa litorum fronte. inhabitabilis eius prima pars a Scythico promunturio ob nives, proxima inculta saevitia gentium. Anthropophagi
Scythae insident humanis corporibus vescentes;
ideo iuxta vastae solitudines ferarumque multitudo haut dissimilem hominum inmanitatem obsidens. iterum deinde Scythae iterumque deserta cum beluis, usque ad iugum incubans mari quod




</p></section><notes><section class="footnotes"><ul><li class="note" id="note_LCL352_376_1"><a class="footnoteCrossrefLink" href="#target_note_LCL352_376_1" title="Click to highlight in text"><sup class="lineRef">1</sup><span class="italic">Gelen.</span>: subvectos.</a></li><script type="text/javascript">document.getElementById('note_LCL352_376_1').style.display = "none";</script></ul></section></notes></section>