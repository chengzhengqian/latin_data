<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

negant nec lippire eos qui, cum pedes lavant, aqua inde ter oculos tangant.</p>
<span class="br"></span><span class="lineNumber">45</span><span class="br"></span><p>XI. Inmatura morte raptorum manu strumas, parotidas, guttura tactu sanari adfirmant, quidam vero cuiuscumque defuncti, dumtaxat sui sexus, laeva manu aversa. et ligno fulgure icto reiectis post terga manibus demorderi aliquid et ad dentem qui doleat admoveri remedio esse produnt. sunt qui praecipiant dentem suffiri dente hominis sui sexus, et eum qui caninus vocetur insepulto exemptum
<span class="br"></span><span class="lineNumber">46</span><span class="br"></span>adalligari. terram e calvaria psilotrum esse palpebrarum tradunt, herba vero, si qua ibi genita sit, commanducata dentes cadere, ulcera non serpere osse hominis circumscripta. alii e tribus puteis pari mensura aquas miscent et prolibant novo fictili, relicum dant in tertianis accessu febrium bibendum. iidem in quartanis fragmentum clavi a cruce involutum
lana collo subnectunt, aut spartum e cruce, liberatoque condunt caverna quam sol non attingat.</p>
<span class="br"></span><span class="lineNumber">47</span><span class="br"></span><p>XII. Magorum haec commenta sunt, ut<a class="footnoteLink" href="#note_LCL418_34_1" id="target_note_LCL418_34_1"><sup>1</sup></a> cotem qua ferramenta saepe exacuta sint subiectam ignari cervicalibus de<a class="footnoteLink" href="#note_LCL418_34_2" id="target_note_LCL418_34_2"><sup>2</sup></a> veneficio deficientis evocare indicium, ut ipse dicat quid sibi datum sit et ubi et quo tempore, auctorem tamen non nominare. fulmine utique






</p></section><notes><section class="footnotes"><ul><li class="note" id="note_LCL418_34_1"><a class="footnoteCrossrefLink" href="#target_note_LCL418_34_1" title="Click to highlight in text"><sup class="lineRef">1</sup>sunt, ut] sunt qui V: <span class="italic">Mayhoff</span> sicuti <span class="italic">coni.</span></a></li><script type="text/javascript">document.getElementById('note_LCL418_34_1').style.display = "none";</script><li class="note" id="note_LCL418_34_2"><a class="footnoteCrossrefLink" href="#target_note_LCL418_34_2" title="Click to highlight in text"><sup class="lineRef">2</sup>de] e <span class="italic">coni. Mayhoff</span>, <span class="italic">vel delendum putat.</span></a></li><script type="text/javascript">document.getElementById('note_LCL418_34_2').style.display = "none";</script></ul></section></notes></section>