<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">213</span><span class="br"></span>tradunt eos.<a class="footnoteLink" href="#note_LCL418_144_1" id="target_note_LCL418_144_1"><sup>1</sup></a> leporis renes inveterati in vino poti calculos pellunt. in pernae suum articulo os<a class="footnoteLink" href="#note_LCL418_144_2" id="target_note_LCL418_144_2"><sup>2</sup></a> esse diximus quod decoctum ius facit urinae utile. asini renes inveterati tritique ex vino mero dati vesicae medentur. calculos expellunt lichenes equini ex vino aut mulso poti diebus XL. prodest et ungulae
equinae cinis in vino aut aqua, item fimum caprarum in mulso, efficacius silvestrium, pili quoque caprini cinis; verendorum carbunculis cerebrum apri
<span class="br"></span><span class="lineNumber">214</span><span class="br"></span>vel suis sanguisque. vitia vero quae in eadem parte serpunt iocur eorum combustum, maxime iunipiri ligno, cum charta et arrhenico sanat, fimi cinis, fel bubulum cum alumine Aegyptio ac murra ad crassitudinem
mellis subactum, insuper beta ex vino cocta inposita, caro quoque; manantia vero ulcera sebum cum medulla vituli in vino decoctum, fel caprinum cum melle rubique suco, vel si serpant; fimum etiam prodesse cum melle dicunt aut cum aceto et per se
<span class="br"></span><span class="lineNumber">215</span><span class="br"></span>butyrum. testium tumor sebo vituli addito nitro cohibetur
vel fimo eiusdem ex aceto decocto. urinae incontinentiam cohibet vesica apruna, si assa mandatur,
ungularum apri vel suis cinis potioni inspersus, vesica feminae suis conbusta ac pota, item haedi, vel pulmo, cerebrum leporis in vino, eiusdem testiculi tosti vel coagulum cum anserino adipe in polenta, renes asini in mero triti potique. Magi verrini genitalis
cinere poto ex vino dulci demonstrant urinam





</p></section><notes><section class="footnotes"><ul><li class="note" id="note_LCL418_144_1"><a class="footnoteCrossrefLink" href="#target_note_LCL418_144_1" title="Click to highlight in text"><sup class="lineRef">1</sup>ea . . . illos <span class="italic">coni. Mayhoff.</span></a></li><script type="text/javascript">document.getElementById('note_LCL418_144_1').style.display = "none";</script><li class="note" id="note_LCL418_144_2"><a class="footnoteCrossrefLink" href="#target_note_LCL418_144_2" title="Click to highlight in text"><sup class="lineRef">2</sup>articulo os <span class="italic">Mayhoff</span>: articulos <span class="italic">codd.</span></a></li><script type="text/javascript">document.getElementById('note_LCL418_144_2').style.display = "none";</script></ul></section></notes></section>