<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
eiusdem, asini cerebrum ex aqua mulsa, infumatum prius in foliis, semuncia per dies &lt;V,&gt; vel<a class="footnoteLink" href="#note_LCL418_152_1" id="target_note_LCL418_152_1"><sup>1</sup></a> ungularum eius cinis coclearibus binis toto mense potus, item testes sale adservati et inspersi potioni in asinarum maxime lacte vel ex aqua. membrana partus earum, praecipue si marem pepererint, olefactata accedente morbo comitialium resistit. sunt qui e mare nigroque cor edendum cum pane sub diu prima aut secunda luna praecipiant, alii carnem, aliqui sanguinem
<span class="br"></span><span class="lineNumber">226</span><span class="br"></span>aceto dilutum per dies XL bibendum. quidam urinam aquae ferrariae ex officinis miscent eademque potione et lymphatis medentur. comitialibus datur et lactis equini potus lichenque in aceto mulso bibendus,
dantur et carnes caprinae in rogo hominis tostae, ut volunt Magi, sebum earum cum felle taurino pari pondere decoctum et in folliculo fellis reconditum ita ne terram attingat, potum vero ex aqua sublime. morbum ipsum deprehendit caprini cornus vel cervini usti nidor. sideratis urina pulli asinini nardo admixto perunctione prodesse dicitur.</p>
<span class="br"></span><span class="lineNumber">227</span><span class="br"></span><p>LXIV. Regio morbo cornus cervini cinis, sanguis asini ex vino, item fimum asinini pulli quod primum edidit a partu datum fabae magnitudine e vino







</p></section><notes><section class="footnotes"><ul><li class="note" id="note_LCL418_152_1"><a class="footnoteCrossrefLink" href="#target_note_LCL418_152_1" title="Click to highlight in text"><sup class="lineRef">1</sup>V, vel <span class="italic">Hard.</span>: vel <span class="italic">Detlefsen</span>, <span class="italic">codd.</span>: VII <span class="italic">Mayhoff.</span></a></li><script type="text/javascript">document.getElementById('note_LCL418_152_1').style.display = "none";</script></ul></section></notes></section>