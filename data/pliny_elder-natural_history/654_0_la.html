<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">173</span><span class="br"></span><p>LXXXII. Coclearum vivaria instituit Fulvius Lippinus in Tarquiniensi paulo ante civile bellum quod cum Pompeio Magno gestum est, distinctis quidem generibus earum, separatim ut essent albae quae in Reatino agro nascuntur, separatim Illyricae quibus magnitudo praecipua, Africanae quibus
<span class="br"></span><span class="lineNumber">174</span><span class="br"></span>fecunditas, Solitanae quibus nobilitas. quin et saginam earum commentus est sapa et farre aliisque generibus, ut cocleae quoque altiles ganeam implerent:
cuius artis gloriam in eam magnitudinem perductam esse ut<a class="footnoteLink" href="#note_LCL353_280_1" id="target_note_LCL353_280_1"><sup>1</sup></a> <span class="sc">lxxx</span> quadrantes caperent singularum calyces auctor est M. Varro.</p>
<span class="br"></span><span class="lineNumber">175</span><span class="br"></span><p>LXXXIII. Piscium genera etiamnum a Theophrasto
mira produntur, circa Babylonis rigua decedentibus
fluviis in cavernis aquas habentibus remanere quosdam, inde exire ad pabula pinnulis gradientes crebro caudae motu, contraque venantes refugere in suas cavernas et in his obversos stare, capita eorum esse ranae marinae similia, reliquas partes gobionum, branchias ut ceteris piscibus.
<span class="br"></span><span class="lineNumber">176</span><span class="br"></span>circa Heracleam et Cromnam et multifariam in Ponto unum genus esse quod extremas fluminum aquas sectetur cavernasque sibi faciat in terra atque in his vivat, etiam reciprocis amnibus siccato litore, effodi ergo motu demum corporum vivere eos adprobante.
<span class="br"></span><span class="lineNumber">177</span><span class="br"></span> circa eandem Heracleam [eodemque]<a class="footnoteLink" href="#note_LCL353_280_2" id="target_note_LCL353_280_2"><sup>2</sup></a> Lyco amne





</p></section><notes><section class="footnotes"><ul><li class="note" id="note_LCL353_280_1"><a class="footnoteCrossrefLink" href="#target_note_LCL353_280_1" title="Click to highlight in text"><sup class="lineRef">1</sup><span class="italic">Rackham</span>: perducta sit.</a></li><script type="text/javascript">document.getElementById('note_LCL353_280_1').style.display = "none";</script><li class="note" id="note_LCL353_280_2"><a class="footnoteCrossrefLink" href="#target_note_LCL353_280_2" title="Click to highlight in text"><sup class="lineRef">2</sup><span class="italic">seclusit Mayhoff.</span></a></li><script type="text/javascript">document.getElementById('note_LCL353_280_2').style.display = "none";</script></ul></section></notes></section>