<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

interque ea solis et lunae, contrarium mundo agere cursum, id est laevom, illo semper in dextram praecipiti;
<span class="br"></span><span class="lineNumber">33</span><span class="br"></span>et quamvis adsidua conversione inmensae celeritatis attollantur ab eo rapianturque in occasum, adverso tamen ire motu per suos quaeque passus; ita fieri ne convolutus aer eandem in partem aeterna mundi vertigine ignavo globo torpeat sed fundatur adverso siderum verbere discretus et digestus;
<span class="br"></span><span class="lineNumber">34</span><span class="br"></span>Saturni autem sidus gelidae ac rigentis esse naturae, multumque ex eo inferiorem Iovis circulum et ideo motu celeriore duodenis circumagi annis; tertium Martis, quod quidam Herculis vocant, igne ardens solis vicinitate, binis fere annis converti, ideoque huius ardore nimio et rigore Saturni interiectum ambobus ex utroque temperari Iovem salutaremque fieri;
<span class="br"></span><span class="lineNumber">35</span><span class="br"></span>dein solis meatum esse partium quidem trecentarum sexaginta, sed ut observatio umbrarum eius redeat ad metas,<a class="footnoteLink" href="#note_LCL330_190_1" id="target_note_LCL330_190_1"><sup>1</sup></a> quinos annis dies adici superque quartam partem diei; quam ob causam quinto cuique<a class="footnoteLink" href="#note_LCL330_190_2" id="target_note_LCL330_190_2"><sup>2</sup></a> anno unus intercalarius dies additur ut temporum ratio solis itineri congruat.</p>
<span class="br"></span><span class="lineNumber">36</span><span class="br"></span><p>Infra solem ambit ingens sidus appellatum Veneris, alterno meatu vagum ipsisque cognominibus aemulum
solis ac lunae: praeveniens quippe<a class="footnoteLink" href="#note_LCL330_190_3" id="target_note_LCL330_190_3"><sup>3</sup></a> et ante matutinum exoriens Luciferi nomen accipit ut sol alter diemque maturans, contra ab occasu refulgens nuncupatur Vesper ut prorogans lucem vicemque






</p></section><notes><section class="footnotes"><ul><li class="note" id="note_LCL330_190_1"><a class="footnoteCrossrefLink" href="#target_note_LCL330_190_1" title="Click to highlight in text"><sup class="lineRef">1</sup><span class="italic">Detlefsen</span> (metam? <span class="italic">Rackham</span>): notas <span class="italic">aut</span> motus.</a></li><script type="text/javascript">document.getElementById('note_LCL330_190_1').style.display = "none";</script><li class="note" id="note_LCL330_190_2"><a class="footnoteCrossrefLink" href="#target_note_LCL330_190_2" title="Click to highlight in text"><sup class="lineRef">2</sup>cuique <span class="italic">add. Rackham</span> (quoque <span class="italic">Harduin</span>).</a></li><script type="text/javascript">document.getElementById('note_LCL330_190_2').style.display = "none";</script><li class="note" id="note_LCL330_190_3"><a class="footnoteCrossrefLink" href="#target_note_LCL330_190_3" title="Click to highlight in text"><sup class="lineRef">3</sup>quippe solem? <span class="italic">Rackham.</span></a></li><script type="text/javascript">document.getElementById('note_LCL330_190_3').style.display = "none";</script></ul></section></notes></section>