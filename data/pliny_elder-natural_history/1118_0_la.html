<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">57</span><span class="br"></span><p>VIII. Fimeta sub diu concavo loco et qui umorem colligat, stramento intecta ne in sole arescant, palo e robore depacto fieri iubent: ita fore ne innascantur his serpentes. fimum inicere terrae plurimum refert favonio flante ac luna sitiente<a class="footnoteLink" href="#note_LCL371_40_1" id="target_note_LCL371_40_1"><sup>1</sup></a>; id plerique prave intellegunt a favonii ortu faciendum ac Februario mense tantum, cum id pleraque sata et<a class="footnoteLink" href="#note_LCL371_40_2" id="target_note_LCL371_40_2"><sup>2</sup></a> aliis postulent mensibus. quocumque tempore facere libeat, curandum ut ab occasu aequinoctiali flante vento fiat lunaque decrescente ac sicca. mirum in modum augetur ubertas effectusque eius observatione tali.</p>
<span class="br"></span><span class="lineNumber">58</span><span class="br"></span><p>IX. Et abunde praedicta ratione caeli ac terrae nunc de iis arboribus dicemus quae cura hominum atque arte proveniunt. nec pauciora prope sunt genera, tam benigne naturae gratiam retulimus; aut enim semine proveniunt aut plantis radicis aut propagine aut avolsione aut surculo aut insito in<a class="footnoteLink" href="#note_LCL371_40_3" id="target_note_LCL371_40_3"><sup>3</sup></a> consecto arboris trunco. nam folia palmarum apud Babylonios seri atque ita arborem provenire Trogum credidisse demiror. quaedam autem pluribus generibus seruntur, quaedam omnibus.</p>
<span class="br"></span><span class="lineNumber">59</span><span class="br"></span><p>X. Ac pleraque ex his natura ipsa docuit et in primis semen serere, cum decidens exceptumque terra





</p></section><notes><section class="footnotes"><ul><li class="note" id="note_LCL371_40_1"><a class="footnoteCrossrefLink" href="#target_note_LCL371_40_1" title="Click to highlight in text"><sup class="lineRef">1</sup>silente <span class="italic">Pintianus e Catone</span> XXIX.</a></li><script type="text/javascript">document.getElementById('note_LCL371_40_1').style.display = "none";</script><li class="note" id="note_LCL371_40_2"><a class="footnoteCrossrefLink" href="#target_note_LCL371_40_2" title="Click to highlight in text"><sup class="lineRef">2</sup>et <span class="italic">add. Rackham.</span></a></li><script type="text/javascript">document.getElementById('note_LCL371_40_2').style.display = "none";</script><li class="note" id="note_LCL371_40_3"><a class="footnoteCrossrefLink" href="#target_note_LCL371_40_3" title="Click to highlight in text"><sup class="lineRef">3</sup><span class="italic">V.l.</span> aut.</a></li><script type="text/javascript">document.getElementById('note_LCL371_40_3').style.display = "none";</script></ul></section></notes></section>