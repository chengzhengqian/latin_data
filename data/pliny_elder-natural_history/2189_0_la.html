<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

duum pondere, pari spumae argenti, murrae exiguo, dein vino; ad ignem sacrum candido ovorum trium cum amulo. aiunt et vulnera candido glutinari
<span class="br"></span><span class="lineNumber">42</span><span class="br"></span>calculosque pelli. lutea ovorum cocta ut indurescant, admixto croco modice, item melle, ex lacte mulieris inlita dolores oculorum mitigant, vel cum rosaceo et mulso lana oculis inposita, vel cum trito apii semine ac polenta in mulso inlita. prodest et tussientibus per se luteum devoratum liquidum ita ut dentibus non attingatur, thoracis destillationibus, faucium scabritiae.
privatim contra haemorroidis morsum inlinitur
<span class="br"></span><span class="lineNumber">43</span><span class="br"></span>sorbeturque crudum. prodest et renibus, vesicae rosionibus exulcerationibusque.<a class="footnoteLink" href="#note_LCL418_210_1" id="target_note_LCL418_210_1"><sup>1</sup></a> cruenta excreantibus
quinque ovorum lutea in vini hemina cruda sorbentur, dysintericis cum cinere putaminis sui et papaveris suco ac vino. dantur coeliacis cum uvae passae pinguis pari pondere et malicorii per triduum aequis portionibus, et alio modo lutea ovorum trium, lardi veteris et mellis quadrantibus, vini veteris cyathis tribus, trita ad crassitudinem mellis et, cum
<span class="br"></span><span class="lineNumber">44</span><span class="br"></span>opus sit, abellanae nucis magnitudine ex aqua pota, item ex oleo fricta terna, totis ovis pridie maceratis in aceto, sic et lientericis, sanguinem autem reicientibus cum tribus cyathis musti. utuntur isdem ad liventia, si vetustiora sint, cum bulbis ac melle. sistunt et menses mulierum cocta
<span class="br"></span><span class="lineNumber">45</span><span class="br"></span>et e vino pota, inflationes quoque vulvae cruda cum oleo ac vino inlita. utilia sunt et cervicis doloribus cum anserino adipe et rosaceo, sedis etiam vitiis indurata igni ut calore quoque prosint, et condylomatis
cum rosaceo, item ambustis durata in


</p></section><notes><section class="footnotes"><ul><li class="note" id="note_LCL418_210_1"><a class="footnoteCrossrefLink" href="#target_note_LCL418_210_1" title="Click to highlight in text"><sup class="lineRef">1</sup><span class="italic">Sic dist. Mayhoff e Plinio iun.</span>; <span class="italic">cettri edd. punctum post</span> excreantibus <span class="italic">ponunt.</span></a></li><script type="text/javascript">document.getElementById('note_LCL418_210_1').style.display = "none";</script></ul></section></notes></section>