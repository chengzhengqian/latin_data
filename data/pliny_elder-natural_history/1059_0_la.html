<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

mirisque memorabili. namque non omnia in omnibus locis nasci docuimus, nec tralata vivere; hoc alias fastidio, alias contumacia, saepius inbecillitate eorum quae transferantur evenit, alias caelo invidente, alias solo repugnante.</p>
<span class="br"></span><span class="lineNumber">135</span><span class="br"></span><p>LIX. Fastidit balsamum alibi nasci,<a class="footnoteLink" href="#note_LCL370_476_1" id="target_note_LCL370_476_1"><sup>1</sup></a> nata Assyria malus alibi ferre, nec non et palma ubique nasci aut nata parere vel, cum promisit etiam ostenditque, educare, tamquam invita pepererit. non habet vires frutex cinnami in Syriae vicina perveniendi. non ferunt amomi nardique deliciae ne in Arabiam quidem ex India et nave peregrinari; temptavit enim
<span class="br"></span><span class="lineNumber">136</span><span class="br"></span>Seleucus rex. illud maxime mirum, ipsas plerumque arbores exorari ut vivant atque tramigrent, aliquando et a solo impetrari ut alienas alat advenasque nutriat, caelum nullo modo flecti. vivit in Italia piperis arbor, casiae vero etiam in septentrionali plaga, vixit in Lydia turis, sed unde sorbentes sucum omnem ex
<span class="br"></span><span class="lineNumber">137</span><span class="br"></span>his soles coquentesve lacrimam? illud proxime mirum, mutari naturam in iisdem locis<a class="footnoteLink" href="#note_LCL370_476_2" id="target_note_LCL370_476_2"><sup>2</sup></a> atque pro indiviso valere. cedrum aestuosis partibus dederat, set<a class="footnoteLink" href="#note_LCL370_476_3" id="target_note_LCL370_476_3"><sup>3</sup></a> in Lyciis Phrygiisque montibus nascitur. frigus






</p></section><notes><section class="footnotes"><ul><li class="note" id="note_LCL370_476_1"><a class="footnoteCrossrefLink" href="#target_note_LCL370_476_1" title="Click to highlight in text"><sup class="lineRef">1</sup>nasci &lt;nisi in Iudaea&gt; <span class="italic">Bostock and Riley.</span></a></li><script type="text/javascript">document.getElementById('note_LCL370_476_1').style.display = "none";</script><li class="note" id="note_LCL370_476_2"><a class="footnoteCrossrefLink" href="#target_note_LCL370_476_2" title="Click to highlight in text"><sup class="lineRef">2</sup>locis <span class="italic">om. v.l.</span></a></li><script type="text/javascript">document.getElementById('note_LCL370_476_2').style.display = "none";</script><li class="note" id="note_LCL370_476_3"><a class="footnoteCrossrefLink" href="#target_note_LCL370_476_3" title="Click to highlight in text"><sup class="lineRef">3</sup><span class="italic">Mayhoff</span>: et.</a></li><script type="text/javascript">document.getElementById('note_LCL370_476_3').style.display = "none";</script></ul></section></notes></section>