<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

trifero proventu. Tarenti tantum praedulces nascuntur
<span class="br"></span><span class="lineNumber">72</span><span class="br"></span>quas vocant onas. Cato de ficis ita memorat: ‘Ficos mariscas in loco cretoso aut aperto serito, in loco autem crassiore aut stercorato Africanas et Herculaneas, Saguntinas, hibernas, Telanas atras pediculo longo.’ postea tot subiere nomina atque genera ut vel hoc solum aestimantibus appearat mutatam esse vitam. sunt et hibernae quibusdam provinciis, sicuti Moesiae, sed artis, non naturae.
<span class="br"></span><span class="lineNumber">73</span><span class="br"></span>parvarum genus arborum post autumnum fimo contegunt,
deprehensasque in his hieme grossos, quae mitiore caelo refossae cum arbore atque in lucem remissae novos soles aliosque quam quibus vixere avide tamquam iterum natae accipiunt et cum venientium
flore maturescunt, alieno praecoces anno, in tractu vel gelidissimo.</p>
<span class="br"></span><span class="lineNumber">74</span><span class="br"></span><p>XX. Sed a Catone appellata iam tum Africana admonet
ad<a class="footnoteLink" href="#note_LCL370_338_1" id="target_note_LCL370_338_1"><sup>1</sup></a> ingens docimentum usi eo pomo. namque pernitiali odio Carthaginis flagrans nepotumque securitatis anxius, cum clamaret omni senatu Carthaginem delendam, adtulit quodam die in curiam praecocem ex ea provincia ficum, ostendensque patribus: ‘Interrogo vos,’ inquit, ‘quando hanc
<span class="br"></span><span class="lineNumber">75</span><span class="br"></span>pomum demptam putetis ex arbore?’ cum inter




</p></section><notes><section class="footnotes"><ul><li class="note" id="note_LCL370_338_1"><a class="footnoteCrossrefLink" href="#target_note_LCL370_338_1" title="Click to highlight in text"><sup class="lineRef">1</sup><span class="italic">Detlefsen</span>: admonet Africae ad.</a></li><script type="text/javascript">document.getElementById('note_LCL370_338_1').style.display = "none";</script></ul></section></notes></section>