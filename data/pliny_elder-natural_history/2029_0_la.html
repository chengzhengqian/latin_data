<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

adeo iam colorum usus increbruerat adeoque ars perfecta erat, ut in eo proelio iconicos duces pinxisse tradatur, Atheniensium Miltiadem, Callimachum, Cynaegirum, barbarorum Datim, Artaphernen.</p>
<span class="br"></span><span class="lineNumber">58</span><span class="br"></span><p>XXXV. Quin immo certamen etiam picturae florente eo institutum est Corinthi ac Delphis, primusque omnium certavit cum Timagora Chalcidense, superatus ab eo Pythiis, quod et ipsius Timagorae carmine vetusto apparet, chronicorum errore non dubio.</p>
<p>Alii quoque post hos clari fuere ante <span class="sc">lxxxx</span> olympiadem, sicut Polygnotus Thasius, qui primus mulieres tralucida<a class="footnoteLink" href="#note_LCL394_304_1" id="target_note_LCL394_304_1"><sup>1</sup></a> veste pinxit, capita earum mitris versicoloribus operuit plurimumque picturae primus contulit, siquidem instituit os adaperire, dentes ostendere, voltum ab antiquo rigore variare.
<span class="br"></span><span class="lineNumber">59</span><span class="br"></span>huius est tabula in porticu Pompei, quae ante curiam eius fuerat, in qua dubitatur ascendentem cum clupeo pinxerit an descendentem. hic Delphis aedem pinxit, hic et Athenis porticum, quae Poecile vocatur, gratuito, cum partem eius Micon mercede pingeret. vel maior huic auctoritas, siquidem Amphictyones, quod est publicum Graeciae concilium,





</p></section><notes><section class="footnotes"><ul><li class="note" id="note_LCL394_304_1"><a class="footnoteCrossrefLink" href="#target_note_LCL394_304_1" title="Click to highlight in text"><sup class="lineRef">1</sup>tralucida <span class="italic">B</span>: lucida <span class="italic">rell.</span></a></li><script type="text/javascript">document.getElementById('note_LCL394_304_1').style.display = "none";</script></ul></section></notes></section>