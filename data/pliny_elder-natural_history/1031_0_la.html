<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">


modo nucamenta squamatim compacta dependent
praeterquam larici. haec abietis masculae primori parte nucleos habent, non item feminae; piceae vero totis paniculis, minoribus gracilioribusque,
minimos ac nigros, propter quod Graeci phthirophoron<a class="footnoteLink" href="#note_LCL370_420_1" id="target_note_LCL370_420_1"><sup>1</sup></a> eam appellant. in eadem nucamenta maribus conpressiora sunt ac minus resina roscida.</p>
<span class="br"></span><span class="lineNumber">50</span><span class="br"></span><p>XX. Similis his etiamnunc aspectu est, ne quid praetereatur, taxus minime virens gracilisque et tristis ac dira, nullo suco, ex omnibus sola bacifera. mas noxio fructu, letale quippe bacis in Hispania praecipue
venenum inest: vasa etiam viatoria ex ea vinis
<span class="br"></span><span class="lineNumber">51</span><span class="br"></span>in Gallia facta mortifera fuisse conpertum est. hanc Sextius milacem a Graecis vocari dicit, et esse in Arcadia tam praesentis veneni ut qui obdormiant sub ea cibumve capiant moriantur. sunt qui et taxica hinc appellata dicant venena quae nunc toxica dicimus,
quibus sagittae tinguantur. reperio<a class="footnoteLink" href="#note_LCL370_420_2" id="target_note_LCL370_420_2"><sup>2</sup></a> innoxiam fieri si in ipsam arborem clavus aereus adigatur.</p>
<span class="br"></span><span class="lineNumber">52</span><span class="br"></span><p>XXI. Pix liquida in Europa e taeda coquitur, navalibus
muniendis multosque alios ad usus. lignum eius concisum furnis undique igni extra circumdato fervet. primus sudor aquae modo fluit canali; hoc in Syria cedrium vocatur, cui tanta vis est ut in Aegypto




</p></section><notes><section class="footnotes"><ul><li class="note" id="note_LCL370_420_1"><a class="footnoteCrossrefLink" href="#target_note_LCL370_420_1" title="Click to highlight in text"><sup class="lineRef">1</sup><span class="italic">Benedictus</span> (phthiropoeon <span class="italic">Mayhoff</span>): phthiroporon.</a></li><script type="text/javascript">document.getElementById('note_LCL370_420_1').style.display = "none";</script><li class="note" id="note_LCL370_420_2"><a class="footnoteCrossrefLink" href="#target_note_LCL370_420_2" title="Click to highlight in text"><sup class="lineRef">2</sup>reperio? <span class="italic">Mayhoff</span>: reperto.</a></li><script type="text/javascript">document.getElementById('note_LCL370_420_2').style.display = "none";</script></ul></section></notes></section>