<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">127</span><span class="br"></span>profluvia. Indici differentia glaebis extrinsecus nigris, intus rufis, cum fregeris, cito nigrescentibus. adstringit vehementer cum amaritudine, ad eadem omnia utile, sed praecipue ad genitalia.</p>
<span class="br"></span><span class="lineNumber">128</span><span class="br"></span><p>LXXVIII. Sunt qui et sarcocollam spinae lacrimam
putent, pollini turis similem, cum quadam acrimonia dulcem, cumminosam.<a class="footnoteLink" href="#note_LCL393_92_1" id="target_note_LCL393_92_1"><sup>1</sup></a> sistit fluctiones, inlinitur infantibus maxime. vetustate et haec nigrescit, melior quo candidior.</p>
<span class="br"></span><span class="lineNumber">129</span><span class="br"></span><p>LXXIX. Unum etiamnum arborum medicinis debetur nobile medicamentum quod oporicen vocant. fit ad dysintericos stomachique vitia in congio musti albi lento vapore decoctis malis cotoneis quinque cum suis seminibus, punicis totidem, sorborum sextario, et pari mensura eius quod rhun Syriacam vocant, croci semuncia. coquitur usque ad crassitudinem mellis.</p>
<p>LXXX. His subtexemus ea quae Graeci communicatione nominum in ambiguo fecere anne arborum
essent.</p>
<span class="br"></span><span class="lineNumber">130</span><span class="br"></span><p>Chamaedrys herba est quae Latine trixago dicitur. aliqui eam chamaeropem, alii Teucriam appellavere. folia habet magnitudine mentae, colore et divisura





</p></section><notes><section class="footnotes"><ul><li class="note" id="note_LCL393_92_1"><a class="footnoteCrossrefLink" href="#target_note_LCL393_92_1" title="Click to highlight in text"><sup class="lineRef">1</sup>cumminosam <span class="italic">Detlefsen, Mayhoff</span>: gummosam. cum vino tusa <span class="italic">vulg.</span></a></li><script type="text/javascript">document.getElementById('note_LCL393_92_1').style.display = "none";</script></ul></section></notes></section>