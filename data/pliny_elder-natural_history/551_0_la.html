<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

qui etiam victor-suo nocet, lauro infectum virus extinguit.</p>
<span class="br"></span><span class="lineNumber">102</span><span class="br"></span><p>XLII. Milia<a class="footnoteLink" href="#note_LCL353_74_1" id="target_note_LCL353_74_1"><sup>1</sup></a> praeterea, utpote cum plurimis animalibus eadem natura rerum caeli quoque observationem
et ventorum, imbrium, tempestatum praesagia
alia alio modo dederit, quod persequi inmensum est, aeque scilicet quam reliquam cum singulis hominum societatem. siquidem et pericula praemonent
non fibris modo extisque, circa quod magna mortalium portio haeret, sed et<a class="footnoteLink" href="#note_LCL353_74_2" id="target_note_LCL353_74_2"><sup>2</sup></a> alia quadam significatione.
<span class="br"></span><span class="lineNumber">103</span><span class="br"></span>ruinis inminentibus musculi praemigrant, aranei cum telis primi cadunt. auguria quidem artem fecere apud Romanos et sacerdotum collegium vel maxime sollemne. est inter ea<a class="footnoteLink" href="#note_LCL353_74_3" id="target_note_LCL353_74_3"><sup>3</sup></a> locis rigentibus et volpes, animal alioqui sollertia dirum<a class="footnoteLink" href="#note_LCL353_74_4" id="target_note_LCL353_74_4"><sup>4</sup></a>; amnes gelatos lacusque nonnisi ad eius itum reditumque transeunt: observatum eam aure ad glaciem adposita
<span class="br"></span><span class="lineNumber">104</span><span class="br"></span>coniectare crassitudinem gelus.</p>
<p>XLIII. Nec minus clara exitii documenta sunt etiam in<a class="footnoteLink" href="#note_LCL353_74_5" id="target_note_LCL353_74_5"><sup>5</sup></a> contemnendis animalibus. M. Varro auctor est a cuniculis suffossum
in Hispania oppidum, a talpis in Thessalia, ab ranis civitatem in Gallia pulsam, ab locustis in Africa, ex Gyara Cycladum insula incolas a muribus fugatos, in Italia Amynclas a serpentibus deletas.




</p></section><notes><section class="footnotes"><ul><li class="note" id="note_LCL353_74_1"><a class="footnoteCrossrefLink" href="#target_note_LCL353_74_1" title="Click to highlight in text"><sup class="lineRef">1</sup>Multa? (<span class="italic">cf.</span> ยง 106) <span class="italic">Mayhoff.</span></a></li><script type="text/javascript">document.getElementById('note_LCL353_74_1').style.display = "none";</script><li class="note" id="note_LCL353_74_2"><a class="footnoteCrossrefLink" href="#target_note_LCL353_74_2" title="Click to highlight in text"><sup class="lineRef">2</sup>et <span class="italic">add.</span>? <span class="italic">Mayhoff.</span></a></li><script type="text/javascript">document.getElementById('note_LCL353_74_2').style.display = "none";</script><li class="note" id="note_LCL353_74_3"><a class="footnoteCrossrefLink" href="#target_note_LCL353_74_3" title="Click to highlight in text"><sup class="lineRef">3</sup>est in Thracia <span class="italic">edd.</span></a></li><script type="text/javascript">document.getElementById('note_LCL353_74_3').style.display = "none";</script><li class="note" id="note_LCL353_74_4"><a class="footnoteCrossrefLink" href="#target_note_LCL353_74_4" title="Click to highlight in text"><sup class="lineRef">4</sup><span class="italic">v.l.</span> sollerti auditu.</a></li><script type="text/javascript">document.getElementById('note_LCL353_74_4').style.display = "none";</script><li class="note" id="note_LCL353_74_5"><a class="footnoteCrossrefLink" href="#target_note_LCL353_74_5" title="Click to highlight in text"><sup class="lineRef">5</sup>in <span class="italic">add. Sillig.</span></a></li><script type="text/javascript">document.getElementById('note_LCL353_74_5').style.display = "none";</script></ul></section></notes></section>