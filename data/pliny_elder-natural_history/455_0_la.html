<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

et in plenilunio, quod tempus editos quoque infantes praecipue infestat. adeoque incessus atque omne quicquid dici potest in gravida refert, ut salsioribus cibis usae carentem unguiculis partum edant, et si respiravere difficilius enitantur; oscitatio quidem in enixu letalis est, sicut sternuisse a coitu abortivum.</p>
<span class="br"></span><span class="lineNumber">43</span><span class="br"></span><p>VII. Miseret atque etiam pudet aestimantem quam sit frivola animalium superbissimi origo, cum plerisque abortus causa odor a lucernarum fiat extinctu. his principiis nascuntur tyranni, his carnifex animus. tu qui corporis viribus fidis, tu qui fortunae munera amplexaris et te ne alumnum quidem eius existimas
<span class="br"></span><span class="lineNumber">44</span><span class="br"></span>sed partum, tu cuius imperatoria<a class="footnoteLink" href="#note_LCL352_534_1" id="target_note_LCL352_534_1"><sup>1</sup></a> est mens, tu qui te deum credis aliquo successu tumens, tantine perire potuisti? atque etiam hodie minoris potes, quantulo serpentis ictus dente, aut etiam ut Anacreon poeta acino uvae passae, aut<a class="footnoteLink" href="#note_LCL352_534_2" id="target_note_LCL352_534_2"><sup>2</sup></a> ut Fabius Senator praetor in lactis haustu uno pilo strangulatus. is demum profecto vitam aequa lance pensitabit qui semper fragilitatis humanae memor fuerit.</p>
<span class="br"></span><span class="lineNumber">45</span><span class="br"></span><p>VIII. In pedes procidere nascentem contra naturam est, quo argumento eos appellavere Agrippas ut aegre partos; qualiter M. Agrippam ferunt genitum, unico prope felicitatis exemplo in omnibus ad hunc modum genitisâ€”quamquam is quoque adversa pedum valitudine misera iuventa, exercito aevo





</p></section><notes><section class="footnotes"><ul><li class="note" id="note_LCL352_534_1"><a class="footnoteCrossrefLink" href="#target_note_LCL352_534_1" title="Click to highlight in text"><sup class="lineRef">1</sup><span class="italic">Urlichs</span>: cuius semper tinctoria (<span class="italic">aut</span> in victoria).</a></li><script type="text/javascript">document.getElementById('note_LCL352_534_1').style.display = "none";</script><li class="note" id="note_LCL352_534_2"><a class="footnoteCrossrefLink" href="#target_note_LCL352_534_2" title="Click to highlight in text"><sup class="lineRef">2</sup>aut <span class="italic">add. Rackham.</span></a></li><script type="text/javascript">document.getElementById('note_LCL352_534_2').style.display = "none";</script></ul></section></notes></section>