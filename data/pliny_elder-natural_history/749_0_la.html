<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

inpugnant eas naturae eiusdem degeneres vespae atque crabrones, etiam e culicum genere qui vocantur muliones, populantur hirundines et quaedam aliae aves; insidiantur aquantibus ranae, quae maxima earum est operatio tum cum subolem
<span class="br"></span><span class="lineNumber">62</span><span class="br"></span>faciunt. nec eae tantum quae stagna rivosque obsident, verum et rubetae veniunt ultro adrepentesque
foribus per eas sufflant; ad hoc statio provolat confestimque abripitur; nec sentire ictus apium ranae traduntur. inimicae et oves difficile se e lanis earum explicantibus. cancrorum etiam odore, si quis iuxta coquat, exanimantur.</p>
<span class="br"></span><span class="lineNumber">63</span><span class="br"></span><p>XX. Quin et morbos suapte natura sentiunt. index eorum tristitia torpens, et cum ante fores in teporem solis promotis aliae cibos ministrant et<a class="footnoteLink" href="#note_LCL353_470_1" id="target_note_LCL353_470_1"><sup>1</sup></a> cum defunctas progerunt funerantiumque more comitantur
exequias. rege ea peste consumpto maeret plebes ignavo dolore, non cibos convehens, non procedens; tristi tantum murmure glomeratur circa corpus eius. subtrahitur itaque diductae multitudini;
alias spectantes exanimem luctum non minuunt. tunc quoque, ni subveniatur, fame moriuntur. hilaritate igitur et nitore sanitas aestimatur.</p>
<span class="br"></span><span class="lineNumber">64</span><span class="br"></span><p>Sunt et operis morbi: cum favos non explent,

</p></section><notes><section class="footnotes"><ul><li class="note" id="note_LCL353_470_1"><a class="footnoteCrossrefLink" href="#target_note_LCL353_470_1" title="Click to highlight in text"><sup class="lineRef">1</sup>et <span class="italic">add. Rackham.</span></a></li><script type="text/javascript">document.getElementById('note_LCL353_470_1').style.display = "none";</script></ul></section></notes></section>