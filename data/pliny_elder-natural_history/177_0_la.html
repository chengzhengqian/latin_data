<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

oppidum Manduriam lacus ad margines plenus neque exhaustis aquis minuitur neque infusis augetur. in Ciconum flumine et in Piceno lacu Velino lignum deiectum lapideo cortice obducitur, et in Surio Colchidis flumine adeo ut lapidem plerumque durans adhuc integat cortex. Similiter in flumine Silero ultra Surrentum non virgulta modo inmersa verum et folia lapidescunt, alias salubri potu eius aquae. in exitu paludis Reatinae saxum crescit et in rubro mari oleae virentesque frutices enascuntur.</p>
<span class="br"></span><span class="lineNumber">227</span><span class="br"></span><p>Sed fontium plurimorum natura miro<a class="footnoteLink" href="#note_LCL330_354_1" id="target_note_LCL330_354_1"><sup>1</sup></a> est fervore, idque etiam in iugis Alpium, ipsoque in mari, ut inter Italiam et Aenariam in<a class="footnoteLink" href="#note_LCL330_354_2" id="target_note_LCL330_354_2"><sup>2</sup></a> Baiano sinu et in Liri fluvio multisque aliis. nam dulcis haustus in mari plurimis locis, ut ad Chelidonias insulas et Aradum et in Gaditano oceano. Patavinorum aquis calidis herbae virentes innascuntur, Pisanorum ranae, ad Vetulonios
in Etruria non procul a mari pisces. In Casinate fluvius appellatur Scatebra, frigidus, abundantior aestate; in eo ut in Arcadiae<a class="footnoteLink" href="#note_LCL330_354_3" id="target_note_LCL330_354_3"><sup>3</sup></a> Stymphali nascuntur
<span class="br"></span><span class="lineNumber">228</span><span class="br"></span>aquatiles musculi. in Dodone Iovis fons cum sit gelidus et inmersas faces extinguat, si extinctae admoveantur accendit. idem meridie semper deficit, qua de causa ἀναπαυόμενον vocant; mox increscens ad medium noctis exuberat, ab eo rursus sensim deficit. in Illyricis supra fontem frigidum expansae







</p></section><notes><section class="footnotes"><ul><li class="note" id="note_LCL330_354_1"><a class="footnoteCrossrefLink" href="#target_note_LCL330_354_1" title="Click to highlight in text"><sup class="lineRef">1</sup><span class="italic">Rackham:</span> mira.</a></li><script type="text/javascript">document.getElementById('note_LCL330_354_1').style.display = "none";</script><li class="note" id="note_LCL330_354_2"><a class="footnoteCrossrefLink" href="#target_note_LCL330_354_2" title="Click to highlight in text"><sup class="lineRef">2</sup><span class="italic">Mayhoff:</span> ut in <span class="italic">aut</span> et in.</a></li><script type="text/javascript">document.getElementById('note_LCL330_354_2').style.display = "none";</script><li class="note" id="note_LCL330_354_3"><a class="footnoteCrossrefLink" href="#target_note_LCL330_354_3" title="Click to highlight in text"><sup class="lineRef">3</sup><span class="italic">v.l.</span> Arcadia.</a></li><script type="text/javascript">document.getElementById('note_LCL330_354_3').style.display = "none";</script></ul></section></notes></section>