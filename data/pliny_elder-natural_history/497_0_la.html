<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

utique aevi tempus intuentibus. quid quod aestimatione nocturnae quietis dimidio quisque spatio vitae suae vivit, pars aequa morti similis exigitur aut poenae, nisi contigit quies? nec reputantur infantiae anni qui sensu carent, non senectae in poenam vivacis, tot periculorum genera, tot morbi, tot metus, tot curae, totiens invocata morte ut nullum frequentius
<span class="br"></span><span class="lineNumber">168</span><span class="br"></span>sit votum. natura vero nihil hominibus brevitate vitae praestitit melius. hebescunt sensus, membra torpent, praemoritur visus, auditus, incessus, dentis
etiam ac ciborum instrumenta, et tamen vitae hoc tempus adnumeratur. est<a class="footnoteLink" href="#note_LCL352_618_1" id="target_note_LCL352_618_1"><sup>1</sup></a> ergo pro miraculo, et id solitarium reperitur exemplum Xenophili musici, centum et quinque annis vixisse sine ullo corporis incommodo.
<span class="br"></span><span class="lineNumber">169</span><span class="br"></span>at, Hercule, reliquis omnibus per singulas membrorum partes qualiter nullis aliis animalibus certis pestifer calor remeat horis aut rigor, neque horis modo sed et diebus noctibusque trinis quadrinisve,
etiam anno toto. atque etiam morbus est aliquantisper<a class="footnoteLink" href="#note_LCL352_618_2" id="target_note_LCL352_618_2"><sup>2</sup></a> sapientiam mori. morbis quoque
<span class="br"></span><span class="lineNumber">170</span><span class="br"></span>enim quasdam leges natura inposuit: quadrini circuitus febrem numquam bruma, numquam hibernis mensibus incipere, quosdam post sexagensimum vitae spatium non accedere, aliis<a class="footnoteLink" href="#note_LCL352_618_3" id="target_note_LCL352_618_3"><sup>3</sup></a> pubertate deponi, feminis praecipue; senes minime sentire pestilentiam. namque et universis gentibus ingruunt morbi et generatim modo servitiis modo procerum ordini aliosque per gradus. qua in re observatum a meridianis



</p></section><notes><section class="footnotes"><ul><li class="note" id="note_LCL352_618_1"><a class="footnoteCrossrefLink" href="#target_note_LCL352_618_1" title="Click to highlight in text"><sup class="lineRef">1</sup>est <span class="italic">add. Rackham.</span></a></li><script type="text/javascript">document.getElementById('note_LCL352_618_1').style.display = "none";</script><li class="note" id="note_LCL352_618_2"><a class="footnoteCrossrefLink" href="#target_note_LCL352_618_2" title="Click to highlight in text"><sup class="lineRef">2</sup><span class="italic">Alciatus:</span> aliquis per.</a></li><script type="text/javascript">document.getElementById('note_LCL352_618_2').style.display = "none";</script><li class="note" id="note_LCL352_618_3"><a class="footnoteCrossrefLink" href="#target_note_LCL352_618_3" title="Click to highlight in text"><sup class="lineRef">3</sup><span class="italic">Mayhoff:</span> alios.</a></li><script type="text/javascript">document.getElementById('note_LCL352_618_3').style.display = "none";</script></ul></section></notes></section>