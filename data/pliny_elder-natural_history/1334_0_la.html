<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

id cibus inliberalis, utique si proxume olus mandatur, si vero ipse cum olivis druppis, rarior ructus fit minusque
faetidus. Aegypto mire celebratur olei propter fertilitatem quod e semine eius faciunt. hoc maxime cupiunt serere, si liceat, quoniam et quaestus plus quam e frumento et minus tributi est nullumque ibi
<span class="br"></span><span class="lineNumber">80</span><span class="br"></span>copiosius oleum. genera raphani Graeci fecere tria foliorum differentia, crispi atque levis et tertium silvestre; atque huic levia quidem folia sed breviora ac rotunda copiosaque ac fruticosa; sapor autem asper et medicamenti instar ad eliciendas alvos. et in prioribus tamen differentia a<a class="footnoteLink" href="#note_LCL371_472_1" id="target_note_LCL371_472_1"><sup>1</sup></a> semine, quoniam aliqua
<span class="br"></span><span class="lineNumber">81</span><span class="br"></span>peius, aliqua admodum exiguum ferunt: haec vitia non cadunt nisi in crispa folia. nostri alia fecere genera: Algidense a loco, longum atque tralucidum, alterum rapi figura quod vocant Syriacum, suavissimum
fere ac tenerrimum hiemisque patiens praecipue.
verum<a class="footnoteLink" href="#note_LCL371_472_2" id="target_note_LCL371_472_2"><sup>2</sup></a> tamen ex Syria non pridem advectum apparet, quoniam apud auctores non reperitur; id
<span class="br"></span><span class="lineNumber">82</span><span class="br"></span>autem toto hieme durat. etiamnum unum silvestre Graeci cerain vocant, Pontici armon, alii leucen, nostri armoraciam, fronde copiosius quam corpore. in





</p></section><notes><section class="footnotes"><ul><li class="note" id="note_LCL371_472_1"><a class="footnoteCrossrefLink" href="#target_note_LCL371_472_1" title="Click to highlight in text"><sup class="lineRef">1</sup>a <span class="italic">add. Hardouin.</span></a></li><script type="text/javascript">document.getElementById('note_LCL371_472_1').style.display = "none";</script><li class="note" id="note_LCL371_472_2"><a class="footnoteCrossrefLink" href="#target_note_LCL371_472_2" title="Click to highlight in text"><sup class="lineRef">2</sup>praecipue. verum <span class="italic">Mayhoff</span>: praecipuum.</a></li><script type="text/javascript">document.getElementById('note_LCL371_472_2').style.display = "none";</script></ul></section></notes></section>