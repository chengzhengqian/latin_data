<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">82</span><span class="br"></span>omnia supra scripta ex marina efficaciora. si cariosi et faetidi sint, cetum in furno arefieri per noctem praecipiunt, postea tantundem salis addi atque ita fricari. enhydris vocatur a Graecis colubra in aqua vivens. huius quattuor dentibus superioribus in dolore superiorum gingivas scariphant, inferiorum inferioribus; aliqui canino tantum earum contenti sunt. utuntur et cancrorum cinere, nam muricum cinis dentifricium est.</p>
<span class="br"></span><span class="lineNumber">83</span><span class="br"></span><p>XXVII. Lichenas et lepras tollit adips vituli marini, menarum cinis cum mellis obolis ternis, iocur pastinacae in oleo coctum, hippocampi aut delphini<a class="footnoteLink" href="#note_LCL418_514_1" id="target_note_LCL418_514_1"><sup>1</sup></a> cinis ex aqua inlitus. exulcerationem sequi debet curatio, quae perducit ad cicatricem. quidam delphini
in fictili torrent, donec pinguitudo similis oleo
<span class="br"></span><span class="lineNumber">84</span><span class="br"></span>fluat; hac<a class="footnoteLink" href="#note_LCL418_514_2" id="target_note_LCL418_514_2"><sup>2</sup></a> perungunt. muricum vel conchyliorum testae cinis maculas in facie mulierum purgat cum melle inlitus cutemque erugat et extendit septenis diebus inlitus ita, ut octavo candido ovorum foveantur.
muricum generis sunt quae vocant Graeci coluthia, alii coryphia, turbinata aeque, sed minora, multo efficaciora, etiam oris halitum custodientia. ichthyocolla erugat cutem extenditque in aqua decocta horis quattuor, dein contusa et subacta
<span class="br"></span><span class="lineNumber">85</span><span class="br"></span>ad liquorem usque mellis. ita praeparata in vase novo conditur et in usu quattuor drachmis eius




</p></section><notes><section class="footnotes"><ul><li class="note" id="note_LCL418_514_1"><a class="footnoteCrossrefLink" href="#target_note_LCL418_514_1" title="Click to highlight in text"><sup class="lineRef">1</sup>delphini <span class="italic">Mayhoff</span>: delphinÅ« B<sup>2</sup>dT: delphini iecur <span class="italic">vulg.</span></a></li><script type="text/javascript">document.getElementById('note_LCL418_514_1').style.display = "none";</script><li class="note" id="note_LCL418_514_2"><a class="footnoteCrossrefLink" href="#target_note_LCL418_514_2" title="Click to highlight in text"><sup class="lineRef">2</sup>hac <span class="italic">Mayhoff</span>: ac <span class="italic">fere omnes codd.</span></a></li><script type="text/javascript">document.getElementById('note_LCL418_514_2').style.display = "none";</script></ul></section></notes></section>