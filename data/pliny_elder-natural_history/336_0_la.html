<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Moschicus, Amazonicus, Coraxicus, Scythicus appellatus,
in universum vero Graece Ceraunius.</p>
<span class="br"></span><span class="lineNumber">100</span><span class="br"></span><p>XXVIII. In Lycia igitur a promunturio eius oppidum Simena, mons Chimaera noctibus flagrans, Hephaestium civitas et ipsa saepe flagrantibus iugis. oppidum Olympus ibi fuit, nunc sunt montana Gagae, Corydalla, Rhodiopolis, iuxta mare Limyra cum amne in quem Arycandus influit, et mons Masicitus, Andria civitas, Myra, oppida Aperiae et Antiphellos quae quondam Habesos, atque in recessu Phellos. dein Pyrrha itemque Xanthus a mari <span class="sc">x͞v͞</span>, flumenque eodem nomine; deinde Patara, quae prius Pataros, et in monte Sidyma, promunturium
<span class="br"></span><span class="lineNumber">101</span><span class="br"></span>Cragus. ultra par sinus priori; ibi Pinara et quae Lyciam finit Telmessus. Lycia <span class="sc">lxx</span> quondam oppida habuit, nunc <span class="sc">xxxvi</span> habet; ex his celeberrima praeter supra dicta Canas, Candyba ubi laudatur Eunias nemus, Podalia, Choma praefluente Aedesa, Cyaneae, Ascandiandalis, Amelas, Noscopium, Tlos, Telandrus. conprehendit in mediterraneis et Cabaliam,
cuius tres urbes Oenianda, Balbura, Bubon.
<span class="br"></span><span class="lineNumber">102</span><span class="br"></span>a Telmesso Asiaticum mare sive Carpathium et quae proprie vocatur Asia. in duas eam partes Agrippa divisit. unam inclusit ab oriente Phrygia et Lycaonia,
ab occidente Aegaeo mari, a meridie Aegyptio,
</p></section><notes></notes></section>