<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

obsessos servasset aliquis. namque summum apud antiquos signum victoriae erat herbam porrigere victos, hoc est terra et altrice ipsa humo et humatione etiam cedere, quem morem etiam nunc durare apud Germanos scio.</p>
<span class="br"></span><span class="lineNumber">9</span><span class="br"></span><p>V. Donatus est ea L. Siccius Dentatus semel, cum civicas quattuordecim meruisset depugnassetque <span class="sc">cxx</span> proeliis semper victor. tanto rarius est servatorem
unum a servatis donari. quidam imperatores et saepius donati sunt, veluti P. Decius Mus tribunus militum ab exercitu, altera ab his qui in praesidio obsessi fuerant, quanta esset eius honoris auctoritas confessus religione, siquidem donatus bovem album Marti inmolavit et centum fulvos qui ei virtutis causa dati fuerant simul ab obsessis. hic Decius postea se consul Imperioso conlega pro victoria <span class="br"></span><span class="lineNumber">10</span><span class="br"></span>devovit. data est et a senatu populoque Romano, qua claritate nihil equidem in rebus humanis sublimius
duco, Fabio illi qui rem omnem Romanam restituit
non pugnando, nec data, cum magistrum equitum et exercitum eius servasset. tunc satius fuit nomine novo coronari appellatum patrem ab his quos servaverat. sed quo dictum est consensu





</p></section><notes></notes></section>