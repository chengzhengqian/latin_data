<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

tempore similia revivescunt nec potest aetas discerni, sed dentibus senecta declaratur; aut enim paucos aut nullos habent, nec in cornibus imis ramos alioqui
<span class="br"></span><span class="lineNumber">117</span><span class="br"></span>ante frontem prominere solitos iunioribus. non decidunt castratis cornua nec nascuntur, erumpunt autem renascentibus tuberibus primo aridae cuti similia, dein<a class="footnoteLink" href="#note_LCL353_84_1" id="target_note_LCL353_84_1"><sup>1</sup></a> teneris increscunt ferulis harundineas in paniculas molli plumatas<a class="footnoteLink" href="#note_LCL353_84_2" id="target_note_LCL353_84_2"><sup>2</sup></a> lanugine. quamdiu carent iis, noctibus procedunt ad pabula. increscentia
solis vapore durant ad arbores subinde experientes:
ubi placuit robur, in aperta prodeunt; captique iam sunt hedera in cornibus viridante, ex attritu arborum ut in aliquo ligno teneris dum experiuntur innata. sunt<a class="footnoteLink" href="#note_LCL353_84_3" id="target_note_LCL353_84_3"><sup>3</sup></a> aliquando et candido colore, qualem fuisse tradunt Q. Sertorii cervam quam esse fatidicam Hispaniae gentibus persuaserat
<span class="br"></span><span class="lineNumber">118</span><span class="br"></span>et his cum serpente pugna: vestigant cavernas nariumque spiritu extrahunt renitentes. ideo singulare
abigendis serpentibus odor adusto cervino cornu, contra morsus vero praecipuum remedium ex
<span class="br"></span><span class="lineNumber">119</span><span class="br"></span>coagulo hinnulei matris in utero occisi. vita cervis in confesso longa, post c annos aliquibus denuo<a class="footnoteLink" href="#note_LCL353_84_4" id="target_note_LCL353_84_4"><sup>4</sup></a> captis cum torquibus aureis quos Alexander Magnus addiderat adopertis iam cute in magna obesitate. febrium morbos non sentit hoc animal, quin et




</p></section><notes><section class="footnotes"><ul><li class="note" id="note_LCL353_84_1"><a class="footnoteCrossrefLink" href="#target_note_LCL353_84_1" title="Click to highlight in text"><sup class="lineRef">1</sup><span class="italic">Mayhoff</span>: eadem.</a></li><script type="text/javascript">document.getElementById('note_LCL353_84_1').style.display = "none";</script><li class="note" id="note_LCL353_84_2"><a class="footnoteCrossrefLink" href="#target_note_LCL353_84_2" title="Click to highlight in text"><sup class="lineRef">2</sup><span class="italic">Rackham</span>: plumata.</a></li><script type="text/javascript">document.getElementById('note_LCL353_84_2').style.display = "none";</script><li class="note" id="note_LCL353_84_3"><a class="footnoteCrossrefLink" href="#target_note_LCL353_84_3" title="Click to highlight in text"><sup class="lineRef">3</sup><span class="italic">Pintianus</span>: fuit.</a></li><script type="text/javascript">document.getElementById('note_LCL353_84_3').style.display = "none";</script><li class="note" id="note_LCL353_84_4"><a class="footnoteCrossrefLink" href="#target_note_LCL353_84_4" title="Click to highlight in text"><sup class="lineRef">4</sup><span class="italic">Mayhoff</span>: annos a quibusdam <span class="italic">aut</span> annos aliquibus.</a></li><script type="text/javascript">document.getElementById('note_LCL353_84_4').style.display = "none";</script></ul></section></notes></section>