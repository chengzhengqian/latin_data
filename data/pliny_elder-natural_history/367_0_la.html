<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

oceano hoc, ut suo loco dicemus, infunditur, totumque Caucasis montibus cingitur.</p>
<p>Incolae per confinium Armeniae nunc dicentur.</p>
<span class="br"></span><span class="lineNumber">29</span><span class="br"></span><p>XI. Planitiem omnem a Cyro usque Albanorum gens tenet, mox Hiberum discreta ab his amne Alazone<a class="footnoteLink" href="#note_LCL352_358_1" id="target_note_LCL352_358_1"><sup>1</sup></a> in Cyrum Caucasis montibus defluente. praevalent oppida Albaniae Cabalaca, Hiberiae Hermastus iuxta flumen et<a class="footnoteLink" href="#note_LCL352_358_2" id="target_note_LCL352_358_2"><sup>2</sup></a> Neoris. regiones<a class="footnoteLink" href="#note_LCL352_358_3" id="target_note_LCL352_358_3"><sup>3</sup></a> Thasie et Thriare usque ad Parihedros montes; ultra sunt Colchicae solitudines, quarum a latere ad Ceraunios verso Armenochalybes habitant et Moschorum tractus ad Hiberum amnem in Cyrum defluentem et infra eos Sacasani et deinde Macerones ad flumen Absarrum. sic plana aut devexa optinentur; rursus ab Albaniae confinio tota montium fronte gentes Silvorum ferae et infra Lupeniorum, mox Diduri et Sodi.</p>
<span class="br"></span><span class="lineNumber">30</span><span class="br"></span><p>XII. Ab iis sunt Portae Caucasiae magno errore multis Caspiae dictae, ingens naturae opus montibus interruptis repente, ubi fores additae<a class="footnoteLink" href="#note_LCL352_358_4" id="target_note_LCL352_358_4"><sup>4</sup></a> ferratis trabibus, subter medias amne diri odoris fluente citraque in rupe castello quod vocatur Cumania communito
ad arcendas transitu gentes innumeras, ibi loci terrarum orbe portis discluso, ex adverso maxime Hermasti oppidi Hiberum. a portis Caucasis per







</p></section><notes><section class="footnotes"><ul><li class="note" id="note_LCL352_358_1"><a class="footnoteCrossrefLink" href="#target_note_LCL352_358_1" title="Click to highlight in text"><sup class="lineRef">1</sup><span class="italic">Hermolaus e Strab.</span>: Ocazane.</a></li><script type="text/javascript">document.getElementById('note_LCL352_358_1').style.display = "none";</script><li class="note" id="note_LCL352_358_2"><a class="footnoteCrossrefLink" href="#target_note_LCL352_358_2" title="Click to highlight in text"><sup class="lineRef">2</sup>et <span class="italic">add. Rackham.</span></a></li><script type="text/javascript">document.getElementById('note_LCL352_358_2').style.display = "none";</script><li class="note" id="note_LCL352_358_3"><a class="footnoteCrossrefLink" href="#target_note_LCL352_358_3" title="Click to highlight in text"><sup class="lineRef">3</sup><span class="italic">Rackham</span>: regio.</a></li><script type="text/javascript">document.getElementById('note_LCL352_358_3').style.display = "none";</script><li class="note" id="note_LCL352_358_4"><a class="footnoteCrossrefLink" href="#target_note_LCL352_358_4" title="Click to highlight in text"><sup class="lineRef">4</sup><span class="italic">V.l.</span> obditae.</a></li><script type="text/javascript">document.getElementById('note_LCL352_358_4').style.display = "none";</script></ul></section></notes></section>