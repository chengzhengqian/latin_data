<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

quae rostro; hoc, cum loqui discit, ferreo verberatur radio: non sentit aliter ictus. cum devolat, rostro se excipit, illi innititur levioremque ita se pedum infirmitati facit.</p>
<span class="br"></span><span class="lineNumber">118</span><span class="br"></span><p>LIX. Minor nobilitas, quia non ex longinquo venit, sed expressior loquacitas certo generi picarum est. adamant verba quae loquantur nec discunt tantum<a class="footnoteLink" href="#note_LCL353_368_1" id="target_note_LCL353_368_1"><sup>1</sup></a> sed diligunt, meditantesque intra semet cura atque cogitatione<a class="footnoteLink" href="#note_LCL353_368_2" id="target_note_LCL353_368_2"><sup>2</sup></a> intentionem non occultant. constat emori victas difficultate verbi ac, nisi subinde eadem audiant, memoria falli, quaerentesque mirum
in modum hilarari si interim audierint id verbum. nec vulgaris<a class="footnoteLink" href="#note_LCL353_368_3" id="target_note_LCL353_368_3"><sup>3</sup></a> forma, quamvis non spectanda: satis
<span class="br"></span><span class="lineNumber">119</span><span class="br"></span>illis decoris in specie<a class="footnoteLink" href="#note_LCL353_368_4" id="target_note_LCL353_368_4"><sup>4</sup></a> sermonis humani est. verum addiscere alias negant posse quam ex genere earum quae glande vescantur, et inter eas facilius quibus quini sint digiti in pedibus, ac ne eas quidem ipsas nisi primis duobus vitae annis. latiores linguae omnibus in suo cuique genere quae sermonem imitantur humanum, quamquam id paene in omnibus
<span class="br"></span><span class="lineNumber">120</span><span class="br"></span>contingit: Agrippina Claudii Caesaris turdum habuit, quod numquam ante, imitantem sermones hominum. cum haec proderem, habebant et Caesares iuvenes sturnum, item luscinias, Graeco ac Latino sermone dociles, praeterea meditantes assidue et in diem<a class="footnoteLink" href="#note_LCL353_368_5" id="target_note_LCL353_368_5"><sup>5</sup></a> nova loquentes, loquentes, longiore etiam contextu. docentur secreto et ubi nulla alia vox







</p></section><notes><section class="footnotes"><ul><li class="note" id="note_LCL353_368_1"><a class="footnoteCrossrefLink" href="#target_note_LCL353_368_1" title="Click to highlight in text"><sup class="lineRef">1</sup>tantum <span class="italic">om. plurimi.</span></a></li><script type="text/javascript">document.getElementById('note_LCL353_368_1').style.display = "none";</script><li class="note" id="note_LCL353_368_2"><a class="footnoteCrossrefLink" href="#target_note_LCL353_368_2" title="Click to highlight in text"><sup class="lineRef">2</sup><span class="italic">v.l.</span> curam atque cogitationem.</a></li><script type="text/javascript">document.getElementById('note_LCL353_368_2').style.display = "none";</script><li class="note" id="note_LCL353_368_3"><a class="footnoteCrossrefLink" href="#target_note_LCL353_368_3" title="Click to highlight in text"><sup class="lineRef">3</sup><span class="italic">Mayhoff</span> (?): vulgaris his.</a></li><script type="text/javascript">document.getElementById('note_LCL353_368_3').style.display = "none";</script><li class="note" id="note_LCL353_368_4"><a class="footnoteCrossrefLink" href="#target_note_LCL353_368_4" title="Click to highlight in text"><sup class="lineRef">4</sup><span class="italic">Mayhoff</span>: spe.</a></li><script type="text/javascript">document.getElementById('note_LCL353_368_4').style.display = "none";</script><li class="note" id="note_LCL353_368_5"><a class="footnoteCrossrefLink" href="#target_note_LCL353_368_5" title="Click to highlight in text"><sup class="lineRef">5</sup><span class="italic">Mayhoff</span>: in diem et assidue.</a></li><script type="text/javascript">document.getElementById('note_LCL353_368_5').style.display = "none";</script></ul></section></notes></section>