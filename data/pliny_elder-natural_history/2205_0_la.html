<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

ipse suae plagae inpositus aut assus in cibo sumptus aut potus in meri cyathis duobus. proprium est scorpionum quod manus palmam non feriunt nec nisi<a class="footnoteLink" href="#note_LCL418_242_1" id="target_note_LCL418_242_1"><sup>1</sup></a> pilosa<a class="footnoteLink" href="#note_LCL418_242_2" id="target_note_LCL418_242_2"><sup>2</sup></a> attingere. lapillus qualiscumque ab ea parte quae in terra erat adpositus plagae levat dolorem, item testa terra operta ex aliqua parte sicut erat inposita liberare dicitur—non debent respicere qui inponunt et cavere ne sol aspiciat—vermes terreni
<span class="br"></span><span class="lineNumber">92</span><span class="br"></span>triti inpositi. multa et alia ex his remedia sunt propter quae in melle servantur. noctua apibus contraria et vespis crabronibusque et sanguisugis, pici quoque Martii rostrum secum habentes non feriuntur ab his. adversantur et locustarum minimae sine pinnis, quas attelebos vocant. est et formicarum genus venenatum, non fere in Italia. solipugas Cicero appellat, salpugas Baetica, his cor vespertilionis
contrarium omnibusque formicis. salamandris cantharidas diximus resistere.</p>
<span class="br"></span><span class="lineNumber">93</span><span class="br"></span><p>XXX. Sed in his magna quaestio, quoniam ipsae venena sunt potae vesicae cum cruciatu praecipuo. Cossinum equitem Romanum amicitia Neronis principis notum, cum is lichene correptus esset, vocatus Aegypto medicus ob hanc valetudinem eius a Caesare, cum cantharidum potum praeparare voluisset, interemit. verum inlitas prodesse non dubium est cum suco taminiae uvae et sebo ovis vel





</p></section><notes><section class="footnotes"><ul><li class="note" id="note_LCL418_242_1"><a class="footnoteCrossrefLink" href="#target_note_LCL418_242_1" title="Click to highlight in text"><sup class="lineRef">1</sup>nisi <span class="italic">codd.</span>: visi <span class="italic">Io. Müller, Mayhoff.</span></a></li><script type="text/javascript">document.getElementById('note_LCL418_242_1').style.display = "none";</script><li class="note" id="note_LCL418_242_2"><a class="footnoteCrossrefLink" href="#target_note_LCL418_242_2" title="Click to highlight in text"><sup class="lineRef">2</sup>pilosa <span class="italic">Ianus, Detlefsen</span>: pilos <span class="italic">Mayhoff, codd.</span></a></li><script type="text/javascript">document.getElementById('note_LCL418_242_2').style.display = "none";</script></ul></section></notes></section>