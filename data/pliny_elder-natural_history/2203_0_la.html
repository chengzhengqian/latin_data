<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">85</span><span class="br"></span>aeque phalangion Graeci vocant inter genera araneorum,
sed distingunt lupi nomine. tertium genus est eodem phalangi nomine araneus lanuginosus grandissimo capite, quo dissecto inveniri intus dicuntur vermiculi duo adalligatique mulieribus pelle cervina ante solis ortum praestare ne concipiant, ut Caecilius in commentariis reliquit. vis ea annua est, quam solam ex omni atocio dixisse fas sit, quoniam aliquarum fecunditas plena liberis tali venia indiget.
<span class="br"></span><span class="lineNumber">86</span><span class="br"></span>vocatur et rhox acino nigro similis, ore minimo sub alvo, pedibus brevissimis tamquam inperfectis. dolor a morsu eius qualis a scorpione, urina similis araneis textis. idem erat asterion, nisi distingueretur virgulis albis. huius morsus genua labefactat. peior utroque est caeruleus, lanugine nigra, caliginem concitans et vomitus araneosos. etiamnum deterior a crabrone pinna tantum differens. hic et ad
<span class="br"></span><span class="lineNumber">87</span><span class="br"></span>maciem perducit. myrmecion formicae similis capite, alvo nigra, guttis albis distinguentibus, vesparum dolore torquet. tetragnathii duo genera habent: peior medium caput distinguente linea alba et transversum
altera; hic oris tumorem facit. at cinereus posteriore parte candicans lentior, minime autem noxius eodem colore qui telas muscis in parietibus
<span class="br"></span><span class="lineNumber">88</span><span class="br"></span>latissime pandit. contra omnium morsus remedio est gallinaceorum cerebrum cum piperis exiguo potum in



</p></section><notes></notes></section>