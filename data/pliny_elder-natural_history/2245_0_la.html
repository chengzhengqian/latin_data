<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

discoctorum ius et acria mollit, ciet et hirundinum fimum adiecto melle subditum.</p>
<span class="br"></span><span class="lineNumber">69</span><span class="br"></span><p>XXII. Sedis vitiis efficacissima sunt oesypum—quidam adiciunt pompholygem<a class="footnoteLink" href="#note_LCL418_322_1" id="target_note_LCL418_322_1"><sup>1</sup></a> et rosaceum—canini capitis cinis, senecta serpentis ex aceto, si rhagades sint, cinis fimi canini candidi cum rosaceo—aiunt inventum
Aesculapii esse eodemque et verrucas efficacissime tolli—murini fimi cinis, adeps cycni, adeps bovae. procidentia ibi sucus coclearum
<span class="br"></span><span class="lineNumber">70</span><span class="br"></span>punctis evocatus inlitu repellit. adtritis medetur cinis muris silvatici cum melle, fel irenacei cum vespertilionis cerebro et canino lacte, adeps anserinus cum cerebro et alumine et oesypo, fimum columbinum
cum melle, condylomatis privatim araneus dempto capite pedibusque infricatus; ne acria perurant, adeps anserinus cum cera Punica, cerussa, rosaceo, adeps cycni. hic et haemorroidas sanare
<span class="br"></span><span class="lineNumber">71</span><span class="br"></span>dicitur. ischiadicis cocleas crudas tritas cum vino Aminneo et pipere potu prodesse dicunt, lacertam viridem in cibo ablatis pedibus, interaneis, capite, sic et stelionem adiectis huic papaveris nigri obolis tribus,
ruptis, convulsis fel ovium cum lacte mulierum.
<span class="br"></span><span class="lineNumber">72</span><span class="br"></span>verendorum formicationibus verrucisque medetur arietini pulmonis inassati sanies, ceteris vitiis vellerum eius vel sordidorum cinis ex aqua, sebum ex omento



</p></section><notes><section class="footnotes"><ul><li class="note" id="note_LCL418_322_1"><a class="footnoteCrossrefLink" href="#target_note_LCL418_322_1" title="Click to highlight in text"><sup class="lineRef">1</sup>pompholygem <span class="italic">Hermolaus Barbarus</span>: <span class="italic">varia codd.</span>: <span class="italic">cf.</span> § 106.</a></li><script type="text/javascript">document.getElementById('note_LCL418_322_1').style.display = "none";</script></ul></section></notes></section>