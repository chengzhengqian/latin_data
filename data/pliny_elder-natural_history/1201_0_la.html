<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

paenitet. agrum paraturos ante omnia intueri oportet ‘aquam, viam, vicinum’. Singula magnas interpretationes
<span class="br"></span><span class="lineNumber">27</span><span class="br"></span>habent nec dubias. Cato in conterminis hoc amplius aestimari iubet, quo pacto niteant<a class="footnoteLink" href="#note_LCL371_206_1" id="target_note_LCL371_206_1"><sup>1</sup></a>; ‘in bona enim’, inquit, ‘regione bene nitent’. Atilius Regulus ille Punico bello bis consul aiebat neque fecundissimis locis insalubrem agrum parandum, neque effetis saluberrimum. salubritas loci non semper incolarum colore detegitur, quoniam adsueti etiam in pestilentibus durant. praeterea sunt quaedam partibus anni salubria, nihil autem salutare est nisi quod toto anno
<span class="br"></span><span class="lineNumber">28</span><span class="br"></span>salubre est. ‘Malus est ager cum quo dominus luctatur.’ Cato inter prima spectari iubet ut solum sua virtute valeat qua dictum est positione, ut operariorum copia prope sit oppidumque validum, ut navigiorum evectus vel itinerum, ut bene aedificatus et cultus, in quo falli plerosque video, segnitiem enim prioris domini pro emptore esse arbitrantur: nihil est damnosius deserto agro. itaque Cato de bono domino melius emi, nec temere contemnendam alienam disciplinam, agroque ut homini, quamvis




</p></section><notes><section class="footnotes"><ul><li class="note" id="note_LCL371_206_1"><a class="footnoteCrossrefLink" href="#target_note_LCL371_206_1" title="Click to highlight in text"><sup class="lineRef">1</sup><span class="italic">Caesarius e Catone</span>: vivant <span class="italic">edd. vett.</span>: iubeant.</a></li><script type="text/javascript">document.getElementById('note_LCL371_206_1').style.display = "none";</script></ul></section></notes></section>