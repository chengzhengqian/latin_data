<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

inritas esse, nec ideo proximum illi genitum hominem
<span class="br"></span><span class="lineNumber">27</span><span class="br"></span>ut vilitate iuxta beluas esset. inperfectae vero in homine naturae praecipua solatia, ne deum quidem posse omnia,—namque nec sibi potest mortem consciscere, si velit, quod homini dedit optimum in tantis vitae poenis, nec mortales aeternitate donare aut revocare defunctos, nec facere ut qui vixit non vixerit, qui honores gessit non gesserit,—nullumque habere in praeterita ius praeterquam oblivionis, atque (ut facetis quoque argumentis societas haec cum deo copuletur) ut bis dena viginti non sint aut multa similiter efficere non posse: per quae declaratur haut dubie naturae potentia, idque esse quod deum vocemus. in haec divertisse non fuerit alienum, volgata iam<a class="footnoteLink" href="#note_LCL330_186_1" id="target_note_LCL330_186_1"><sup>1</sup></a> propter adsiduam quaestionem
de deo.</p>
<span class="br"></span><span class="lineNumber">28</span><span class="br"></span><p>VI. Hinc redeamus ad reliqua naturae. sidera, quae adfixa diximus mundo, non ita<a class="footnoteLink" href="#note_LCL330_186_2" id="target_note_LCL330_186_2"><sup>2</sup></a> ut existimat volgus, singulis attributa nobis et clara divitibus, minora pauperibus, obscura defectis ac pro sorte cuiusque lucentia adnumerata mortalibus, nec cum


</p></section><notes><section class="footnotes"><ul><li class="note" id="note_LCL330_186_1"><a class="footnoteCrossrefLink" href="#target_note_LCL330_186_1" title="Click to highlight in text"><sup class="lineRef">1</sup><span class="italic">Detlefsen</span>: volgatam (<span class="italic">v.l.</span> propter volgatam assidue).</a></li><script type="text/javascript">document.getElementById('note_LCL330_186_1').style.display = "none";</script><li class="note" id="note_LCL330_186_2"><a class="footnoteCrossrefLink" href="#target_note_LCL330_186_2" title="Click to highlight in text"><sup class="lineRef">2</sup>ita <span class="italic">Detlefsen</span>: illa.</a></li><script type="text/javascript">document.getElementById('note_LCL330_186_2').style.display = "none";</script></ul></section></notes></section>