<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

cognominatam a flumine Histro in Hadriam effluente e Danuvio amne eodemque Histro exadversum Padi fauces, contrario eorum percussu mari interiecto dulcescente, plerique dixere falso, et Nepos etiam
<span class="br"></span><span class="lineNumber">128</span><span class="br"></span>Padi accola; nullus enim ex Danuvio amnis in mare Hadriaticum effunditur. deceptos credo quoniam Argo navis flumine in mare Hadriaticum descendit<a class="footnoteLink" href="#note_LCL352_94_1" id="target_note_LCL352_94_1"><sup>1</sup></a> non procul Tergeste, nec iam constat quo flumine. umeris travectam Alpes diligentiores tradunt, subisse autem Histro, dein Savo, dein Nauporto, cui nomen ex ea causa est, inter Aemonam Alpesque exorienti.</p>
<span class="br"></span><span class="lineNumber">129</span><span class="br"></span><p>XIX. Histria ut peninsula excurrit. latitudinem eius <span class="sc">x͞l͞</span>, circuitum <span class="sc">c͞x͞x͞v͞</span> prodidere quidam, item adhaerentis Liburniae et Flanatici sinus, alii <span class="sc">c͞c͞x͞x͞v͞</span>, alii Liburniae <span class="sc">c͞l͞x͞x͞x͞</span>. nonnulli in Flanaticum sinum Iapudiam promovere a tergo Histriae <span class="sc">c͞x͞x͞x͞</span>, dein Liburniam <span class="sc">c͞l͞</span> fecere. Tuditanus qui domuit Histros in statua sua ibi inscripsit: Ab Aquileia ad Tityum flumen stadia <span class="sc">mm.</span><a class="footnoteLink" href="#note_LCL352_94_2" id="target_note_LCL352_94_2"><sup>2</sup></a> oppida Histriae civium Romanorum
Aegida, Parentium, colonia Pola quae nunc Pietas Iulia, quondam a Colchis condita; abest a Tergeste <span class="sc">c͞v͞</span>. mox oppidum Nesactium et nunc










</p></section><notes><section class="footnotes"><ul><li class="note" id="note_LCL352_94_1"><a class="footnoteCrossrefLink" href="#target_note_LCL352_94_1" title="Click to highlight in text"><sup class="lineRef">1</sup>descenderit? <span class="italic">Rackham.</span></a></li><script type="text/javascript">document.getElementById('note_LCL352_94_1').style.display = "none";</script><li class="note" id="note_LCL352_94_2"><a class="footnoteCrossrefLink" href="#target_note_LCL352_94_2" title="Click to highlight in text"><sup class="lineRef">2</sup>MM <span class="italic">Detlefsen</span>: M.</a></li><script type="text/javascript">document.getElementById('note_LCL352_94_2').style.display = "none";</script></ul></section></notes></section>