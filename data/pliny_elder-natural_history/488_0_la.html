<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

abunde uno casu refutante: siquidem is Metellus orbam luminibus exegit senectam amissis incendio cum Palladium raperet ex aede Vestae, memorabili causa sed eventu misero. quo fit ut infelix quidem dici non debeat, felix tamen non possit. tribuit ei p. R. quod nulli alii ab condito aevo, ut quotiens in senatum iret curru veheretur ad curiam, magnum ei et sublime, sed pro oculis datum.</p>
<span class="br"></span><span class="lineNumber">142</span><span class="br"></span><p>XLIV. Huius quoque Q. Metelli qui illa de patre dixit filius inter rara felicitatis humanae exempla numeratur. nam praeter honores amplissimos cognomenque 
Macedonici a quattuor filiis inlatus rogo, uno praetore, tribus consularibus (duobus triumphalibus), uno censorio, quae singula quoque paucis contigere. in
<span class="br"></span><span class="lineNumber">143</span><span class="br"></span>ipso tamen flore dignationis suae a C. Atinio Labeone, cui cognomen fuit Macerioni, tribuno plebis, quem e senatu censor eiecerat, revertens e campo meridiano tempore, vacuo foro et Capitolio, ad Tarpeium raptus ut praecipitaretur, convolante quidem tam<a class="footnoteLink" href="#note_LCL352_600_1" id="target_note_LCL352_600_1"><sup>1</sup></a> numerosa illa cohorte quae patrem eum appellabat, sed, ut necesse erat in subito, tarde et tamquam in exsequias,
cum resistendi sacroquesanctum repellendi ius non esset, virtutis suae opera et censurae periturus,

</p></section><notes><section class="footnotes"><ul><li class="note" id="note_LCL352_600_1"><a class="footnoteCrossrefLink" href="#target_note_LCL352_600_1" title="Click to highlight in text"><sup class="lineRef">1</sup>tum? <span class="italic">Mayhoff.</span></a></li><script type="text/javascript">document.getElementById('note_LCL352_600_1').style.display = "none";</script></ul></section></notes></section>