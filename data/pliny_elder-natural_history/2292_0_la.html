<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

error, quam plurimo potu gloriantur. vidique iam turgidos bibendo in tantum ut anuli integerentur cute, cum reddi non posset hausta multitudo aquae. nec hoc ergo fieri convenit sine crebro salis gustu.
<span class="br"></span><span class="lineNumber">61</span><span class="br"></span>utuntur et caeno fontium ipsorum utiliter, sed ita si inlitum sole inarescat. nec vero omnes quae sint calidae medicatas esse credendum, sicut in Segesta Siciliae, Larisa Troade,<a class="footnoteLink" href="#note_LCL418_416_1" id="target_note_LCL418_416_1"><sup>1</sup></a> Magnesia, Melo, Lipara. nec decolor species aeris argentive, ut multi existimaverunt,
medicaminum argumentum est, quando nihil eorum in Patavinis fontibus, ne odoris quidem differentia aliqua deprehenditur.</p>
<span class="br"></span><span class="lineNumber">62</span><span class="br"></span><p>XXXIII. Medendi modus idem et in marinis erit quae calefiunt ad nervorum dolores, feruminanda a fracturis ossa contusa, item corpora siccanda, qua de causa et frigido mari utuntur. praeterea est alius usus multiplex, principalis vero navigandi phthisi adfectis, ut diximus, aut sanguine egesto, sicut proxime Annaeum Gallionem fecisse post consulatum
<span class="br"></span><span class="lineNumber">63</span><span class="br"></span>meminimus. neque enim Aegyptus propter se petitur, sed propter longinquitatem navigandi. quin et vomitiones ipsae instabili volutatione commotae plurimis morbis capitis, oculorum, pectoris medentur omnibusque propter quae helleborum bibitur. aquam vero maris per se efficaciorem discutiendis tumoribus putant medici, si illa decoquatur hordeacia farina, ad



</p></section><notes><section class="footnotes"><ul><li class="note" id="note_LCL418_416_1"><a class="footnoteCrossrefLink" href="#target_note_LCL418_416_1" title="Click to highlight in text"><sup class="lineRef">1</sup><span class="italic">Inter</span> Larisa <span class="italic">et</span> Troade <span class="italic">comma multi edd.</span></a></li><script type="text/javascript">document.getElementById('note_LCL418_416_1').style.display = "none";</script></ul></section></notes></section>