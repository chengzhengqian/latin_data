<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

intus, attritu eius sonare. muscas, apes, cetera similia cum volatu et incipere audiri et desinere, sonum enim attritu et interiore aura, non anima, reddi; locustas pinnarum et feminum attritu sonare.
<span class="br"></span><span class="lineNumber">267</span><span class="br"></span>creditur sane item aquatilium pectines stridere cum volant, mollia et crusta intecta nec vocem nec sonum ullum habere. sed ceteri pisces, quamvis pulmone et arteria careant, non in totum sine ullo sono sunt—stridorem eum dentibus fieri cavillantur—et is qui aper<a class="footnoteLink" href="#note_LCL353_600_1" id="target_note_LCL353_600_1"><sup>1</sup></a> vocatur in Acheloo amne grunnitum habet, et alii de quibus diximus. ova parientibus sibilus, serpentibus longus, testudinibus<a class="footnoteLink" href="#note_LCL353_600_2" id="target_note_LCL353_600_2"><sup>2</sup></a> abruptus. ranis sui generis vox,<a class="footnoteLink" href="#note_LCL353_600_3" id="target_note_LCL353_600_3"><sup>3</sup></a> ut dictum est—nisi si et in his ferenda dubitatio est, quia vox in ore concipitur. non in pectore. multum tamen in his refert et locorum natura: mutae in Macedonia traduntur,
<span class="br"></span><span class="lineNumber">268</span><span class="br"></span>muti et apri. avium loquaciores quae minores et circa coitus maxume. aliis in pugna vox, ut coturnicibus,
aliis ante pugnam, ut perdicibus, aliis cum vicere, ut gallinaceis. iisdem sua maribus, aliis eadem et feminis, ut lusciniarum generi. quaedam toto anno canunt, quaedam certis temporibus, ut
<span class="br"></span><span class="lineNumber">269</span><span class="br"></span>in singulis dictum est. elephans citra nares ore ipso sternumento similem elidit sonum, per nares







</p></section><notes><section class="footnotes"><ul><li class="note" id="note_LCL353_600_1"><a class="footnoteCrossrefLink" href="#target_note_LCL353_600_1" title="Click to highlight in text"><sup class="lineRef">1</sup><span class="italic">Rackham ex Ar. Hist. An.</span> 535 b 18: caper.</a></li><script type="text/javascript">document.getElementById('note_LCL353_600_1').style.display = "none";</script><li class="note" id="note_LCL353_600_2"><a class="footnoteCrossrefLink" href="#target_note_LCL353_600_2" title="Click to highlight in text"><sup class="lineRef">2</sup><span class="italic">Rackham</span>: testudini.</a></li><script type="text/javascript">document.getElementById('note_LCL353_600_2').style.display = "none";</script><li class="note" id="note_LCL353_600_3"><a class="footnoteCrossrefLink" href="#target_note_LCL353_600_3" title="Click to highlight in text"><sup class="lineRef">3</sup>vox <span class="italic">add? Mayhoff.</span></a></li><script type="text/javascript">document.getElementById('note_LCL353_600_3').style.display = "none";</script></ul></section></notes></section>