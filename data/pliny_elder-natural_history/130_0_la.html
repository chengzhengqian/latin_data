<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

sed lucri, non scientiae, gratia; nec reputat caeca mens et tantum avaritiae intenta id ipsum scientia posse tutius fieri. quapropter scrupulosius quam instituto fortassis conveniat operi tractabo ventos, tot milia navigantium cernens.</p>
<span class="br"></span><span class="lineNumber">119</span><span class="br"></span><p>XLVI. Veteres quattuor omnino servavere per totidem mundi partes (ideo nec Homerus plures nominat) hebeti, ut mox iudicatum est, ratione; secuta aetas octo addidit nimis subtili atque concisa. proximis inter utramque media placuit ad brevem ex numerosa additis quattuor. sunt ergo bini in quattuor caeli partibus: ab oriente aequinoctiali Subsolanus, ab oriente brumali Volturnus (illum Apelioten, hunc Graeci Eurum appellant); a meridie Auster et ab occasu brumali Africus (Notum et Liba nominant); ab occasu aequinoctiali Favonius, ab occasu solstitiali Corus (Zephyrum et Argesten vocant); a septentrionibus Septentrio, interque eum et exortum solstitialem Aquilo (Aparctias et Boreas
<span class="br"></span><span class="lineNumber">120</span><span class="br"></span>dicti). numerosior ratio quattuor his interiecerat,
Thrascian media regione inter Septentrionem et
occasum solstitialem, itemque Caecian media inter
Aquilonem et exortum aequinoctialem ab ortu
solstitiali, Phoenica media regione inter ortum
</p></section><notes></notes></section>