<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

oleo inlitum. multi et suggillatis cum cera inlinunt, et radice in suco vel cum melle contra canis morsum
<span class="br"></span><span class="lineNumber">258</span><span class="br"></span>utuntur et contra multipedam ex vino. hippomarathum
ad omnia vehementius calculos praecipue pellit, prodest vesicae cum vino leni et feminarum menstruis haerentibus. efficacius in eo semen quam radix. modus in utroque quod duobus digitis tritum additur in potionem. Petrichus qui ophiaca scripsit et Miccion qui rhizotomumena adversus serpentes nihil efficacius hippomaratho putavere. sane et Nicander non in novissimis posuit.</p>
<span class="br"></span><span class="lineNumber">259</span><span class="br"></span><p>XCVII. Cannabis in silvis primum nata est, nigrior foliis et asperior. semen eius extinguere genituram
dicitur. sucus ex eo vermiculos aurium et quodcumque
animal intraverit eicit, sed cum dolore capitis, tantaque vis ei est ut aquae infusus coagulare eam dicatur. et ideo iumentorum alvo succurrit potus in aqua. radix articulos contractos emollit in aqua cocta, item podagras et similes impetus. ambustis cruda inlinitur, sed saepius mutatur priusquam arescat.</p>
<span class="br"></span><span class="lineNumber">260</span><span class="br"></span><p>XCVIII. Ferula semen aneto simile habet. quae ab uno caule dividitur in cacumine femina putatur. caules eduntur decocti, commendanturque muria ac melle, stomacho utiles.<a class="footnoteLink" href="#note_LCL392_152_1" id="target_note_LCL392_152_1"><sup>1</sup></a> sin plures sumpti, capitis dolorem faciunt. radix denarii pondere in vini cyathis duobus bibitur adversus serpentes, et ipsa radix inponitur. sic et torminibus medetur, ex oleo






</p></section><notes><section class="footnotes"><ul><li class="note" id="note_LCL392_152_1"><a class="footnoteCrossrefLink" href="#target_note_LCL392_152_1" title="Click to highlight in text"><sup class="lineRef">1</sup>utiles <span class="italic">Mayhoff</span>: utilis <span class="italic">codd.</span></a></li><script type="text/javascript">document.getElementById('note_LCL392_152_1').style.display = "none";</script></ul></section></notes></section>