<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

portae Amani montis, flumina Androcus, Pinarus, Lycus, sinus Issicus, oppidum Issos, item Alexandria, flumen Chlorus, oppidum Aegaeae liberum, amnis Pyramus, portae Ciliciae, oppida Mallos, Magirsos et intus Tarsos, campi Alei, oppida Casyponis, Mopsos liberum Pyramo inpositum, Tyros, Zephyrium,
<span class="br"></span><span class="lineNumber">92</span><span class="br"></span>Anchiale; amnes Saros, Cydnos Tarsum liberam urbem procul a mari secans; regio Celenderitis cum oppido, locus Nymphaeum, Soloe Cilicii nunc Pompeiopolis,
Adana, Cibyra, Pinare, Pedalie, Ale, Selinus, Arsinoe, Iotape, Dorion, iuxtaque mare Corycos, eodem nomine oppidum et portus et specus. mox flumen Calycadnus, promunturium Sarpedon, oppida Holmoe, Myle, promunturium et oppidum
<span class="br"></span><span class="lineNumber">93</span><span class="br"></span>Veneris a quo proxime Cyprus insula. sed in continente
oppida Mysanda, Anemurium, Coracesium, finisque antiquus Ciliciae Melas amnis. intus autem dicendi Anazarbeni qui nunc Caesarea, Augusta, Castabala, Epiphania quae antea Oeniandos, Eleusa, Iconium, Seleucia supra amnem Calycadnum Tracheotis
cognomine, ab mari relata ubi vocabatur Hermia. praeterea intus flumina Liparis, Bombos, Paradisus, mons Imbarus.</p>
<span class="br"></span><span class="lineNumber">94</span><span class="br"></span><p>XXIII. Ciliciae Pamphyliam omnes iunxere neglecta gente Isaurica. oppida eius intus Isaura, Clibanus, Lalasis; decurrit autem ad mare Anemuri e regione supra dicti. simili modo omnibus qui



</p></section><notes></notes></section>