<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

etiam qua parte fulvae inciderant venae, ex argumento
phengites appellatus. hoc construxerat aedem Fortunae quam Seiani appellant, a Servio rege sacratam, amplexus aurea domo; quare etiam foribus opertis interdiu claritas ibi diurna erat alio quam specularium modo tamquam inclusa luce, non transmissa. in Arabia quoque esse lapidem vitri modo tralucidum, quo utantur pro specularibus, Iuba auctor est.</p>
<span class="br"></span><span class="lineNumber">164</span><span class="br"></span><p>XLVII Nunc ad operarios lapides transisse conveniat
primumque cotes ferro acuendo. multa earum genera: Creticae diu maximam laudem habuere, secundam Laconicae e Taygeto monte, oleo utraeque indigentes. inter aquarias Naxiae laus maxima fuit, mox Armeniacae, de quibus diximus. ex oleo et aqua Ciliciae pollent, ex aqua Arsinoiticae.
<span class="br"></span><span class="lineNumber">165</span><span class="br"></span>repertae sunt et in Italia aqua trahentes aciem acerrimae<a class="footnoteLink" href="#note_LCL419_130_1" id="target_note_LCL419_130_1"><sup>1</sup></a> effectu, nec non et trans Alpis, quas






</p></section><notes><section class="footnotes"><ul><li class="note" id="note_LCL419_130_1"><a class="footnoteCrossrefLink" href="#target_note_LCL419_130_1" title="Click to highlight in text"><sup class="lineRef">1</sup>acerrimae <span class="italic">cod.</span> a: acerrime d: acerrimo h <span class="italic">edd. vett.</span>: acerrima <span class="italic">aliquot codd.</span></a></li><script type="text/javascript">document.getElementById('note_LCL419_130_1').style.display = "none";</script></ul></section></notes></section>