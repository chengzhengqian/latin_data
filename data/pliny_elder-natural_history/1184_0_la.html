<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">249</span><span class="br"></span><p>XL. Rigua aestivis vaporibus utilia, hieme inimica, autumno varie et e natura soli, quippe cum vindemiator Hispaniarum stagnante solo uvas demetat, cetero maiore in parte orbis etiam pluvias autumni aquas derivare conveniat.<a class="footnoteLink" href="#note_LCL371_172_1" id="target_note_LCL371_172_1"><sup>1</sup></a> circa canis ortum rigua maxime prosunt, ac ne tum quidem nimia, quoniam inebriatis radicibus nocent. et aetas modum temperat; novellae enim minus sitiunt. desiderant autem maxime rigari quae adsuevere, contra siccis locis genita non expetunt umorem nisi necessarium.</p>
<span class="br"></span><span class="lineNumber">250</span><span class="br"></span><p>XLI. Asperiora vina rigari utique cupiunt in Sulmonense Italiae agro, pago Fabiano, ubi et arva rigant; mirumque, herbae aqua illa necantur, fruges aluntur et riguus pro sarculo est. in eodem agro bruma, tanto magis si nives iaceant geletve, ne frigus vites adurat, circumfundunt riguis, quod ibi tepidare vocant, memorabili natura in amne solis, eodem aestate vix tolerandi rigoris.</p>
<span class="br"></span><span class="lineNumber">251</span><span class="br"></span><p>XLII. Carbunculi ac robiginum remedia demonstrabimus volumine proximo. interim est et scariphatio quaedam in remediis, cum macie corticis ex aegritudine adstringente se iustoque plus vitalia



</p></section><notes><section class="footnotes"><ul><li class="note" id="note_LCL371_172_1"><a class="footnoteCrossrefLink" href="#target_note_LCL371_172_1" title="Click to highlight in text"><sup class="lineRef">1</sup><span class="italic">Rackham</span>: convenit.</a></li><script type="text/javascript">document.getElementById('note_LCL371_172_1').style.display = "none";</script></ul></section></notes></section>