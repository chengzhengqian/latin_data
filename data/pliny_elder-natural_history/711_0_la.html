<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

palumbis incubat femina post meridianam<a class="footnoteLink" href="#note_LCL353_394_1" id="target_note_LCL353_394_1"><sup>1</sup></a> in
<span class="br"></span><span class="lineNumber">159</span><span class="br"></span>matutinum, cetero mas. columbae marem semper et feminam pariunt, priorem marem, postridie feminam. incubant in eo genere ambo, interdiu mas, noctu femina. excludunt <span class="sc">xx</span> die, pariunt a coitu V. aestate quidem interdum binis mensibus terna educunt paria, namque <span class="sc">xviii</span> die excludunt statimque
concipiunt; quare inter pullos saepe ova inveniuntur
et alii provolant, alii erumpunt. ipsi
<span class="br"></span><span class="lineNumber">160</span><span class="br"></span>deinde pulli quinquemenstres fetificant. et ipsae autem inter se, si mas non sit, feminae aeque saliunt, pariuntque ova inrita ex quibus nihil gignitur, quae hypenemia Graeci vocant.</p>
<span class="br"></span><span class="lineNumber">161</span><span class="br"></span><p>Pavo a trimatu parit. primo anno unum aut alterum ovum, sequenti quaterna quinave, ceteris duodena, non amplius, intermittens binos dies ternosve parit, et ter anno, si gallinis subiciantur incubanda. mares ea frangunt desiderio incubantium; quapropter noctu et in latebris pariunt aut in excelso cubantes, et nisi molli strato excepta franguntur.
mares singuli quinis sufficiunt coniugibus; cum singulae aut binae fuere, corrumpitur salacitate fecunditas. partus excluditur diebus ter novenis, aut tardius tricensimo.</p>
</section><notes><section class="footnotes"><ul><li class="note" id="note_LCL353_394_1"><a class="footnoteCrossrefLink" href="#target_note_LCL353_394_1" title="Click to highlight in text"><sup class="lineRef">1</sup><span class="italic">Mayhoff</span>?: meridiana.</a></li><script type="text/javascript">document.getElementById('note_LCL353_394_1').style.display = "none";</script></ul></section></notes></section>