<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

inter initia pasci nisi summissis genibus non possunt, nec usque dum cervix ad iusta incrementa perveniat.</p>
<p>Pumilionum genus in omnibus animalibus est, atque etiam inter volucres.</p>
<span class="br"></span><span class="lineNumber">261</span><span class="br"></span><p>CIX. Genitalia maribus quibus essent retrorsa diximus. ossea sunt lupis, vulpibus, mustelis, viverris, unde etiam calculo humano remedia praecipua. urso quoque simul atque expiraverit cornescere aiunt. camelino arcus intendere orientis populis fidissimum. nec non aliqua gentium quoque in hoc discrimina et sacrorum etiam, citra perniciem
<span class="br"></span><span class="lineNumber">262</span><span class="br"></span>amputantibus Matris Deum Gallis. contra mulierum paucis prodigiosa adsimilatio, sicut hermaphroditis utriusque sexus, quod etiam quadripedum generi accidisse Neronis principatu primum arbitror: ostentabat certe hermaphroditas subiunctas carpento suo equas, in Treverico Galliae agro repertasâ€”ceu plane visenda res esset principem terrarum insidere portentis.</p>
<span class="br"></span><span class="lineNumber">263</span><span class="br"></span><p>CX. Testes pecori armentoque ad crura decidui, subus adnexi. delphino praelongi ultuma conduntur alvo, et elephanto occulti. ova parientium lumbis intus adhaerent, qualia ocissima in venere. piscibus serpentibusque nulli, sed eorum vice binae ad


</p></section><notes></notes></section>