<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

aut quae mala inmensa nisi ex ingentibus gaudiis?</p>
<p>XLIII. servavit proscriptum a Sulla M. Fidustium senatorem annis <span class="sc">xxxvi</span>, sed iterum proscriptura:<a class="footnoteLink" href="#note_LCL352_596_1" id="target_note_LCL352_596_1"><sup>1</sup></a> superstes Sullae vixit, sed usque ad Antonium, constatque nulla alia de causa ab eo proscriptum
<span class="br"></span><span class="lineNumber">135</span><span class="br"></span>quam quia proscriptus fuisset. triumphare P. Ventidium
de Parthis voluit quidem solum, sed eundem in triumpho Asculano Cn. Pompei duxit puerum, quamquam Masurius auctor est bis in triumpho ductum, Cicero mulionem castrensis furnariae fuisse, plurimi iuventam inopem in caliga militari tolerasse.
<span class="br"></span><span class="lineNumber">136</span><span class="br"></span>fuit et Balbus Cornelius maior consul, sed accusatus atque de iure virgarum in eum iudicum in consilium missus, primus externorum atque etiam in oceano genitorum usus illo honore quem maiores Latio quoque negaverunt. est et L. Fulvius inter insignia exempla, Tusculanorum rebellantium consul, eodemque
honore, cum transisset, exornatus confestim a p. R., qui solus eodem anno quo fuerat hostis Romae triumphavit ex iis quorum consul fuerat.
<span class="br"></span><span class="lineNumber">137</span><span class="br"></span>unus hominum ad hoc aevi Felicis sibi cognomen adseruit L. Sulla, civili nempe sanguine ac patriae oppugnatione adoptatus.<a class="footnoteLink" href="#note_LCL352_596_2" id="target_note_LCL352_596_2"><sup>2</sup></a> et quibus felicitatis inductus
argumentis? quod proscribere tot milia civium ac trucidare potuisset? o prava interpretatio





</p></section><notes><section class="footnotes"><ul><li class="note" id="note_LCL352_596_1"><a class="footnoteCrossrefLink" href="#target_note_LCL352_596_1" title="Click to highlight in text"><sup class="lineRef">1</sup><span class="italic">Sillig:</span> proscriptum.</a></li><script type="text/javascript">document.getElementById('note_LCL352_596_1').style.display = "none";</script><li class="note" id="note_LCL352_596_2"><a class="footnoteCrossrefLink" href="#target_note_LCL352_596_2" title="Click to highlight in text"><sup class="lineRef">2</sup>adoptatum <span class="italic">Hardouin.</span></a></li><script type="text/javascript">document.getElementById('note_LCL352_596_2').style.display = "none";</script></ul></section></notes></section>