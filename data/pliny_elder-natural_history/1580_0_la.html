<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">8</span><span class="br"></span><p>V. Omphacio cohaeret oenanthe quam vites silvestres
ferunt, dicta nobis in unguenti ratione. laudatissima
in Syria, maxime circa Antiochiae et Laodiciae
montes et ex alba vite. refrigerat, astringit, vulneribus inspergitur, stomacho inlinitur, utilis urinae, iocineris, capitis doloribus, dysintericis, coeliacis, cholericis, contra fastidia obolo ex aceto pota. siccat manantes<a class="footnoteLink" href="#note_LCL392_420_1" id="target_note_LCL392_420_1"><sup>1</sup></a> capitis eruptiones, efficacissima
ad vitia quae sint in umidis, ideo et oris ulceribus et verendis ac sedi cum melle et croco.
<span class="br"></span><span class="lineNumber">9</span><span class="br"></span>alvum sistit, genarum scabritiem emendat oculorumque
lacrimationes, ex vino stomachi dissolutionem, ex aqua frigida pota sanguinis excreationes. cinis eius ad collyria et ad ulcera purganda et paronychia et pterygia probatur. uritur in furno donec panis percoquatur. massaris odoribus tantum gignitur, omniaque ea aviditas humani ingenii nobilitavit rapere festinando.</p>
<span class="br"></span><span class="lineNumber">10</span><span class="br"></span><p>VI. Maturescentium autem uvae vehementiores nigrae, ideo vinum ex his minus iucundum, suaviores albae, quoniam e tralucido facilius accipitur aer. recentes stomachum et spiritus inflatione alvum turbant, itaque in febri damnantur utique largiores. gravedinem enim capiti morbumque lethargum faciunt. innocentiores quae decerptae diu pependere,






</p></section><notes><section class="footnotes"><ul><li class="note" id="note_LCL392_420_1"><a class="footnoteCrossrefLink" href="#target_note_LCL392_420_1" title="Click to highlight in text"><sup class="lineRef">1</sup>manantes <span class="italic">vulg., Mayhoff</span>: manantis <span class="italic">codd., Detlefsen fortasse
recte.</span></a></li><script type="text/javascript">document.getElementById('note_LCL392_420_1').style.display = "none";</script></ul></section></notes></section>