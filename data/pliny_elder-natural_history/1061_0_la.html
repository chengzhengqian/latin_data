<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

tenui folio brevique et virente semper vestiens.
<span class="br"></span><span class="lineNumber">141</span><span class="br"></span>duo genera earum: meta in fastigium convoluta, quae et femina appellatur; mas spargit extra se ramos deputaturque et accipit vitem. utraque autem immittitur in perticas asseresve amputatione ramorum, qui <span class="sc">xiii</span> anno denariis singulis veneunt, quaestuosissima in satus ratione silva; vulgoque dotem filiae antiqui plantaria ea appellabant. huic patria insula Creta, quamquam Cato Tarentinam eam appellat, credo, quod primum eo venerit. et in
<span class="br"></span><span class="lineNumber">142</span><span class="br"></span>Aenaria succisa regerminat; sed in Creta quocumque in loco terram moverit quispiam, nisu<a class="footnoteLink" href="#note_LCL370_480_1" id="target_note_LCL370_480_1"><sup>1</sup></a> naturali haec gignitur protinusque emicat, illa vero etiam non appellato solo ac sponte, maximeque in Idaeis montibus et quos Albos vocant summisque in iis<a class="footnoteLink" href="#note_LCL370_480_2" id="target_note_LCL370_480_2"><sup>2</sup></a> unde numquam nives absunt plurima, quod miremur, alibi non nisi in tepore proveniens et nivem magno opere fastidiens.</p>
<span class="br"></span><span class="lineNumber">143</span><span class="br"></span><p>LXI. Nec terrae tantum natura circa has refert aut perpetua caeli, verum et quaedam temporaria vis: imbres aliqua<a class="footnoteLink" href="#note_LCL370_480_3" id="target_note_LCL370_480_3"><sup>3</sup></a> plerumque semina adferunt, et certo fluunt genere, aliquando etiam incognito, quod accidit Cyrenaicae regioni, cum primum ibi laserpicium



</p></section><notes><section class="footnotes"><ul><li class="note" id="note_LCL370_480_1"><a class="footnoteCrossrefLink" href="#target_note_LCL370_480_1" title="Click to highlight in text"><sup class="lineRef">1</sup><span class="italic">Salmasius</span>: nisi.</a></li><script type="text/javascript">document.getElementById('note_LCL370_480_1').style.display = "none";</script><li class="note" id="note_LCL370_480_2"><a class="footnoteCrossrefLink" href="#target_note_LCL370_480_2" title="Click to highlight in text"><sup class="lineRef">2</sup><span class="italic">Rackham</span>: his.</a></li><script type="text/javascript">document.getElementById('note_LCL370_480_2').style.display = "none";</script><li class="note" id="note_LCL370_480_3"><a class="footnoteCrossrefLink" href="#target_note_LCL370_480_3" title="Click to highlight in text"><sup class="lineRef">3</sup><span class="italic">Mayhoff</span>: imbrium aquae <span class="italic">aut alia.</span></a></li><script type="text/javascript">document.getElementById('note_LCL370_480_3').style.display = "none";</script></ul></section></notes></section>