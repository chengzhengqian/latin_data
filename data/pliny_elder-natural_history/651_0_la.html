<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

squali circa aequinoctium, molles vere, saepia omnibus
mensibus: ova eius glutino atramenti ad speciem uvae cohaerentia masculus prosequitur adflatu, alias
<span class="br"></span><span class="lineNumber">163</span><span class="br"></span>sterilescunt. polypi hieme coeunt, pariunt vere ova tortili vibrata pampino, tanta fecunditate ut multitudinem
ovorum occisi non recipiant cavo capitis quo praegnantes tu]ere. ea excludunt <span class="sc">l</span> die, e quibus
<span class="br"></span><span class="lineNumber">164</span><span class="br"></span>multa propter numerum intercidunt. locustae et reliqua tenuioris crustae ponunt ova subter ipsa<a class="footnoteLink" href="#note_LCL353_274_1" id="target_note_LCL353_274_1"><sup>1</sup></a> atque ita incubant: polypus femina modo in ovis sedet, modo cavernam cancellato bracchiorum inplexu claudit. saepia in terreno parit inter harundines aut sicubi enata alga, excludit quinto decimo die. lolligines in alto conserta ova edunt ut saepiae. purpurae, murices eiusdemque generis vere pariunt. echini ova pleniluniis habent hieme, et cocleae hiberno tempore nascuntur.</p>
<span class="br"></span><span class="lineNumber">165</span><span class="br"></span><p>LXXV. Torpedo octogenos fetus habens invenitur, eaque intra se parit ova praemollia, in alium locum uteri transferens atque ibi excludens; simili modo omnia quae cartilaginea appellavimus: ita fit ut sola piscium et animal pariant et ova concipiant. silurus mas solus omnium edita custodit ova, saepe et quinquagenis diebus, ne absumantur ab aliis. ceterae feminae in triduo excludunt si mas attigit.</p>
</section><notes><section class="footnotes"><ul><li class="note" id="note_LCL353_274_1"><a class="footnoteCrossrefLink" href="#target_note_LCL353_274_1" title="Click to highlight in text"><sup class="lineRef">1</sup><span class="italic">Mayhoff ex Aristotele</span>: super ova.</a></li><script type="text/javascript">document.getElementById('note_LCL353_274_1').style.display = "none";</script></ul></section></notes></section>