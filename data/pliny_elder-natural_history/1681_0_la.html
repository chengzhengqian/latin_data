<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">124</span><span class="br"></span><p>LXXVI. Inter genera ruborum rhamnos appellatur a Graecis candidior, fruticosior et<a class="footnoteLink" href="#note_LCL393_90_1" id="target_note_LCL393_90_1"><sup>1</sup></a> ramos spargens rectis aculeis, non ut ceteri aduncis, foliis maioribus. alterum genus eius silvestre, nigrius et quadamtenus rubens, fert veluti folliculos. huius radice decocta in aqua fit medicamentum quod vocatur lycium. semen secundas trahit. ille autem candidior adstringit
magis, refrigerat, collectionibus et vulneribus
adcommodatior. folia utriusque et cruda et decocta inlinuntur cum oleo.</p>
<span class="br"></span><span class="lineNumber">125</span><span class="br"></span><p>LXXVII. Lycium praestantius spina fieri tradunt quam et pyxacanthon chironian vocant, qualem in Indicis arboribus diximus, quoniam longe praestantissimum existimatur Indicum. coquuntur in aqua tusi rami radicesque summae amaritudinis aereo vase per triduum, iterumque exempto ligno, donec mellis crassitudo fiat. adulteratur amaris sucis, etiam
<span class="br"></span><span class="lineNumber">126</span><span class="br"></span>amurca et felle bubulo. spuma eius ac flos quidam oculorum medicamentis additur. reliquo suco faciem purgat et psoras sanat, erosos angulos oculorum veteresque fluctiones, aures purulentas, tonsillas, gingivas, tussim, sanguinis excreationes fabae magnitudine devoratum aut, si ex vulneribus fluat, inlitum, rhagadia, genitalium ulcera, adtritus, ulcera recentia et serpentia ac putrescentia, in naribus clavos, suppurationes. bibitur et mulieribus in lacte contra





</p></section><notes><section class="footnotes"><ul><li class="note" id="note_LCL393_90_1"><a class="footnoteCrossrefLink" href="#target_note_LCL393_90_1" title="Click to highlight in text"><sup class="lineRef">1</sup>fruticosior et <span class="italic">plures codd., Mayhoff</span>: frutex is floret X: et fruticosior, is floret <span class="italic">Detlefsen, vulg.</span></a></li><script type="text/javascript">document.getElementById('note_LCL393_90_1').style.display = "none";</script></ul></section></notes></section>