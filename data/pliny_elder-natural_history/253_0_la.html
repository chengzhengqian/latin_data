<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Taenarum, Amyclae, Pherae, Leuctra, et intus Sparta, Therapne, atque ubi fuere Cardamyle, Pitane, Anthea, locus Thyrea, Gerania, mons Taygetus, amnis Eurotas, sinus Aegilodes, oppidum Psamathus, sinus Gytheates ab oppido ex quo Cretam insulam certissimus cursus. omnes autem Maleo promunturio includuntur.</p>
<span class="br"></span><span class="lineNumber">17</span><span class="br"></span><p>Qui sequitur sinus ad Scyllaeum Argolicus appellatur, traiectu, idem <span class="sc">l͞</span> ambitu <span class="sc">c͞l͞x͞i͞i͞</span>. oppida Boea, Epidaurus Limera cognomine, Zarax, Cyphans portus. amnes Inachus, Erasinus, inter quos Argos Hippium cognominatum supra locum Lernen a mari <span class="sc">mm</span>, novemque additis milibus Mycenae et ubi fuisse Tiryntha tradunt et locus Mantinea. montes Artemisius, Apesantus, Asterion, Parparus aliique <span class="sc">xi</span> numero; fontes Niobe, Amymone, Psamathe.</p>
<span class="br"></span><span class="lineNumber">18</span><span class="br"></span><p>A Scyllaeo ad Isthmum <span class="sc">l͞x͞x͞x͞</span> p. oppida Hermione, Troezen, Coryphasium, appellatumque alias Inachium alias Dipsium Argos; portus Schoenitas, sinus Saronicus olim querno nemore redimitus, unde nomen ita Graecia antiqua appellante quercum. in eo Epidaurum
oppidum Aesculapi delubro celebre, Spiraeum promunturium, portus Anthedus et Bucephalus et quas supra dixeramus Cenchreae, Isthmi pars altera cum delubro Neptuni quinquennalibus incluto ludis.</p>
</section><notes></notes></section>