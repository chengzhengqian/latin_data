<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

plurimum confert delphini cum melle dentium cinis et si ipso dente gingivae tangantur. adalligatus idem pavores repentinos tollit. idem effectus et caniculae dentis. ulcera vero, quae in auribus aut ulla parte corporis fiant, cancrorum fluviatilium sucus cum
<span class="br"></span><span class="lineNumber">138</span><span class="br"></span>farina hordeacea sanat. et ad reliquos morbos triti in oleo perunctis prosunt. siriasim infantium spongea frigida cerebro umefacto rana inversa adalligata efficacissime sanat. aridam inveniri adfirmant.</p>
<p>XLIX. Mullus in vino necatus vel piscis rubellio vel anguillae duae, item uva marina in vino putrefacta iis, qui inde biberint, taedium vini adfert.</p>
<span class="br"></span><span class="lineNumber">139</span><span class="br"></span><p>L. Venerem inhibet echeneis, hippopotamii frontis e sinistra parte pellis in agnina adalligata, fel torpedinis
vivae genitalibus inlitum. concitant coclearum fluviatilium carnes sale adservatae et in potu ex vino datae, erythini in cibo sumpti, iocur ranae diopetis vel calamitis in pellicula gruis adalligatum vel dens crocodili maxillaris adnexus bracchio vel hippocampus
vel nervi rubetae dextro lacerto adalligati. amorem finit in pecoris recenti corio rubeta adalligata.</p>
<span class="br"></span><span class="lineNumber">140</span><span class="br"></span><p>LI. Equorum scabiem ranae decoctae in aqua extenuant,


</p></section><notes></notes></section>