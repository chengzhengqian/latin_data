<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

talos habent eadem, at quae bisulca sunt habent. iidem digitos habentibus non sunt, neque in prioribus omnino pedibus ulli. camelo tali similes bubulis sed minores paulo; est enim bisulcus discrimine exiguo pes, in vestigio carnosus ut ursi, qua de causa in longiore itinere sine calciatu fatiscunt.</p>
<span class="br"></span><span class="lineNumber">255</span><span class="br"></span><p>CVI. Ungulae veterino tantum generi renascuntur. sues in Illyrico quibusdam locis solidas habent ungulas. cornigera fere bisulca. solida ungula et bicorne nullum, unicorne asinus tantum Indicus, unicorne et bisulcum oryx. talos asinus Indicus unus solidipedum habet, nam sues ex utroque genere existimantur, ideo foedi earum. hominem qui existimarunt habere facile convicti. lynx tantum digitos habentium simile quiddam talo habet, leo etiamnum tortuosius. talus autem rectus est in articulo pedis, ventre eminens concavo,<a class="footnoteLink" href="#note_LCL353_592_1" id="target_note_LCL353_592_1"><sup>1</sup></a> in vertebra ligatus.</p>
<span class="br"></span><span class="lineNumber">256</span><span class="br"></span><p>CVII. Avium aliae digitatae, aliae palmipedes, aliae inter utrumque divisis digitis adiecta latitudine; sed omnibus quaterni digiti, tres in priore parte, unus a calce: hic deest quibusdam longa crura habentibus; iynx sola utrimque binos habet. eadem linguam serpentium similem in magnam longitudinem porrigit, collum circumagit in aversam

</p></section><notes><section class="footnotes"><ul><li class="note" id="note_LCL353_592_1"><a class="footnoteCrossrefLink" href="#target_note_LCL353_592_1" title="Click to highlight in text"><sup class="lineRef">1</sup>concava <span class="italic">cum seqq. iunctum edd.</span></a></li><script type="text/javascript">document.getElementById('note_LCL353_592_1').style.display = "none";</script></ul></section></notes></section>