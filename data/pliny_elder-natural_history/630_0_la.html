<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">103</span><span class="br"></span>emisso, foris effuso, intus replicato; iam distinctione
virgulata, crinita, crispa, canaliculatim, pectinatim divisa, imbricatim undata, cancellatim reticulata, in obliquum, in rectum expansa, densata, porrecta, sinuata; brevi nodo ligatis, toto latere conexis, ad plausum apertis, ad bucinam<a class="footnoteLink" href="#note_LCL353_232_1" id="target_note_LCL353_232_1"><sup>1</sup></a> recurvis. navigant ex his Veneriae, praebentesque concavam sui partem et aurae opponentes per summa aequorum velificant. saliunt pectines et extra volitant, seque et ipsi carinant.</p>
<span class="br"></span><span class="lineNumber">104</span><span class="br"></span><p>LIII. Sed quid haec tam parva commemoro, cum populatio morum atque luxuria non aliunde maior quam e concharum genere proveniat? iam quidem ex tota rerum natura damnosissimum ventri mare est tot modis, tot mensis, tot piscium
<span class="br"></span><span class="lineNumber">105</span><span class="br"></span>saporibus quis pretia capientium periculo fiunt. sed quota haec portio est reputantibus purpuras, conchylia,
margaritas! parum scilicet fuerat in gulas condi maria, nisi manibus, auribus, capite totoque corpore a feminis iuxta virisque gestarentur. quid mari cum vestibus, quid undis fluctibusque cum vellere? non recte recipit haec nos rerum natura nisi nudos! esto, sit tanta ventri cum eo societas:


</p></section><notes><section class="footnotes"><ul><li class="note" id="note_LCL353_232_1"><a class="footnoteCrossrefLink" href="#target_note_LCL353_232_1" title="Click to highlight in text"><sup class="lineRef">1</sup><span class="italic">Edd.</span>: bucinum.</a></li><script type="text/javascript">document.getElementById('note_LCL353_232_1').style.display = "none";</script></ul></section></notes></section>