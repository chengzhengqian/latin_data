<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

opium vocant. sic scimus interemptum P. Licini Caecinae praetorii viri patrem in Hispania Bavili, cum valetudo inpetibilis odium vitae fecisset, item
<span class="br"></span><span class="lineNumber">200</span><span class="br"></span>plerosque alios. qua de causa magna concertatio extitit. Diagoras et Erasistratus in totum damnavere
ut mortiferum, infundi vetantes praeterea, quoniam visui noceret. addidit Andreas ideo non protinus excaecari eo, quoniam adulteraretur Alexandriae.
sed postea usus eius non improbatus est medicamento nobili quod διὰ κωδυῶν vocant.
<span class="br"></span><span class="lineNumber">201</span><span class="br"></span>semine quoque eius trito in pastillos e lacte utuntur ad somnum, item ad capitis dolores cum rosaceo, cum hoc et aurium dolori instillatur. podagris inlinitur cum lacte mulierum,—sic et foliis ipsis utuntur—item ad ignes sacros et vulnera ex aceto. ego tamen damnaverim collyriis addi, multoque magis quas vocant ληξιπυρέτους quasque πεπτικὰς et κοιλιακάς.
<span class="br"></span><span class="lineNumber">202</span><span class="br"></span>nigrum tamen coeliacis in vino datur. sativum omne maius. rotunda ei capita, at silvestri longa ac pusilla, sed ad omnes effectus valentiora. decoquitur et bibitur contra vigilias, eademque aqua fovent ora. optimum in siccis et ubi raro pluat. cum capita ipsa et folia decocuntur, sucus meconium vocatur
<span class="br"></span><span class="lineNumber">203</span><span class="br"></span>multum opio ignavior. experimentum opii est primum in odore—sincerum enim perpeti non est—mox
</p></section><notes></notes></section>