<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Beli oculus albicans pupillam cingit nigram e medio aureo colore fulgentem et propter speciem sacratissimo Assyriorum deo dicatur.<a class="footnoteLink" href="#note_LCL419_286_1" id="target_note_LCL419_286_1"><sup>1</sup></a> Belum autem aliam, quam sic vocant, in Arbelis nasci Democritus tradit nucis iuglandis magnitudine, vitrea specie.
<span class="br"></span><span class="lineNumber">150</span><span class="br"></span>Baroptenus sive baripe, nigra sanguineis et albis nodis, adalligata proicitur veluti portentosa. Botryitis alia nigra est, alia pampinea, incipienti uvae similis. Bostrychitin Zoroastres crinibus mulierum similiorem vocat. Bucardia, bubulo cordi similis, Babylone tantum nascitur. Brontea, capiti testudinum, e tonitribus cadit, ut putant, restinguitque fulmine icta, si credimus. Boloe in Hibero inveniuntur, glaebae similitudine.</p>
<span class="br"></span><span class="lineNumber">151</span><span class="br"></span><p>LVI. Cadmitis eadem est quae ostracitis vocatur, nisi quod hanc caeruleae interdum cingunt bullae. Callais sappirum imitatur candidior et litoroso mari similis. Capnitis quibusdam videtur suum genus habere, pluribus iaspidis fumidae,<a class="footnoteLink" href="#note_LCL419_286_2" id="target_note_LCL419_286_2"><sup>2</sup></a> ut suo loco diximus. Cappadocia et in Phrygia nascitur, ebori similis. Callaicam vocant e turbido callaino. ferunt









</p></section><notes><section class="footnotes"><ul><li class="note" id="note_LCL419_286_1"><a class="footnoteCrossrefLink" href="#target_note_LCL419_286_1" title="Click to highlight in text"><sup class="lineRef">1</sup>dicatur dh <span class="italic">cod. Poll.</span>: dicatam B <span class="italic">Mayhoff.</span></a></li><script type="text/javascript">document.getElementById('note_LCL419_286_1').style.display = "none";</script><li class="note" id="note_LCL419_286_2"><a class="footnoteCrossrefLink" href="#target_note_LCL419_286_2" title="Click to highlight in text"><sup class="lineRef">2</sup>iaspidis fumidae B: spiris fumida L <span class="italic">edd. vett.</span></a></li><script type="text/javascript">document.getElementById('note_LCL419_286_2').style.display = "none";</script></ul></section></notes></section>