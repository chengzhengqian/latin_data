<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

esse libramentum oportet, ut ruat verius quam fluat; itaque altissimis partibus ducitur. convalles et intervalla
substructis canalibus iunguntur. alibi rupes inviae caeduntur sedemque trabibus cavatis praebere
<span class="br"></span><span class="lineNumber">75</span><span class="br"></span>coguntur. qui caedit, funibus pendet, ut procul intuenti species ne ferarum quidem, sed alitum fiat. pendentes maiore ex parte librant et lineas itineri praeducunt, quaque insistentis vestigiis hominis locus non est, amnes trahuntur ab homine.<a class="footnoteLink" href="#note_LCL394_58_1" id="target_note_LCL394_58_1"><sup>1</sup></a> vitium lavandi est, si fluens amnis lutum inportet; id genus terrae urium vocant. ergo per silices calculosve ducunt et urium evitant. ad capita deiectus in superciliis montium piscinae cavantur ducenos pedes in quasque partes et in altitudinem denos. emissaria in iis quina pedum quadratorum ternum fere relinquuntur,
ut repleto stagno excussis opturamentis
<span class="br"></span><span class="lineNumber">76</span><span class="br"></span>erumpat torrens tanta vi ut saxa provolvat. alius etiamnum in plano labor. fossae, per quas profluat, cavantur—agogas vocant—; hae sternuntur gradatim ulice. frutex est roris marini similis, asper aurumque retinens. latera cluduntur tabulis, ac per





</p></section><notes><section class="footnotes"><ul><li class="note" id="note_LCL394_58_1"><a class="footnoteCrossrefLink" href="#target_note_LCL394_58_1" title="Click to highlight in text"><sup class="lineRef">1</sup>trahuntur ab homine <span class="italic">B</span>: trahuntur ad homines <span class="italic">rell.</span>: trahunt. omne <span class="italic">Hardouin.</span></a></li><script type="text/javascript">document.getElementById('note_LCL394_58_1').style.display = "none";</script></ul></section></notes></section>