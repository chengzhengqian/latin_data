<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<h2><span class="ac">Liber II</span></h2>
<p>I. <span class="sc">Mundum</span> et hoc—quocumque<a class="footnoteLink" href="#note_LCL330_170_1" id="target_note_LCL330_170_1"><sup>1</sup></a> nomine alio caelum appellare libuit cuius circumflexu teguntur<a class="footnoteLink" href="#note_LCL330_170_2" id="target_note_LCL330_170_2"><sup>2</sup></a> cuncta, numen esse credi par est, aeternum, inmensum,
neque genitum neque interiturum umquam. huius extera indagare nec interest hominum nec
<span class="br"></span><span class="lineNumber">2</span><span class="br"></span>capit humanae coniectura mentis. sacer est, aeternus,
inmensus, totus in toto, immo vero ipse totum, finitus et infinito similis, omnium rerum certus et similis incerto, extra intra cuncta conplexus in se, idemque rerum naturae opus et rerum ipsa natura.</p>
<span class="br"></span><span class="lineNumber">3</span><span class="br"></span><p>Furor est mensuram eius animo quosdam agitasse atque prodere ausos, alios rursus occasione hinc sumpta aut ab<a class="footnoteLink" href="#note_LCL330_170_3" id="target_note_LCL330_170_3"><sup>3</sup></a> his data innumerabiles tradidisse mundos, ut totidem rerum naturas credi oporteret, aut, si una omnes incubaret, totidem tamen soles totidemque lunas et cetera ut iam in uno et inmensa et innumerabilia sidera, quasi non eadem quaestione






</p></section><notes><section class="footnotes"><ul><li class="note" id="note_LCL330_170_1"><a class="footnoteCrossrefLink" href="#target_note_LCL330_170_1" title="Click to highlight in text"><sup class="lineRef">1</sup><span class="italic">Rackham:</span> quodcunque <span class="italic">aut</span> quod <span class="italic">codd.</span></a></li><script type="text/javascript">document.getElementById('note_LCL330_170_1').style.display = "none";</script><li class="note" id="note_LCL330_170_2"><a class="footnoteCrossrefLink" href="#target_note_LCL330_170_2" title="Click to highlight in text"><sup class="lineRef">2</sup><span class="italic">v.l.</span> degunt (‘<span class="italic">go on</span>’).</a></li><script type="text/javascript">document.getElementById('note_LCL330_170_2').style.display = "none";</script><li class="note" id="note_LCL330_170_3"><a class="footnoteCrossrefLink" href="#target_note_LCL330_170_3" title="Click to highlight in text"><sup class="lineRef">3</sup>ab <span class="italic">add. Rackham.</span></a></li><script type="text/javascript">document.getElementById('note_LCL330_170_3').style.display = "none";</script></ul></section></notes></section>