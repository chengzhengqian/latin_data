<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

dimidia quoniam terra centralis interveniat, sextam fere partem huius inmensi spatii quod circa terram circuli solaris animo conprehenditur inesse altitudinis
spatio, lunae vero duodecimam, quoniam tanto breviore quam sol ambitu currit; ita fieri eam in
<span class="br"></span><span class="lineNumber">87</span><span class="br"></span>medio solis ac terrae. mirum quo precedat inprobitas
cordis humani parvolo aliquo invitata successu, sicut in supra dictis occasionem inpudentiae ratio largitur. ausique divinare solis ad terram spatia eadem ad caelum agunt, quoniam sit medius sol, ut protinus mundi quoque ipsius mensura veniat ad digitos. quantas enim dimetiens habeat septimas, tantas habere circulum duo et vicesimas, tamquam plane a perpendiculo mensura caeli constet.
<span class="br"></span><span class="lineNumber">88</span><span class="br"></span>Aegyptia ratio, quam Petosiris et Nechepsos ostendere,
singulas partes in lunari circulo (ut dictum est) minimo triginta tribus stadiis paulo amplius patere colligit, in Saturni amplissimo duplum, in solis, quem medium esse diximus, utriusque mensurae dimidium. quae computatio plurimum habet pudoris, quoniam ad Saturni circulum addito signiferi ipsius intervallo nec numerabilis multiplicatio efficitur.</p>
<span class="br"></span><span class="lineNumber">89</span><span class="br"></span><p>XXII. Restant pauca de mundo. namque et in ipso caelo stellae repente nascuntur. plura earum genera. cometas Graeci vocant, nostri crinitas
</p></section><notes></notes></section>