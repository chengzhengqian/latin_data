<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Syros repertas volunt; utrique<a class="footnoteLink" href="#note_LCL352_636_1" id="target_note_LCL352_636_1"><sup>1</sup></a> in Graeciam attulisse
e Phoenice Cadmum sedecim numero, quibus Troiano bello Palameden adiecisse quattuor hac figura ΖΨΦΧ, totidem post eum Simonidem melicum, ΥΞΩΘ, quarum omnium vis in nostris recognoscitur. Aristoteles decem et octo priscas fuisse et duas ab Epicharmo additas ΨΖ quam a Palamede mavolt.
<span class="br"></span><span class="lineNumber">193</span><span class="br"></span>Anticlides in Aegypto invenisse quendam nomine Menon tradit, <span class="sc">x͞v͞</span> annorum ante Phoronea antiquissimum
Graeciae regem, idque monumentis adprobare conatur. e diverso Epigenes apud Babylonios <span class="sc">d͞c͞c͞x͞x͞x͞</span> annorum observationes siderum coctilibus laterculis inscriptas docet, gravis auctor in primis, qui minimum, Berosus et Critodemus, <span class="sc">c͞c͞c͞c͞x͞c͞</span> ex quo apparet aeternus litterarum usus. in Latium eas attulerunt Pelasgi.</p>
<span class="br"></span><span class="lineNumber">194</span><span class="br"></span><p>Laterarias ac domos constituerunt primi Euryalus et Hyperbius fratres Athenis; antea specus erant pro domibus. Gellio Toxius Caeli filius lutei aedificii inventor placet, exemplo sumpto ab hirundinum nidis. oppidum primum<a class="footnoteLink" href="#note_LCL352_636_2" id="target_note_LCL352_636_2"><sup>2</sup></a> Cecrops a se appellavit Cecropiam quae nunc est arx Athenis; aliqui Argos a Phoroneo rege ante conditum volunt, quidam et Sicyonem, Aegypti vero multo ante apud ipsos
<span class="br"></span><span class="lineNumber">195</span><span class="br"></span>Diospolin. tegulas invenit Cinyra Agriopae filius


</p></section><notes><section class="footnotes"><ul><li class="note" id="note_LCL352_636_1"><a class="footnoteCrossrefLink" href="#target_note_LCL352_636_1" title="Click to highlight in text"><sup class="lineRef">1</sup><span class="italic">V.l.</span> utique.</a></li><script type="text/javascript">document.getElementById('note_LCL352_636_1').style.display = "none";</script><li class="note" id="note_LCL352_636_2"><a class="footnoteCrossrefLink" href="#target_note_LCL352_636_2" title="Click to highlight in text"><sup class="lineRef">2</sup>primum? <span class="italic">add. Mayhoff.</span></a></li><script type="text/javascript">document.getElementById('note_LCL352_636_2').style.display = "none";</script></ul></section></notes></section>