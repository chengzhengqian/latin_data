<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
lentisci primum fructum ostendentis ac piri florentis. erit et tertia in bulborum satu scillae, item in coronamentorum
narcissi; namque et haec ter florent primoque flore primam arationem ostendunt, medio secundam, tertio novissimam, quando inter sese alia
<span class="br"></span><span class="lineNumber">245</span><span class="br"></span>aliis notas praebent. ac non in novissimis caveatur<a class="footnoteLink" href="#note_LCL371_344_1" id="target_note_LCL371_344_1"><sup>1</sup></a> ne fabis florentibus attingatur hedera; id enim noxium et exitiale ei<a class="footnoteLink" href="#note_LCL371_344_2" id="target_note_LCL371_344_2"><sup>2</sup></a> est tempus. quaedam vero et suas habent notas, sicuti ficus: cum folia pauca in cacumine acetabuli modo germinent, tunc maxime serendas ficus.</p>
<span class="br"></span><span class="lineNumber">246</span><span class="br"></span><p>LXVI. Aequinoctium vernum a. d. <span class="sc">viii</span> kal. April. peragi videtur. ab eo ad vergiliarum exortum matutinum Caesari significant kal. April. <span class="sc">iii</span> non. April. in Attica vergiliae vesperi occultantur, eaedem postridie in Boeotia, Caesari autem et Chaldaeis nonis, Aegypto Orion et gladius eius incipiunt
<span class="br"></span><span class="lineNumber">247</span><span class="br"></span>abscondi. Caesari <span class="sc">vi</span> idus significatur imber librae occasu. <span class="sc">xiv</span> kal. Mai. Aegypto suculae occidunt vesperi, sidus vehemens et terra marique turbidum; <span class="sc">xvi</span> Atticae, <span class="sc">xv</span> Caesari continuo quatriduo significat, Assyriae autem <span class="sc">xii</span> kal. hoc est vulgo appellatum sidus Pariliciurn, quoniam <span class="sc">xi</span> kal. Mai. urbis Romae natalis, quo fere serenitas redditur, claritatem observationi dedit, nimborum argumento hyadas




</p></section><notes><section class="footnotes"><ul><li class="note" id="note_LCL371_344_1"><a class="footnoteCrossrefLink" href="#target_note_LCL371_344_1" title="Click to highlight in text"><sup class="lineRef">1</sup><span class="italic">Rackham</span>: cavetur.</a></li><script type="text/javascript">document.getElementById('note_LCL371_344_1').style.display = "none";</script><li class="note" id="note_LCL371_344_2"><a class="footnoteCrossrefLink" href="#target_note_LCL371_344_2" title="Click to highlight in text"><sup class="lineRef">2</sup>eis? <span class="italic">Rackham.</span></a></li><script type="text/javascript">document.getElementById('note_LCL371_344_2').style.display = "none";</script></ul></section></notes></section>