<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

et aquilone flante hauriri, vel, si circa vindemiam hauriatur, decoqui.</p>
<span class="br"></span><span class="lineNumber">127</span><span class="br"></span><p>Pix in Italia ad vasa vino condendo maxime probatur
Bruttia; fit e piceae resina. in Hispania autem e pinastris minime laudata; est enim resina harum amara et arida et gravi odore. differentiam rationemque faciendi proximo volumine demonstrabimus
inter arbores feras. vitia praeter supra dicta acor aut fumidum virus, picis autem adustio; experimentum
vero si fragmenta subluceant ac sub dente
<span class="br"></span><span class="lineNumber">128</span><span class="br"></span>lentescant acore iucundo. Asia picem Idaeam maxime probat, Graecia Piericam, Vergilius Naryciam. diligentiores admiscent nigram masticen, quae in Ponto bitumini similis gignitur, et iris radicem oleumque.
nam ceram accipientibus vasis conpertum vina acescere; sed transferre in ea vasa in quibus acetum fuerit utilius quam in ea in quibus dulce aut mulsum.
<span class="br"></span><span class="lineNumber">129</span><span class="br"></span>Cato iubet vina concinnari—hoc enim utitur verbo—cineris lixivi cum defruto cocti parte quadragesima<a class="footnoteLink" href="#note_LCL370_270_1" id="target_note_LCL370_270_1"><sup>1</sup></a> in culleum, vel salis sesquilibra, interim et tuso marmore; facit et sulpuris mentionem, resinae vero
<span class="br"></span><span class="lineNumber">130</span><span class="br"></span>in novissimis. super omnia addi maturescente iam



</p></section><notes><section class="footnotes"><ul><li class="note" id="note_LCL370_270_1"><a class="footnoteCrossrefLink" href="#target_note_LCL370_270_1" title="Click to highlight in text"><sup class="lineRef">1</sup><span class="italic">Hermolaus e Catone</span>: quadringentesima.</a></li><script type="text/javascript">document.getElementById('note_LCL370_270_1').style.display = "none";</script></ul></section></notes></section>