<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

philuraque manifestum est. inde translatum a Poenis sparti usum perquam simile veri est.</p>
<span class="br"></span><span class="lineNumber">32</span><span class="br"></span><p>X. Theophrastus auctor est esse bulbi genus circa ripas amnium nascens, cuius inter summum corticem eamque partem qua vescuntur esse laneam naturam ex qua inpilia vestesque quaedam conficiantur; sed neque regionem in qua id fiat nec quicquam diligentius praeterquam eriophoron id appellari in exemplaribus
quae equidem invenerim tradit, neque omnino ullam mentionem habet sparti cuncta magna cura persecutus <span class="sc">cccxc</span><a class="footnoteLink" href="#note_LCL371_440_1" id="target_note_LCL371_440_1"><sup>1</sup></a> annis ante nos, ut iam et alio loco diximus, quo apparet post id temporis in usum venisse spartum.</p>
<span class="br"></span><span class="lineNumber">33</span><span class="br"></span><p>XI. Et quoniam a miraculis rerum coepimus, sequemur eorum ordinem, in quibus vel maximum est aliquid nasci ac vivere sine ulla radice. tubera haec vocantur undique terra circumdata nullisque fibris nixa aut saltem capillamentis, nec utique extuberante loco in quo gignuntur aut rimas sentiente; neque ipsa terrae cohaerent, cortice etiam includuntur, ut plane nec terram esse possimus dicere neque aliud quam terrae
<span class="br"></span><span class="lineNumber">34</span><span class="br"></span>callum. siccis haec fere et sabulosis locis frutectosisque nascuntur. excedunt saepe magnitudinem mali cotonei, etiam librali pondere. duo eorum genera,




</p></section><notes><section class="footnotes"><ul><li class="note" id="note_LCL371_440_1"><a class="footnoteCrossrefLink" href="#target_note_LCL371_440_1" title="Click to highlight in text"><sup class="lineRef">1</sup><span class="italic">Hardouin</span>: <span class="sc">cccl</span> <span class="italic">cd. Par. Lat.</span> 10318 (= <span class="italic">suppl. Lat.</span> 685):
<span class="sc">cccxl.</span></a></li><script type="text/javascript">document.getElementById('note_LCL371_440_1').style.display = "none";</script></ul></section></notes></section>