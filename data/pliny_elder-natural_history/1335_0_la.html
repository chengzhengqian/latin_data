<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

omnibus autem probandis maxime spectantur caules; inmitium enim rotundiores crassioresque sunt ac longis canalibus, folia ipsa crispiora<a class="footnoteLink" href="#note_LCL371_474_1" id="target_note_LCL371_474_1"><sup>1</sup></a> et angulis horrida.</p>
<span class="br"></span><span class="lineNumber">83</span><span class="br"></span><p>Seri vult raphanus terra soluta, umida; fimum odit palea contentus: frigore adeo gaudet ut in Germania infantium puerorum magnitudinem aequet. seritur post id. Feb. ut vernus sit, iterumque circa Vulcanalia,
quae satio melior; multi et Martio et Aprili serunt et Septembri. incipiente incremento confert alterna folia circumobruere, ipsos vero adcumulare, nam qui extra terram emersit durus fit atque fungosus.
<span class="br"></span><span class="lineNumber">84</span><span class="br"></span>Aristomachus detrahi folia per hiemem iubet et ne lacunae stagnent accumulari; ita in aestate<a class="footnoteLink" href="#note_LCL371_474_2" id="target_note_LCL371_474_2"><sup>2</sup></a> grandescere. quidam prodidere, si palo adacto caverna palea insternatur sex digitorum altitudine, deinde inseratur semen<a class="footnoteLink" href="#note_LCL371_474_3" id="target_note_LCL371_474_3"><sup>3</sup></a> fimumque et terra congeratur,
ad magnitudinem scrobis crescere. praecipue tamen salsis aluntur; itaque etiam talibus aquis rigantur, et in Aegypto nitro sparguntur, ubi sunt
<span class="br"></span><span class="lineNumber">85</span><span class="br"></span>suavitate praecipui. in totum quoque salsugine amaritudo eorum eximitur fiuntque coctis similes; namque et cocti dulcescunt et in naporum vicem transeunt.</p>
</section><notes><section class="footnotes"><ul><li class="note" id="note_LCL371_474_1"><a class="footnoteCrossrefLink" href="#target_note_LCL371_474_1" title="Click to highlight in text"><sup class="lineRef">1</sup>crispiora (<span class="italic">vel</span> hirsutiora)? <span class="italic">Mayhoff</span>: tristiora.</a></li><script type="text/javascript">document.getElementById('note_LCL371_474_1').style.display = "none";</script><li class="note" id="note_LCL371_474_2"><a class="footnoteCrossrefLink" href="#target_note_LCL371_474_2" title="Click to highlight in text"><sup class="lineRef">2</sup><span class="italic">cd. Par. Lat.</span> 6797 (ἐν τῷ θέρει <span class="italic">Theophr.</span>): aestatem <span class="italic">rell.</span></a></li><script type="text/javascript">document.getElementById('note_LCL371_474_2').style.display = "none";</script><li class="note" id="note_LCL371_474_3"><a class="footnoteCrossrefLink" href="#target_note_LCL371_474_3" title="Click to highlight in text"><sup class="lineRef">3</sup><span class="italic">Rackham</span>: deinde in semen.</a></li><script type="text/javascript">document.getElementById('note_LCL371_474_3').style.display = "none";</script></ul></section></notes></section>