<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

dentibusque candorem, si fricentur radice ea, semine linguae subdito sitim non sentiri. hoc quoque mandi et utraque etiam condiri. Crateuas tertium quoque genus tradidit longioribus foliis et hirsutioribus,
odore cupressi, nasci sub hedera maxime; prodesse opisthotonis, contractionibus nervorum tribus obolis in sextarium aquae.</p>
<span class="br"></span><span class="lineNumber">76</span><span class="br"></span><p>XXXIV. Acanthi topiariae et urbanae herbae lato longoque folio crepidines marginum adsurgentiumque pulvinorum toros vestientis duo genera sunt, aculeatum
et crispum, quod brevius, alterum leve, quod aliqui paederota vocant, alii melamphyllum. huius radices ustis luxatisque mire prosunt, item ruptis, convulsis, et phthisin metuentibus, ideo coctae<a class="footnoteLink" href="#note_LCL392_346_1" id="target_note_LCL392_346_1"><sup>1</sup></a> cibo, maxime e<a class="footnoteLink" href="#note_LCL392_346_2" id="target_note_LCL392_346_2"><sup>2</sup></a> tisana. podagris quoque inlinuntur tritae et calefactae.<a class="footnoteLink" href="#note_LCL392_346_3" id="target_note_LCL392_346_3"><sup>3</sup></a></p>
<span class="br"></span><span class="lineNumber">77</span><span class="br"></span><p>XXXV. Bupleuron in sponte nascentium olerum numero Graeci habent, caule cubitali, foliis multis longisque, capite aneti, laudatum in cibis ab Hippocrate,
in medicina a Glaucone et Nicandro. semen contra serpentes valet. folia ad secundas feminarum vel sucum ex vino inlinunt, et strumis folia cum sale et vino. radix contra serpentes datur in vino et urinae ciendae.</p>
</section><notes><section class="footnotes"><ul><li class="note" id="note_LCL392_346_1"><a class="footnoteCrossrefLink" href="#target_note_LCL392_346_1" title="Click to highlight in text"><sup class="lineRef">1</sup>ideo coctae E <span class="italic">Detlefsen</span>: id cocte G: id coctae <span class="italic">Mayhoff</span>: incoctae <span class="italic">vulg.</span></a></li><script type="text/javascript">document.getElementById('note_LCL392_346_1').style.display = "none";</script><li class="note" id="note_LCL392_346_2"><a class="footnoteCrossrefLink" href="#target_note_LCL392_346_2" title="Click to highlight in text"><sup class="lineRef">2</sup>e <span class="italic">addo, quod coni. Mayhoff.</span></a></li><script type="text/javascript">document.getElementById('note_LCL392_346_2').style.display = "none";</script><li class="note" id="note_LCL392_346_3"><a class="footnoteCrossrefLink" href="#target_note_LCL392_346_3" title="Click to highlight in text"><sup class="lineRef">3</sup><span class="italic">Post</span> calefactae <span class="italic">invenitur in codd.</span> calidis. <span class="italic">Del. Detlefsen, sed</span> e sale calidis <span class="italic">coni. Io. MÃ¼ller, quem secutus est Mayhoff.</span></a></li><script type="text/javascript">document.getElementById('note_LCL392_346_3').style.display = "none";</script></ul></section></notes></section>