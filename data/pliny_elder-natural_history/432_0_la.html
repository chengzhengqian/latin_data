<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Sebosus a Gorgonum insulis praenavigatione Atlantis dierum <span class="sc">xl</span> ad Hesperidum insulas cursum prodiderit, ab his ad Hesperu Ceras unius. nec Mauretaniae insularum certior fama est: paucas modo constat esse ex adverso Autololum a Iuba repertas, in quibus Gaetulicam purpuram tinguere instituerat.</p>
<span class="br"></span><span class="lineNumber">202</span><span class="br"></span><p>XXXVII. Sunt qui ultra eas Fortunatas putent esse quasdamque alias quarum<a class="footnoteLink" href="#note_LCL352_488_1" id="target_note_LCL352_488_1"><sup>1</sup></a> numero idem Sebosus etiam spatia conplexus Iunoniam abesse a Gadibus <span class="sc">d͞c͞c͞l͞</span> p. tradit, ab ea tantundem ad occasum versus Pluvialiam Caprariamque; in Pluvialia non esse aquam nisi ex imbribus; ab iis <span class="sc">c͞c͞l͞</span> Fortunatas contra laevam Mauretaniae in <span class="sc">viii</span> horam solis, vocari Invallem a convexitate et Planasiam a specie, Invallis circuitu <span class="sc">c͞c͞c͞</span> p.; arborum ibi proceritatem ad <span class="sc">cxl</span>
<span class="br"></span><span class="lineNumber">203</span><span class="br"></span>pedes adolescere. Iuba de Fortunatis ita inquisivit: sub meridiem positas esse prope occasum, a Purpurariis <span class="sc">d͞c͞x͞x͞v͞</span> p., sic ut <span class="sc">ccl</span> supra occasum navigetur, dein per <span class="sc">c͞c͞c͞l͞x͞x͞v͞</span> ortus petatur primam vocari Ombrion nullis aedificiorum vestigiis, habere, in montibus stagnum, arbores similes ferulae ex quibus aqua exprimatur, e nigris amara, ex candidioribus
<span class="br"></span><span class="lineNumber">204</span><span class="br"></span>potui iucunda; alteram insulam Iunoniam appellari,












</p></section><notes><section class="footnotes"><ul><li class="note" id="note_LCL352_488_1"><a class="footnoteCrossrefLink" href="#target_note_LCL352_488_1" title="Click to highlight in text"><sup class="lineRef">1</sup><span class="italic">V.l.</span> quorum: <span class="italic">Mayhoff</span> quo in.</a></li><script type="text/javascript">document.getElementById('note_LCL352_488_1').style.display = "none";</script></ul></section></notes></section>