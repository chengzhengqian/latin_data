<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

pavonum genus cum forma tum intellectu eius et gloria. gemmantes laudatus expandit colores adverso
maxime sole, quia sic fulgentius radiant; simul umbrae quosdam repercussus ceteris, qui et in opaco clarius micant, conchata quaerit cauda, omnesque in acervum contrahit pinnarum quos
<span class="br"></span><span class="lineNumber">44</span><span class="br"></span>spectari gaudet oculos. idem cauda annuis vicibus amissa cum foliis arborum, donec renascatur alia cum flore, pudibundus ac maerens quaerit latebram. vivit annis <span class="sc">xxv</span>, colores fundere incipit in trimatu. ab auctoribus non gloriosum tantum animal hoc traditur, sed et malivolum, sicut anserem verecundumâ€”quoniam
has quoque quidam addiderunt notas in iis, haud probatas mihi.</p>
<span class="br"></span><span class="lineNumber">45</span><span class="br"></span><p>XXIII. Pavonem cibi gratia Romae primus occidit orator Hortensius aditiali cena sacerdotii. saginare primus instituit circa novissimum piraticum bellum M. Aufidius Lurco, eoque ex quaestu reditus HS. sexagena milia habuit.</p>
<span class="br"></span><span class="lineNumber">46</span><span class="br"></span><p>XXIV. Proxime gloriam sentiunt et hi nostri vigiles nocturni quos excitandis in opera mortalibus rumpendoque somno natura genuit. norunt sidera et ternas distinguunt horas interdiu cantu, cum sole eunt cubitum, quartaque castrensi vigilia ad curas laboremque revocant nec solis ortum incautis patiuntur



</p></section><notes></notes></section>