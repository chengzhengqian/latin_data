<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Nigidium insuper<a class="footnoteLink" href="#note_LCL353_316_1" id="target_note_LCL353_316_1"><sup>1</sup></a> appellatur avis quae aquilarum ova frangat. sunt praeterea conplura genera depicta in Etrusca disciplina saeculis non visa, quae nunc defecisse mirum est cum abundent etiam quae gula humana populatur.</p>
<span class="br"></span><span class="lineNumber">38</span><span class="br"></span><p>XVIII. Externorum de auguriis peritissime scripsisse
Hylas nomine putatur. is tradit noctuam, bubonem, picum arbores cavantem, trygonam, cornicem a cauda ovo<a class="footnoteLink" href="#note_LCL353_316_2" id="target_note_LCL353_316_2"><sup>2</sup></a> exire, quoniam pondere capitum perversa ova posteriorem partem corporum fovendam matri adplicent.</p>
<span class="br"></span><span class="lineNumber">39</span><span class="br"></span><p>XIX. Noctuarum contra aves sollers dimicatio. maiore circumdatae multitudine resupinae pedibus repugnant collectaeque in artum rostro et unguibus totae teguntur. auxiliatur accipiter collegio quodam
naturae bellumque partitur. noctuas sexagenis diebus hiemis cubare et novem voces habere tradit Nigidius.</p>
<span class="br"></span><span class="lineNumber">40</span><span class="br"></span><p>XX. Sunt et parvae aves uncorum unguium, ut pici Martio cognomine insignes et in auspicatu<a class="footnoteLink" href="#note_LCL353_316_3" id="target_note_LCL353_316_3"><sup>3</sup></a> magni. quo in genere arborum cavatores scandentes in subrectum felium modo, illi vero et supini, percussi corticis sono pabulum subesse intellegunt. pullos in cavis educant avium soli. adactos cavernis eorum a pastore cuneos admota quadam ab iis herba elabi







</p></section><notes><section class="footnotes"><ul><li class="note" id="note_LCL353_316_1"><a class="footnoteCrossrefLink" href="#target_note_LCL353_316_1" title="Click to highlight in text"><sup class="lineRef">1</sup>insuper? <span class="italic">Mayhoff</span>: super.</a></li><script type="text/javascript">document.getElementById('note_LCL353_316_1').style.display = "none";</script><li class="note" id="note_LCL353_316_2"><a class="footnoteCrossrefLink" href="#target_note_LCL353_316_2" title="Click to highlight in text"><sup class="lineRef">2</sup>ovo? <span class="italic">Mayhoff</span>: de ovo.</a></li><script type="text/javascript">document.getElementById('note_LCL353_316_2').style.display = "none";</script><li class="note" id="note_LCL353_316_3"><a class="footnoteCrossrefLink" href="#target_note_LCL353_316_3" title="Click to highlight in text"><sup class="lineRef">3</sup><span class="italic">Hardouin</span>: auspicatis <span class="italic">aut</span> auspiciis.</a></li><script type="text/javascript">document.getElementById('note_LCL353_316_3').style.display = "none";</script></ul></section></notes></section>