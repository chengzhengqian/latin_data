<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">115</span><span class="br"></span><p>LVI. Et ingenia aeque varia, ad pastum maxime. caprimulgi appellantur, grandioris merulae aspectu, fures nocturniâ€”interdiu enim visu carent. intrant pastorum stabula caprarumque uberibus advolant suctum propter lactis, qua iniuria uber emoritur caprisque caecitas quas ita mulsere oboritur. platea nominatur advolans ad eas quae se in mari mergunt et capita illarum morsu corripiens, donec capturam extorqueat. eadem cum devoratis se implevit conchis,
calore ventris coctas evomit, atque ita ex iis esculenta eligit testas excernens.</p>
<span class="br"></span><span class="lineNumber">116</span><span class="br"></span><p>LVII. Villaribus gallinis et religio inest: inhorrescunt
edito ovo excutiuntque sese et circumactae purificant ac<a class="footnoteLink" href="#note_LCL353_366_1" id="target_note_LCL353_366_1"><sup>1</sup></a> festuca aliqua sese et ova lustrant. minimae avium cardueles imperata faciunt, nec voce tantum sed pedibus et ore pro manibus. est quae boum mugitus imitetur, in Arelatensi agro taurus appellata, alioquin parva est. equorum quoque hinnitus anthus nomine herbae pabulo adventu eorum pulsa imitatur ad hunc modum se ulciscens.</p>
<span class="br"></span><span class="lineNumber">117</span><span class="br"></span><p>LVIII. Super omnia humanas voces reddunt, psittaci quidem etiam sermocinantes. India hanc avem mittit, siptacen vocat, viridem toto corpore, torque tantum miniato in cervice distinctam. imperatores<a class="footnoteLink" href="#note_LCL353_366_2" id="target_note_LCL353_366_2"><sup>2</sup></a> salutat et quae accipit verba pronuntiat, in vino praecipue lasciva. capiti eius duritia eadem









 
</p></section><notes><section class="footnotes"><ul><li class="note" id="note_LCL353_366_1"><a class="footnoteCrossrefLink" href="#target_note_LCL353_366_1" title="Click to highlight in text"><sup class="lineRef">1</sup><span class="italic">Gelen</span>: aut.</a></li><script type="text/javascript">document.getElementById('note_LCL353_366_1').style.display = "none";</script><li class="note" id="note_LCL353_366_2"><a class="footnoteCrossrefLink" href="#target_note_LCL353_366_2" title="Click to highlight in text"><sup class="lineRef">2</sup>imperatorem? <span class="italic">Rackham.</span></a></li><script type="text/javascript">document.getElementById('note_LCL353_366_2').style.display = "none";</script></ul></section></notes></section>