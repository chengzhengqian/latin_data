<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

insevit. haec est inter eas differentia: illa copiosior, haec Tereiana melior.</p>
<span class="br"></span><span class="lineNumber">123</span><span class="br"></span><p>XXVII. Reliqua genera casus ingenio suo excogita-vit ac defractos serere ramos docuit cum pali defixi radices cepissent. multa sic seruntur inprimisque ficus omnibus aliis modis nascens praeterquam talea, optime quidem vastiore ramo pali modo exacuto si<a class="footnoteLink" href="#note_LCL371_86_1" id="target_note_LCL371_86_1"><sup>1</sup></a> adigatur alte, exiguo super terram relicto capite eoque ipso harena cooperto. ramo seruntur et punica, palis laxato prius meatu,<a class="footnoteLink" href="#note_LCL371_86_2" id="target_note_LCL371_86_2"><sup>2</sup></a> item myrtus, omnium horum longitudine trium pedum, crassitudine minus bracchiali, cortice diligenter servato, trunco exacuto.</p>
<span class="br"></span><span class="lineNumber">124</span><span class="br"></span><p>XXVIII. Myrtus et taleis seritur, morus talea tantum, quoniam in ulmo eam inseri religio fulgurum prohibet. quapropter de talearum satu nunc dicendum est. servandum in eo ante omnia ut taleae ex feracibus fiant arboribus, ne curvae neve scabrae aut bifurcae, ne<a class="footnoteLink" href="#note_LCL371_86_3" id="target_note_LCL371_86_3"><sup>3</sup></a> tenuiores quam ut manum impleant, ne minores pedalibus, ut inlibato cortice atque ut sectura inferior ponatur semper et quod fuerit<a class="footnoteLink" href="#note_LCL371_86_4" id="target_note_LCL371_86_4"><sup>4</sup></a> ab radice, adcumuleturque germinatio terra donec robur planta capiat.</p>
</section><notes><section class="footnotes"><ul><li class="note" id="note_LCL371_86_1"><a class="footnoteCrossrefLink" href="#target_note_LCL371_86_1" title="Click to highlight in text"><sup class="lineRef">1</sup><span class="italic">Rackham</span>: si vastiore . . . exacuto.</a></li><script type="text/javascript">document.getElementById('note_LCL371_86_1').style.display = "none";</script><li class="note" id="note_LCL371_86_2"><a class="footnoteCrossrefLink" href="#target_note_LCL371_86_2" title="Click to highlight in text"><sup class="lineRef">2</sup>hiatu? <span class="italic">Rackham.</span></a></li><script type="text/javascript">document.getElementById('note_LCL371_86_2').style.display = "none";</script><li class="note" id="note_LCL371_86_3"><a class="footnoteCrossrefLink" href="#target_note_LCL371_86_3" title="Click to highlight in text"><sup class="lineRef">3</sup>ne <span class="italic">add. edd.</span></a></li><script type="text/javascript">document.getElementById('note_LCL371_86_3').style.display = "none";</script><li class="note" id="note_LCL371_86_4"><a class="footnoteCrossrefLink" href="#target_note_LCL371_86_4" title="Click to highlight in text"><sup class="lineRef">4</sup><span class="italic">J. Mueller</span>: erit.</a></li><script type="text/javascript">document.getElementById('note_LCL371_86_4').style.display = "none";</script></ul></section></notes></section>