<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<h2><span class="ac">Liber XIV</span></h2>
<p>I. <span class="sc">Externae</span> arbores indocilesque nasci alibi quam ubi coepere et quae in alienas non commeent<a class="footnoteLink" href="#note_LCL370_186_1" id="target_note_LCL370_186_1"><sup>1</sup></a> terras, hactenus fere<a class="footnoteLink" href="#note_LCL370_186_2" id="target_note_LCL370_186_2"><sup>2</sup></a> sunt; licetque iam de communibus loqui, quarum omnium peculiaris parens videri potest Italia. noscentes tantum meminerint naturas earum a nobis interim dici, non culturas, quamquam et
<span class="br"></span><span class="lineNumber">2</span><span class="br"></span>colendi maxima in natura portio est. illud satis mirari non queo, interisse quarundam memoriam atque etiam nominum quae auctores prodidere notitiam. quis enim non communicato orbe terrarum
maiestate Romani imperii profecisse vitam putet commercio rerum ac societate festae pacis, omniaque etiam quae ante occulta fuerant in promiscuo
<span class="br"></span><span class="lineNumber">3</span><span class="br"></span>usu facta? at, Hercules, non reperiuntur qui norint multa ab antiquis prodita: tanto priscorum
cura fertilior aut industria felicior fuit, ante milia annorum inter principia litterarum Hesiodo praecepta agricolis pandere orso subsecutisque non


</p></section><notes><section class="footnotes"><ul><li class="note" id="note_LCL370_186_1"><a class="footnoteCrossrefLink" href="#target_note_LCL370_186_1" title="Click to highlight in text"><sup class="lineRef">1</sup>commeent? <span class="italic">Mayhoff</span>: commeant.</a></li><script type="text/javascript">document.getElementById('note_LCL370_186_1').style.display = "none";</script><li class="note" id="note_LCL370_186_2"><a class="footnoteCrossrefLink" href="#target_note_LCL370_186_2" title="Click to highlight in text"><sup class="lineRef">2</sup>fere &lt;narratae&gt; <span class="italic">Dalec.</span></a></li><script type="text/javascript">document.getElementById('note_LCL370_186_2').style.display = "none";</script></ul></section></notes></section>