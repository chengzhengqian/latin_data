<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

palae, pomo arienae. plurima est in Sydracis, expeditionum Alexandri termino. est et alia similis huic, dulcior pomo, sed interaneorum valetudini infesta; edixerat Alexander ne quis agminis sui id pomum attingeret.</p>
<span class="br"></span><span class="lineNumber">25</span><span class="br"></span><p>XIII. Genera arborum Macedones narravere maiore ex parte sine nominibus. est et terebintho similis cetera, pomo amygdalis, minore tantum magnitudine, praecipuae suavitatis, in Bactris utique. hanc aliqui terebinthon esse proprii generis potius quam similem ei putaverunt. sed unde vestes lineas faciunt foliis moro similis, calyce pomi cynorrhodo. serunt eam in campis, nec est gratior ullarum<a class="footnoteLink" href="#note_LCL370_18_1" id="target_note_LCL370_18_1"><sup>1</sup></a> prospectus.</p>
<span class="br"></span><span class="lineNumber">26</span><span class="br"></span><p>XIV. Oliva Indiae sterilis praeterquam oleastri fructus. passim vero quae piper gignunt iuniperis nostris similes, quamquam in fronte Caucasi solibus opposita gigni tantum eas aliqui tradidere. semina a iunipero distant parvulis siliquis, quales in phasiolis videmus; hae priusquam dehiscant decerptae tostaeque
sole faciunt quod vocatur piper longum, paulatim
vero dehiscentes maturitate ostendunt candidum piper, quod deinde tostum solibus colore rugisque
<span class="br"></span><span class="lineNumber">27</span><span class="br"></span>mutatur. verum et his sua iniuria est, atque caeli






</p></section><notes><section class="footnotes"><ul><li class="note" id="note_LCL370_18_1"><a class="footnoteCrossrefLink" href="#target_note_LCL370_18_1" title="Click to highlight in text"><sup class="lineRef">1</sup><span class="italic">V.l.</span> villarum, <span class="italic">Pintianus</span> vinearum.</a></li><script type="text/javascript">document.getElementById('note_LCL370_18_1').style.display = "none";</script></ul></section></notes></section>