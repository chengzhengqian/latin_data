<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

cum lini semine cocta sorbitionis usu dysinteria liberat.</p>
<span class="br"></span><span class="lineNumber">75</span><span class="br"></span><p>LI. Empetros, quam nostri calcifragam vocant, nascitur in montibus maritimis, fere in saxo. quae propius mari fuit salsa est potaque trahit bilem ac pituitas, quae longius magisque terrena amarior sentitur. trahit aquam, sumitur autem in iure aliquo aut in hydromelite, vetustate vires perdit, recens urinas ciet decoctum in aqua vel tritum calculosque frangit. qui fidem promisso huic quaerunt,
adfirmant lapillos qui subfervefiant una rumpi.</p>
<span class="br"></span><span class="lineNumber">76</span><span class="br"></span><p>LII. Epicactis ab aliis elleborine vocatur, parva herba, exiguis foliis, iocineris vitiis utilissima et contra venena pota.</p>
<p>LIII. Epimedion caulis est non magnus hederae foliis denis atque duodenis, numquam florens, radice tenui, nigra, gravi odore ac<a class="footnoteLink" href="#note_LCL393_434_1" id="target_note_LCL393_434_1"><sup>1</sup></a> . . . in umidis nascitur. et huic spissandi refrigerandique natura, feminis cavenda. folia in vino trita virginum mammas cohibent.</p>
<span class="br"></span><span class="lineNumber">77</span><span class="br"></span><p>LIV. Enneaphyllon longa folia novena habet causticae naturae. inponitur lana circumdatum ne urat latius, continuo enim pusulas excitat, lumborum doloribus et coxendicum utilissimum.</p>
<span class="br"></span><span class="lineNumber">78</span><span class="br"></span><p>LV. Filicis duo genera. nec florem habent nec semen. pterim vocant Graeci, alii blachnon, cuius ex






</p></section><notes><section class="footnotes"><ul><li class="note" id="note_LCL393_434_1"><a class="footnoteCrossrefLink" href="#target_note_LCL393_434_1" title="Click to highlight in text"><sup class="lineRef">1</sup>ac VdT: hac R: <span class="italic">om</span>. E <span class="italic">Sillig, Detlefsen</span>: <span class="italic">lacunam indicat Mayhoff e Diosc. IV</span> 19 (ῥίζαι . . . γευσαμένῳ μωραί).</a></li><script type="text/javascript">document.getElementById('note_LCL393_434_1').style.display = "none";</script></ul></section></notes></section>