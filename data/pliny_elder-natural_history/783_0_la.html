<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

asinorum genus tricensimo mense similiter amittit, dein senis mensibus; quod si non prius peperere quam decidant postremi, sterilitas certa. boves bimi mutant. subus non decidunt umquam.</p>
<p>Absumpta hac observatione senectus in equis et ceteris veterinis intellegitur dentium brocchitate, superciliorum canitia et circa ea lacunis, cum fere <span class="sc">xvi</span> annorum existimantur.</p>
<span class="br"></span><span class="lineNumber">170</span><span class="br"></span><p>Hominum dentibus quoddam inest virus, namque et speculi nitorem ex adverso nudati hebetant et columbarum fetus inplumes necant. reliqua de iis in generatione hominum dicta sunt. erumpentibus morbi corpora infantium afficiunt.<a class="footnoteLink" href="#note_LCL353_538_1" id="target_note_LCL353_538_1"><sup>1</sup></a> [reliqua]<a class="footnoteLink" href="#note_LCL353_538_2" id="target_note_LCL353_538_2"><sup>2</sup></a> animalia quae serratos habent saevissime dentiunt<a class="footnoteLink" href="#note_LCL353_538_3" id="target_note_LCL353_538_3"><sup>3</sup></a></p>
<span class="br"></span><span class="lineNumber">171</span><span class="br"></span><p>LXV. Linguae non omnibus eodem modo. tenuissima
serpentibus et trisulca, vibrans, atri coloris et, si extrahas, praelonga; lacertis bifida et pilosa, vitulis quoque marinis duplex; sed supra dictis capillamenti tenuitate. ceteris ad circumlambenda ora, piscibus paulo minus quam tota adhaerens,
<span class="br"></span><span class="lineNumber">172</span><span class="br"></span>crocodilis tota. sed in gustatu linguae vice carnosum aquatilibus palatum. leonibus, pardis omnibusque generis eius, etiam felibus, imbricatae asperitatis ac limae similis attenuansque lambendo cutem hominis, quae causa etiam mansuefacta, ubi ad vicinum








</p></section><notes><section class="footnotes"><ul><li class="note" id="note_LCL353_538_1"><a class="footnoteCrossrefLink" href="#target_note_LCL353_538_1" title="Click to highlight in text"><sup class="lineRef">1</sup><span class="italic">Detlefsen</span>: accipiunt.</a></li><script type="text/javascript">document.getElementById('note_LCL353_538_1').style.display = "none";</script><li class="note" id="note_LCL353_538_2"><a class="footnoteCrossrefLink" href="#target_note_LCL353_538_2" title="Click to highlight in text"><sup class="lineRef">2</sup><span class="italic">secl</span>.? <span class="italic">Mueller ut iteratum</span> (<span class="italic">vel</span> &lt;inter&gt; reliqua).</a></li><script type="text/javascript">document.getElementById('note_LCL353_538_2').style.display = "none";</script><li class="note" id="note_LCL353_538_3"><a class="footnoteCrossrefLink" href="#target_note_LCL353_538_3" title="Click to highlight in text"><sup class="lineRef">3</sup>saevissima dentibus <span class="italic">edd. vet.</span></a></li><script type="text/javascript">document.getElementById('note_LCL353_538_3').style.display = "none";</script></ul></section></notes></section>