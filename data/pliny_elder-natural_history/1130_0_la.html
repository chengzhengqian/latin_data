<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<p>Non fastidienda haec quoque scientia, atque non in ultimis ponenda, quando satis quibusque umbra aut nutrix aut noverca est: iuglandum quidem pinorum-que et picearum et abietis quaecumque attingere non dubie venenum.</p>
<span class="br"></span><span class="lineNumber">92</span><span class="br"></span><p>XIX. Stilicidii brevis definitio est. omnium quae proiectu frondis ita defenduntur ut per ipsas non defluant imbres, stilla saeva est. ergo plurimum intererit hac in quaestione, terra in qua seremus in quantum<a class="footnoteLink" href="#note_LCL371_64_1" id="target_note_LCL371_64_1"><sup>1</sup></a> arbores quasque alat. iam per se colles minora quaerunt intervalla. ventosis locis crebriores
<span class="br"></span><span class="lineNumber">93</span><span class="br"></span>seri conducit, oleam tamen maximo intervallo, de qua Catonis Italica sententia est in <span class="sc">xxv</span> pedibus, plurimum <span class="sc">xxx</span> seri; sed hoc variatur locorum natura. non alia maior in Baetica arbor; in Africa vero—fides penes auctores erit—miliarias vocari multas narrant a pondere olei quod ferant annuo proventu. ideo <span class="sc">lxxv</span> pedes Mago intervallo dedit undique aut in macro solo ac duro atque ventoso, cum minimum,
<span class="br"></span><span class="lineNumber">94</span><span class="br"></span><span class="sc">xlv.</span> Baetica quidem uberrimas messes inter oleas metit. illam inscientiam pudendam esse conveniet adultas interlucare iusto plus et in senectam praecipitare aut, ut plerumque ipsis qui posuere coarguentibus



</p></section><notes><section class="footnotes"><ul><li class="note" id="note_LCL371_64_1"><a class="footnoteCrossrefLink" href="#target_note_LCL371_64_1" title="Click to highlight in text"><sup class="lineRef">1</sup>quantum &lt;intervallum&gt;? <span class="italic">Mayhoff.</span></a></li><script type="text/javascript">document.getElementById('note_LCL371_64_1').style.display = "none";</script></ul></section></notes></section>