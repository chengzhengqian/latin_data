<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

aeruginis. scolex fit et per se derasus aerario lapidi, de quo nunc dicemus.</p>
<span class="br"></span><span class="lineNumber">117</span><span class="br"></span><p>XXIX. Chalcitim vocant, ex quo et ipso aes coquitur. distat a cadmea, quod illa super terram ex subdialibus petris caeditur, haec ex obrutis, item quod chalcitis friat se statim, mollis natura, ut videatur lanugo concreta. est et alia distinctio, quod chalcitis tria genera continet, aeris et misyos et soreos, de quibus singulis dicemus suis locis.
<span class="br"></span><span class="lineNumber">118</span><span class="br"></span>habet autem aeris venas oblongas. probatur mellei coloris, gracili venarum discursu, friabilis nec lapidosa. putant et recentem utiliorem esse, quoniam
inveterata sori fiat. vis<a class="footnoteLink" href="#note_LCL394_214_1" id="target_note_LCL394_214_1"><sup>1</sup></a> eius ad excrescentia in ulceribus, sanguinem sistere, gingivas, uvam, tonsillas farina compescere, volvae vitiis in vellere imponi. cum suco vero porri verendorum additur
<span class="br"></span><span class="lineNumber">119</span><span class="br"></span>emplastris. maceratur autem in fictili ex aceto circumlito fimo diebus <span class="sc">xl,</span> et colorem croci trahit. tum admixto cadmeae pari pondere medicamentum efficit psoricon dictum. quod si ii partes chalcitidis tertia cadmeae temperentur, acrius hoc idem fiat; etiamnum vehementius, si aceto quam vino<a class="footnoteLink" href="#note_LCL394_214_2" id="target_note_LCL394_214_2"><sup>2</sup></a> temperetur;
tosta vero efficacior fit ad eadem omnia.</p>
<span class="br"></span><span class="lineNumber">120</span><span class="br"></span><p>XXX. Sori Aegyptium maxime laudatur, multum






</p></section><notes><section class="footnotes"><ul><li class="note" id="note_LCL394_214_1"><a class="footnoteCrossrefLink" href="#target_note_LCL394_214_1" title="Click to highlight in text"><sup class="lineRef">1</sup>usus <span class="italic">coni. Mayhoff.</span></a></li><script type="text/javascript">document.getElementById('note_LCL394_214_1').style.display = "none";</script><li class="note" id="note_LCL394_214_2"><a class="footnoteCrossrefLink" href="#target_note_LCL394_214_2" title="Click to highlight in text"><sup class="lineRef">2</sup>&lt;si&gt; vino <span class="italic">coni. Mayhoff.</span></a></li><script type="text/javascript">document.getElementById('note_LCL394_214_2').style.display = "none";</script></ul></section></notes></section>