<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

manifesto errore: Arrotrebas enim, quos ante Celticum diximus promunturium, hoc in loco posuere litteris permutatis.</p>
<span class="br"></span><span class="lineNumber">115</span><span class="br"></span><p>Erratum et in amnibus inclutis. ab Minio, quem supra diximus, <span class="sc">cc</span> (ut auctor est Varro) abest Aeminius,
quem alibi quidam intellegunt et Limaeam vocant, Oblivionis antiquis dictus multumque fabulosus.
ab Durio Tagus <span class="sc">c͞c͞</span> interveniente Munda; Tagus auriferis harenis celebratur. ab eo <span class="sc">c͞l͞x͞</span> promunturium Sacrum e media prope Hispaniae fronte prosilit. <span class="sc">|x͞i͞v͞|</span> inde ad Pyrenaeum medium colligi Varro tradit, ad Anam vero, quo Lusitaniam a Baetica discrevimus, <span class="sc">c͞x͞x͞v͞i͞</span>, a Gadibus <span class="sc">c͞i͞i͞</span> additis.</p>
<span class="br"></span><span class="lineNumber">116</span><span class="br"></span><p>Gentes Celtici, Turduli et circa Tagum Vettones; ab Ana ad Sacrum Lusitani. oppida a Tago memorabilia
in ora Olisippo equarum e favonio vento conceptu
nobile, Salacia cognominata Urbs Imperatoria, Merobrica, promunturium Sacrum et alterum Cuneus, oppida Ossonoba, Balsa, Myrtilis.</p>
<span class="br"></span><span class="lineNumber">117</span><span class="br"></span><p>Universa provincia dividitur in conventus tres, Emeritensem, Pacensem, Scallabitanum, tota populorum
<span class="sc">xlv,</span> in quibus coloniae sunt quinque, municipium



</p></section><notes></notes></section>