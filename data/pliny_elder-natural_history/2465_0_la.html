<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

R. ad id comparandum missus ab Iuliano curante gladiatorium munus Neronis principis. qui et commercia
ea et litora peragravit, tanta copia invecta, ut retia coercendis feris podium protegentia<a class="footnoteLink" href="#note_LCL419_198_1" id="target_note_LCL419_198_1"><sup>1</sup></a> sucinis nodarentur, arma<a class="footnoteLink" href="#note_LCL419_198_2" id="target_note_LCL419_198_2"><sup>2</sup></a> vero et libitina totusque unius diei apparatus in variatione pompae singulorum dierum
<span class="br"></span><span class="lineNumber">46</span><span class="br"></span>esset e sucino. maximum pondus is glaebae attulit <span class="sc">xiii</span> librarum. nasci et in India certum est. Archelaus,
qui regnavit in Cappadocia, illinc pineo cortice inhaerente tradit advehi rude polirique adipe suis lactentis incoctum. liquidum id primo destillare argumento sunt quaedam intus tralucentia, ut formicae culicesque et lacertae, quae adhaesisse musteo non est dubium et inclusa durescente eodem remansisse.</p>
<span class="br"></span><span class="lineNumber">47</span><span class="br"></span><p>XII. Genera eius plura sunt. ex iis candida odoris praestantissimi, sed nec his nec cerinis pretium. fulvis maior auctoritas. ex iis etiamnum amplior<a class="footnoteLink" href="#note_LCL419_198_3" id="target_note_LCL419_198_3"><sup>3</sup></a> tralucentibus, praeterquam si nimio ardore flagrent; imaginem igneam in iis esse, non ignem, placet. summa laus Falernis a vini colore dictis, molli fulgore






</p></section><notes><section class="footnotes"><ul><li class="note" id="note_LCL419_198_1"><a class="footnoteCrossrefLink" href="#target_note_LCL419_198_1" title="Click to highlight in text"><sup class="lineRef">1</sup>protegentia dha: egentia B: tegentia <span class="italic">Sillig.</span></a></li><script type="text/javascript">document.getElementById('note_LCL419_198_1').style.display = "none";</script><li class="note" id="note_LCL419_198_2"><a class="footnoteCrossrefLink" href="#target_note_LCL419_198_2" title="Click to highlight in text"><sup class="lineRef">2</sup>arma <span class="italic">codd.</span>: harena <span class="italic">Detlefsen</span> (<span class="italic">coll. XXXIII.90, XXXVI.162</span>), <span class="italic">Mayhoff.</span></a></li><script type="text/javascript">document.getElementById('note_LCL419_198_2').style.display = "none";</script><li class="note" id="note_LCL419_198_3"><a class="footnoteCrossrefLink" href="#target_note_LCL419_198_3" title="Click to highlight in text"><sup class="lineRef">3</sup>amplior <span class="italic">aliquot codd.</span>: amplius B <span class="italic">Mayhoff.</span></a></li><script type="text/javascript">document.getElementById('note_LCL419_198_3').style.display = "none";</script></ul></section></notes></section>