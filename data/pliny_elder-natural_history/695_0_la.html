<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

innoxiis vulneribus) multivagam alioquin avem.<a class="footnoteLink" href="#note_LCL353_362_1" id="target_note_LCL353_362_1"><sup>1</sup></a> est enim ars illis inter se blandiri et corrumpere alias
<span class="br"></span><span class="lineNumber">110</span><span class="br"></span>furtoque comitatiores reverti.</p>
<p>LIII. quin et internuntiae
in magnis rebus fuere, epistulas adnexas earum pedibus obsidione Mutinensi in castra consulum Decumo Bruto mittente; quid vallum et vigil obsidio atque etiam retia in amne praetenta profuere Antionio per caelum eunte nuntio? et harum amore insaniunt multi; super tecta exaedificant
turres his, nobilitatemque singularum et origines narrant, vetere iam exemplo: L. Axius eques Romanus ante bellum civile Pompeianum denariis <span class="sc">cccc</span> singula paria venditavit, ut M. Varro tradit. quin et patriam nobilitavere in Campania grandissimae provenire existimatae.</p>
<span class="br"></span><span class="lineNumber">111</span><span class="br"></span><p>LIV. Harum volatus in reputationem ceterarum quoque volucrum inpellit. omnibus animalibus reliquis certus et unius modi et in suo cuique genere incessus est: aves solae vario meatu feruntur et in terra et in aere. ambulant aliquae, ut cornices; saliunt aliae, ut passeres, merulae; currunt, ut perdices, rusticulae; ante se pedes iaciunt, ut ciconiae, grues. expandunt aliae<a class="footnoteLink" href="#note_LCL353_362_2" id="target_note_LCL353_362_2"><sup>2</sup></a> alas pendentesque raro intervallo quatiunt, aliae crebrius sed et primas dumtaxat pennas, aliae tota latera plaudunt;





</p></section><notes><section class="footnotes"><ul><li class="note" id="note_LCL353_362_1"><a class="footnoteCrossrefLink" href="#target_note_LCL353_362_1" title="Click to highlight in text"><sup class="lineRef">1</sup><span class="italic">Rackham</span>: multivaga . . . ave.</a></li><script type="text/javascript">document.getElementById('note_LCL353_362_1').style.display = "none";</script><li class="note" id="note_LCL353_362_2"><a class="footnoteCrossrefLink" href="#target_note_LCL353_362_2" title="Click to highlight in text"><sup class="lineRef">2</sup>aliae <span class="italic">add. Rackham.</span></a></li><script type="text/javascript">document.getElementById('note_LCL353_362_2').style.display = "none";</script></ul></section></notes></section>