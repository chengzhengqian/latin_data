<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

in pellicula canina adalligatum, quod remedium pluribus
<span class="br"></span><span class="lineNumber">114</span><span class="br"></span>semper prodest. fracto capiti aranei tela ex oleo et aceto inposita non nisi vulnere sanato abscedit. haec et vulneribus tonstrinarum sanguinem sistit, a cerebro vero profluentem anseris sanguis aut anatis infusus, adeps earundem alitum cum rosaceo. cocleae matutino<a class="footnoteLink" href="#note_LCL418_256_1" id="target_note_LCL418_256_1"><sup>1</sup></a> pascentis harundine caput praecisum, maxime luna plena lineo panno adalligant eapitis doloribus liceo, aut cera alba<a class="footnoteLink" href="#note_LCL418_256_2" id="target_note_LCL418_256_2"><sup>2</sup></a> fronti inlinunt et pilos caninos panno adalligant.</p>
<span class="br"></span><span class="lineNumber">115</span><span class="br"></span><p>XXXVII. Cerebrum cornicis in cibo sumptum palpebras gignere dicitur, oesypum cum murra calido penicillo inlitum. idem praestare muscarum fimique murini cinerem aequis portionibus ut efficiatur dimidium
pondus denarii promittitur, additis duabus sextis denarii e stibi, ut omnia oesypo inlinantur, item murini catuli triti in vino vetere ad crassitudinem
<span class="br"></span><span class="lineNumber">116</span><span class="br"></span>acopi. pilos in his incommodos evulsos renasci non patitur fel irenacei, ovorum stelionis liquor, salamandrae
cinis, lacertae viridis fel in vino albo sole coactum ad crassitudinem mellis in aereo vase, hirundinis pullorum cinis cum lacte tithymalli, spuma coclearum.</p>
<span class="br"></span><span class="lineNumber">117</span><span class="br"></span><p>XXXVIII. Glaucomata dicunt Magi cerebro catuli septem dierum emendari specillo demisso in dexteram


</p></section><notes><section class="footnotes"><ul><li class="note" id="note_LCL418_256_1"><a class="footnoteCrossrefLink" href="#target_note_LCL418_256_1" title="Click to highlight in text"><sup class="lineRef">1</sup>cocleae matutino <span class="italic">Harduinus</span>: coctae (cocta) matutina <span class="italic">codd.</span></a></li><script type="text/javascript">document.getElementById('note_LCL418_256_1').style.display = "none";</script><li class="note" id="note_LCL418_256_2"><a class="footnoteCrossrefLink" href="#target_note_LCL418_256_2" title="Click to highlight in text"><sup class="lineRef">2</sup><span class="italic">Post</span> alba <span class="italic">add.</span> addita <span class="italic">Mayhoff</span>: <span class="italic">nolit Brakman.</span></a></li><script type="text/javascript">document.getElementById('note_LCL418_256_2').style.display = "none";</script></ul></section></notes></section>