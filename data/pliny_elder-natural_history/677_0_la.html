<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

exemptum quoque lacte mulso augetur. nec sine causa in quaestione est quis tantum bonum invenerit, Scipione<a class="footnoteLink" href="#note_LCL353_326_1" id="target_note_LCL353_326_1"><sup>1</sup></a> Metellus vir consularis an Marcus Seius eadem aetate eques Romanus, sed, quod constat, Messalinus Cotta, Messalae oratoris filius, palmas pedum ex iis torrere atque patinis cum gallinaceorum cristis condire reperit; tribuetur enim a me culinis
<span class="br"></span><span class="lineNumber">53</span><span class="br"></span>cuiusque palma cum fide. mirum in hac alite a Morinis usque Romam pedibus venire: fessi proferuntur ad primos, ita ceteri stipatione naturali propellunt eos.</p>
<p>Candidorum alterum vectigal in pluma. velluntur quibusdam locis bis anno, rursus plumigeri vestiuntur. mollior quae corpori proxima, et e Germania laudatissima. candidi ibi, verum minores; gantae
<span class="br"></span><span class="lineNumber">54</span><span class="br"></span>vocantur; pretium plumae eorum in libras denarii quini. et inde crimina plerumque auxiliorum praefectis
a vigili statione ad haec aucupia dimissis cohortibus totis; eoque deliciae processere ut sine hoc stramento<a class="footnoteLink" href="#note_LCL353_326_2" id="target_note_LCL353_326_2"><sup>2</sup></a> durare iam ne virorum quidem cervices possint.</p>
<span class="br"></span><span class="lineNumber">55</span><span class="br"></span><p>XXVIII. Aliud repperit Syriae pars quae Commagene
vocatur, adipem eorum in vase aereo cum


</p></section><notes><section class="footnotes"><ul><li class="note" id="note_LCL353_326_1"><a class="footnoteCrossrefLink" href="#target_note_LCL353_326_1" title="Click to highlight in text"><sup class="lineRef">1</sup><span class="italic">v.l.</span> Scipio.</a></li><script type="text/javascript">document.getElementById('note_LCL353_326_1').style.display = "none";</script><li class="note" id="note_LCL353_326_2"><a class="footnoteCrossrefLink" href="#target_note_LCL353_326_2" title="Click to highlight in text"><sup class="lineRef">2</sup><span class="italic">Dalec.</span>: instrumento.</a></li><script type="text/javascript">document.getElementById('note_LCL353_326_2').style.display = "none";</script></ul></section></notes></section>