<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

tantura cacuminis<a class="footnoteLink" href="#note_LCL370_118_1" id="target_note_LCL370_118_1"><sup>1</sup></a> filo adhaeret. caro maturescit anno; quibusdam tamen in locis, ut in Cypro, quamquam
ad maturitatem non perveniat, grato sapore dulcis est. folium ibi latius, fructus quam reliquis rotundior, nec ut devoretur corpus, verum ut expuatur
<span class="br"></span><span class="lineNumber">34</span><span class="br"></span>suco modo expresso. et in Arabia languide dulces traduntur esse palmae, quamquam Iuba apud Scenitas Arabas praefert omnibus saporibus quam vocant dablan. cetero sine maribus non gignere feminas sponte edito nemore confirmant, circaque singulos plures nutare in eum pronas blandioribus
<span class="br"></span><span class="lineNumber">35</span><span class="br"></span>comis; illum erectis hispidum adflatu visuque ipso et pulvere etiam reliquas maritare; huius arbore excisa viduvio<a class="footnoteLink" href="#note_LCL370_118_2" id="target_note_LCL370_118_2"><sup>2</sup></a> post sterilescere feminas. adeoque est veneris intellectus ut coitus etiam excogitatus sit ab homine e maribus flore ac lanugine, interim vero tantum pulvere insperso feminis.</p>
<span class="br"></span><span class="lineNumber">36</span><span class="br"></span><p>VIII. Seruntur autem palmae et trunco duum cubitorum longitudine a cerebro ipso arboris fissuris diviso atque defosso. et ab radice avolsae vitalis est satus et ramorum tenerrimis. in Assyria ipsa quoque arbor strata in solo umido tota radicatur, sed in frutices,


</p></section><notes><section class="footnotes"><ul><li class="note" id="note_LCL370_118_1"><a class="footnoteCrossrefLink" href="#target_note_LCL370_118_1" title="Click to highlight in text"><sup class="lineRef">1</sup>cacumini <span class="italic">Gelen.</span></a></li><script type="text/javascript">document.getElementById('note_LCL370_118_1').style.display = "none";</script><li class="note" id="note_LCL370_118_2"><a class="footnoteCrossrefLink" href="#target_note_LCL370_118_2" title="Click to highlight in text"><sup class="lineRef">2</sup><span class="italic">Sillig</span>: biduo <span class="italic">et alia.</span></a></li><script type="text/javascript">document.getElementById('note_LCL370_118_2').style.display = "none";</script></ul></section></notes></section>