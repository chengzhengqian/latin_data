<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

permixto utriusque animalis sanguine, ut diximus, neque est alius colos, qui in pictura proprie sanguinem
reddat. illa cinnabaris antidotis medicamentisque
utilissima est. at, Hercules, medici, quia cinnabarim vocant, utuntur hoc minio, quod<a class="footnoteLink" href="#note_LCL394_88_1" id="target_note_LCL394_88_1"><sup>1</sup></a> venenum esse paulo mox docebimus.</p>
<span class="br"></span><span class="lineNumber">117</span><span class="br"></span><p>XXXIX. Cinnabari veteres quae etiam nunc vocant monochromata pingebant. pinxerunt et Ephesio minio, quod derelictum est, quia curatio magni operis erat. praeterea utrumque nimis acre existimabatur. ideo transiere ad rubricam et Sinopidem,
de quibus suis locis dicam. cinnabaris adulteratur sanguine caprina aut sorbis tritis. pretium
sincerae nummi <span class="sc">l</span>.</p>
<span class="br"></span><span class="lineNumber">118</span><span class="br"></span><p>XL. Iuba minium nasci et in Carmania tradit, Timagenes<a class="footnoteLink" href="#note_LCL394_88_2" id="target_note_LCL394_88_2"><sup>2</sup></a> et in Aethiopia, sed neutro ex loco invehitur ad nos nec fere aliunde quam ex Hispania, celeberrimo Sisaponensi regione in Baetica miniario metallo vectigalibus populi Romani, nullius rei diligentiore custodia. non licet ibi perficere id excoquique<a class="footnoteLink" href="#note_LCL394_88_3" id="target_note_LCL394_88_3"><sup>3</sup></a>;
Romam adfertur<a class="footnoteLink" href="#note_LCL394_88_4" id="target_note_LCL394_88_4"><sup>4</sup></a> vena signata, ad bina milia fere pondo annua, Romae autem lavatur, in vendendo pretio statuta<a class="footnoteLink" href="#note_LCL394_88_5" id="target_note_LCL394_88_5"><sup>5</sup></a> lege, ne modum excederet <span class="sc">hs lxx</span> in libras. sed adulteratur multis modis, unde
<span class="br"></span><span class="lineNumber">119</span><span class="br"></span>praeda societati. namque est alterum genus omnibus





</p></section><notes><section class="footnotes"><ul><li class="note" id="note_LCL394_88_1"><a class="footnoteCrossrefLink" href="#target_note_LCL394_88_1" title="Click to highlight in text"><sup class="lineRef">1</sup>cinnabarim minium <span class="sc">v.</span>, u.h. quod <span class="italic">coni. Warmington.</span></a></li><script type="text/javascript">document.getElementById('note_LCL394_88_1').style.display = "none";</script><li class="note" id="note_LCL394_88_2"><a class="footnoteCrossrefLink" href="#target_note_LCL394_88_2" title="Click to highlight in text"><sup class="lineRef">2</sup>Timaeus <span class="italic">coni. Pintianus.</span></a></li><script type="text/javascript">document.getElementById('note_LCL394_88_2').style.display = "none";</script><li class="note" id="note_LCL394_88_3"><a class="footnoteCrossrefLink" href="#target_note_LCL394_88_3" title="Click to highlight in text"><sup class="lineRef">3</sup>excoquique <span class="italic">cdd.</span> (excoqui quae <span class="italic">B</span>: excoctique <span class="italic">cd. Leid. Voss.</span>): excoctaque <span class="italic">coni. Mayhoff.</span></a></li><script type="text/javascript">document.getElementById('note_LCL394_88_3').style.display = "none";</script><li class="note" id="note_LCL394_88_4"><a class="footnoteCrossrefLink" href="#target_note_LCL394_88_4" title="Click to highlight in text"><sup class="lineRef">4</sup><span class="italic">V.ll.</span> refertur, defertur, deferuntur: perferuntur <span class="italic">edd. vett.</span></a></li><script type="text/javascript">document.getElementById('note_LCL394_88_4').style.display = "none";</script><li class="note" id="note_LCL394_88_5"><a class="footnoteCrossrefLink" href="#target_note_LCL394_88_5" title="Click to highlight in text"><sup class="lineRef">5</sup><span class="italic">V.l.</span> statuto.</a></li><script type="text/javascript">document.getElementById('note_LCL394_88_5').style.display = "none";</script></ul></section></notes></section>