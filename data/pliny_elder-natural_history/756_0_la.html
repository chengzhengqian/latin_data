<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

suas altius tollunt; idem sereno texunt,<a class="footnoteLink" href="#note_LCL353_484_1" id="target_note_LCL353_484_1"><sup>1</sup></a> nubilo retexunt,<a class="footnoteLink" href="#note_LCL353_484_2" id="target_note_LCL353_484_2"><sup>2</sup></a> ideoque multa aranea imbrium signa sunt feminam putant esse quae texat, marem qui venetur; ita paria fieri merita coniugio.</p>
<span class="br"></span><span class="lineNumber">85</span><span class="br"></span><p>XXIX. Aranei conveniunt clunibus, pariunt vermiculos
ovis similesâ€”nam nec horum, differri potest genitura, quoniam insectorum vix ulla alia ratio<a class="footnoteLink" href="#note_LCL353_484_3" id="target_note_LCL353_484_3"><sup>3</sup></a> est; pariunt autem omnia in tela, set sparsa, quia saliunt atque ita emittunt. phalangia tantum in ipso specu incubant magnum numerum qui. ut emersit, matrem consumit, saepe et patrem, adiuvat enim incubare. pariunt autem et tricenos, ceterae pauciores; et incubant triduo. consummantur aranei quater septenis diebus.</p>
<span class="br"></span><span class="lineNumber">86</span><span class="br"></span><p>XXX. Similiter his et scorpiones terrestres vermiculos
ovorum specie pariunt similiterque pereunt, pestis inportuna, veneni serpentium nisi quod graviore supplicio lenta per triduum morte conficiunt, virginibus letali semper ictu et feminis fere in totum, viris autem matutino, exeuntes cavernis. priusquam
aliquo fortuito ictu ieiunum egerant venenum.
<span class="br"></span><span class="lineNumber">87</span><span class="br"></span>semper cauda in ictu est nulloque momento meditari cessat, ne quando desit occasioni; ferit et obliquo ictu et inflexo. venenum ab his candidum fundi



</p></section><notes><section class="footnotes"><ul><li class="note" id="note_LCL353_484_1"><a class="footnoteCrossrefLink" href="#target_note_LCL353_484_1" title="Click to highlight in text"><sup class="lineRef">1</sup><span class="italic">v.l.</span> retexunt.</a></li><script type="text/javascript">document.getElementById('note_LCL353_484_1').style.display = "none";</script><li class="note" id="note_LCL353_484_2"><a class="footnoteCrossrefLink" href="#target_note_LCL353_484_2" title="Click to highlight in text"><sup class="lineRef">2</sup><span class="italic">Mayhoff</span>: texunt.</a></li><script type="text/javascript">document.getElementById('note_LCL353_484_2').style.display = "none";</script><li class="note" id="note_LCL353_484_3"><a class="footnoteCrossrefLink" href="#target_note_LCL353_484_3" title="Click to highlight in text"><sup class="lineRef">3</sup><span class="italic">Mayhoff</span>: narratio.</a></li><script type="text/javascript">document.getElementById('note_LCL353_484_3').style.display = "none";</script></ul></section></notes></section>