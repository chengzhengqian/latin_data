<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">43</span><span class="br"></span>inpendia et dependere, quin et militum stipendia, hoc est stipis pondera, dispensatores, libripendes, qua consuetudine in iis emptionibus, quae mancipi sunt, etiam nunc libra interponitur. Servius rex primus signavit aes. antea rudi usos Romae Timaeus tradit. signatum est nota pecudum, unde et pecunia appellata.
maximus census <span class="sc">c͞x͞x͞</span> assium fuit illo rege, et ideo haec prima classis.</p>
<span class="br"></span><span class="lineNumber">44</span><span class="br"></span><p>Argentum signatum anno urbis <span class="sc">cccclxxxv</span>,<a class="footnoteLink" href="#note_LCL394_36_1" id="target_note_LCL394_36_1"><sup>1</sup></a> Q. Ogulnio C. Fabio cos., quinque annis ante primum Punicum bellum. et placuit denarium pro <span class="sc">x</span> libris aeris valere, quinarium pro <span class="sc">v</span>, sestertium pro dupondio
ac semisse. librale autem pondus aeris inminutum est bello Punico primo, cum inpensis res p. non sufficeret,constitutumque ut asses sextantario pondere ferirentur. ita quinque partes lucri factae, dissolutumque 
<span class="br"></span><span class="lineNumber">45</span><span class="br"></span>aes alienum. nota aeris eius fuit ex altera parte Ianus geminus, ex altera rostrum navis, in triente vero et quadrante rates. quadrans antea teruncius vocatus a tribus unciis. postea Hannibale




</p></section><notes><section class="footnotes"><ul><li class="note" id="note_LCL394_36_1"><a class="footnoteCrossrefLink" href="#target_note_LCL394_36_1" title="Click to highlight in text"><sup class="lineRef">1</sup><span class="sc">cccclxxxv</span> <span class="italic">Cellarius</span>: <span class="sc">cccclxxxxv</span> <span class="italic">B</span>: <span class="sc">dlxxxv</span> <span class="italic">rell.</span></a></li><script type="text/javascript">document.getElementById('note_LCL394_36_1').style.display = "none";</script></ul></section></notes></section>