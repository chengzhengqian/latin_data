<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

maiorem usum: servom nemini, non in diem aut interdiu somnum, aedificia modice ab humo exstantia, annonam numquam augeri, non fora litesve esse, coli Herculem, eligi regem a populo senecta clementiaque liberos non habentem, et si postea gignat, abdicari,
<span class="br"></span><span class="lineNumber">90</span><span class="br"></span>ne fiat hereditarium regnum. rectores ei a populo <span class="sc">xxx</span> dari, nec nisi plurium sententia quemquam capitis damnari; sic quoque appellationem esse ad populum et septuaginta iudices dari; si liberent ii reum, amplius <span class="sc">xxx</span> iis nullam esse dignationem, gravissimo probro. regi cultum Liberi Patris, ceteris Arabum.
<span class="br"></span><span class="lineNumber">91</span><span class="br"></span>regem, si quid delinquat, morte multari, nullo interimente, aversantibus cunctis et commercia etiam sermonis negantibus. festa venatione absumi: gratissimam
eam tigribus elephantisque constare. agros diligenter coli, vitis usum non esse, pomis abundare. esse et in piscatu voluptatem, testudinum maxime, quarum superficie familias habitantium contegi: tanta reperiri magnitudine. vitam hominum centum annis modicam.</p>
</section><notes></notes></section>