<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

inter nos genitas vincula excipiunt et omnium membrorum nexus; itaque feliciter natus iacet manibus pedibusque devinctis flens, animal ceteris imperaturum, et a suppliciis vitam auspicatur unam tantum ob culpam, quia natum est. heu dementiam ab his initiis existimantium ad superbiam se genitos!</p>
<span class="br"></span><span class="lineNumber">4</span><span class="br"></span><p>Prima roboris spes primumque temporis munus quadripedi similem facit. quando homini incessus! quando vox! quando firmum cibis os! quam diu palpitans vertex, summae inter cuncta animalia inbecillitatis indicium! iam morbi, totque medicinae contra mala excogitatae, et hae quoque subinde novitatibus victae! et cetera sentire naturam suam. alia pernicitatem usurpare, alia praepetes volatus, alia nare: hominem nihil scire nisi doctrina, non fari, non ingredi, non vesci, breviterque non aliud naturae sponte quam flere! itaque multi extitere qui non nasci optimum censerent aut<a class="footnoteLink" href="#note_LCL352_508_1" id="target_note_LCL352_508_1"><sup>1</sup></a> quam ocissime
<span class="br"></span><span class="lineNumber">5</span><span class="br"></span>aboleri. uni animantium luctus est datus, uni luxuria et quidem innumerabilibus modis
ac per singula membra, uni ambitio, uni avaritia, uni inmensa vivendi cupido, uni superstitio, uni sepulturae
cura atque etiam post se de futuro. nulli vita fragilior, nulli rerum omnium libido maior, nulli pavor confusior, nulli rabies acrior. denique cetera



</p></section><notes><section class="footnotes"><ul><li class="note" id="note_LCL352_508_1"><a class="footnoteCrossrefLink" href="#target_note_LCL352_508_1" title="Click to highlight in text"><sup class="lineRef">1</sup>aut &lt;natum&gt;? <span class="italic">Rackham.</span></a></li><script type="text/javascript">document.getElementById('note_LCL352_508_1').style.display = "none";</script></ul></section></notes></section>