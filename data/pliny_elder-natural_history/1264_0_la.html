<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

pretia, sereno asperam, et reliquarum vestium
<span class="br"></span><span class="lineNumber">226</span><span class="br"></span>accendunt. sed ille indocilis caeli agricola hoc signum habeat inter suos vepres humumque suam aspiciens, cum folia decidere viderit: sic iudicetur anni temperies, alibi tardius, alibi maturius; ita enim sentitur ut caeli locique adficit natura, idque in hac ratione praecellit quod eadem et in mundo publica est
<span class="br"></span><span class="lineNumber">227</span><span class="br"></span>et unicuique loco peculiaris. miretur hoc qui non meminerit ipso brumali die puleium in carnariis florere: adeo nihil occultum esse natura voluit; et serendi igitur hoc dedit signum. haec est vera interpretatio argumenta naturae secum adferens, quippe sic terram peti suadet promittitque quandam stercoris vicem et contra rigores terram satusque operiri a se nuntiat ac monet festinare.</p>
<span class="br"></span><span class="lineNumber">228</span><span class="br"></span><p>LXI. Varro in fabae utique satu hanc observatio-nem custodiri praecepit. alii plena luna serendam, lentim vero a vicesima quinta ad tricesimam, viciam quoque iisdem lunae diebus: ita demum sine limacibus fore. quidam pabuli causa sic iubent seri, seminis autem vere.</p>
<p>Est et alia manifestior ratio mirabiliore naturae


</p></section><notes></notes></section>