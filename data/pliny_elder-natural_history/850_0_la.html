<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

communia alibi dicenda, quoniam in iis vincitur. peregrinos ipsa mire odores et ad exteros petit: tanta mortalibus suarum rerum satias est alienarumque
aviditas.</p>
<p>XXXIX. Petunt igitur in Elymaeos arborem bratum cupresso fusae similem, exalbidis ramis, iucundi odoris accensam et cum miraculo historiis Claudi Caesaris praedicatam: folia eius inspergere potionibus Parthos tradit, odorem esse proximum cedro, fumumque eius contra ligna alia remedio. nascitur ultra Pasitigrim finibus oppidi Sostratae<a class="footnoteLink" href="#note_LCL370_58_1" id="target_note_LCL370_58_1"><sup>1</sup></a> in monte Scanchro.</p>
<span class="br"></span><span class="lineNumber">79</span><span class="br"></span><p>XL. Petunt et in Carmanos arborem stobrum ad suffitus, perfusam vino palmeo accendentes. huius odor redit a camaris ad solum, iucundus sed adgravans
capita, citra dolorem tamen: hoc somnum aegris
<span class="br"></span><span class="lineNumber">80</span><span class="br"></span>quaerunt. his commerciis Carras oppidum aperuere, quod est ibi nundinarium. inde Gabbam omnes petere solebant dierum viginti itinere et Palaestinen Syriam; postea Characem peti coeptum ac regna Parthorum ex ea causa auctor est Iuba. mihi ad Persas etiam prius ista portasse quam in Syriam aut Aegyptum videntur Herodoto teste, qui tradit singula milia talentum annua turis pensitasse Arabas




</p></section><notes><section class="footnotes"><ul><li class="note" id="note_LCL370_58_1"><a class="footnoteCrossrefLink" href="#target_note_LCL370_58_1" title="Click to highlight in text"><sup class="lineRef">1</sup><span class="italic">Mayhoff coll.</span> VI 136: Sostrae.</a></li><script type="text/javascript">document.getElementById('note_LCL370_58_1').style.display = "none";</script></ul></section></notes></section>