<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

sucis contra aliarum bestiolarum aviditates, id se facturas consciae quod concupisci possit; isdem fores quoque latiores circumstruunt.</p>
<span class="br"></span><span class="lineNumber">16</span><span class="br"></span><p>VI. Prima fundamenta commosin vocant periti, secunda pissoceron, tertia propolin, inter coria cerasque, magni ad medicamina usus. commosis crusta est prima saporis amari. pissoceros super eam venit, picantium modo, ceu dilutior cera. e vitium populorumque mitiore cummi propolis crassioris iam materiae additis floribus, nondum tamen cera, sed favorum stabilimentum, qua omnes frigoris aut iniuriae aditus obstruuntur, odore et ipsa etiamnum<a class="footnoteLink" href="#note_LCL353_442_1" id="target_note_LCL353_442_1"><sup>1</sup></a> gravi, ut qua plerique pro galbano utantur.</p>
<span class="br"></span><span class="lineNumber">17</span><span class="br"></span><p>VII. Praeter haec convehitur erithace quam aliqui sandaracam, alii cerinthum vocant: hic erit apium dum operantur cibus, qui saepe invenitur in favorum inanitatibus sepositus, et ipse amari saporis, gignitur autem rore verno et arborum suco cummium modo. capitur in ficis<a class="footnoteLink" href="#note_LCL353_442_2" id="target_note_LCL353_442_2"><sup>2</sup></a>—austri flatu nigrior, aquilonibus melior et rubens—plurimus in Graecis nucibus. Menecrates florem esse dicit, sed nemo praeter eum.</p>
<span class="br"></span><span class="lineNumber">18</span><span class="br"></span><p>VIII. Ceras ex omnium arborum satorumque floribus confingunt excepta rumice et echinopode: herbarum haec genera. falso excipitur et spartum,





</p></section><notes><section class="footnotes"><ul><li class="note" id="note_LCL353_442_1"><a class="footnoteCrossrefLink" href="#target_note_LCL353_442_1" title="Click to highlight in text"><sup class="lineRef">1</sup><span class="italic">edd.</span>: etiamnunc.</a></li><script type="text/javascript">document.getElementById('note_LCL353_442_1').style.display = "none";</script><li class="note" id="note_LCL353_442_2"><a class="footnoteCrossrefLink" href="#target_note_LCL353_442_2" title="Click to highlight in text"><sup class="lineRef">2</sup><span class="italic">Mayhoff</span>: capitur fici (capitur Africi <span class="italic">Sillig</span>).</a></li><script type="text/javascript">document.getElementById('note_LCL353_442_2').style.display = "none";</script></ul></section></notes></section>