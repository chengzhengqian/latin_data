<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

femina sterilis, nisi quod et fertilis aliquando non fert.</p>
<span class="br"></span><span class="lineNumber">248</span><span class="br"></span><p>XCIV. Viscum fit ex acinis qui colliguntur messium tempore inmaturi; nam si accessere imbres, amplitudine
quidem augentur, visco vero marcescunt. siccantur
deinde et aridi tunduntur ac conditi in aqua putrescunt duodenis fere diebus, unumque hoc rerum putrescendo gratiam invenit. inde in profluente, rursus malleo tusi, amissis corticibus interiore carne lentescunt. hoc est viscum pinnis avium tactu ligandis oleo subactum cum libeat insidias moliri.</p>
<span class="br"></span><span class="lineNumber">249</span><span class="br"></span><p>XCV. Non est omittenda in hac re et Galliarum admiratio. nihil habent Druidae—ita suos appellant magos—visco et arbore in qua gignatur, si modo sit robur, sacratius. iam per se roborum eligunt lucos, nec ulla sacra sine earum fronde conficiunt, ut inde appellati quoque interpretatione Graeca possint Druidae videri; tum vero<a class="footnoteLink" href="#note_LCL370_548_1" id="target_note_LCL370_548_1"><sup>1</sup></a> quidquid adgnascatur illis e caelo missum putant signumque esse electae
<span class="br"></span><span class="lineNumber">250</span><span class="br"></span>ab ipso deo arboris. est autem id rarum admodum inventu et repertum magna religione petitur et ante omnia sexta luna (quae principia mensum annorumque
his facit) et saeculi post tricesimum annum, quia

</p></section><notes><section class="footnotes"><ul><li class="note" id="note_LCL370_548_1"><a class="footnoteCrossrefLink" href="#target_note_LCL370_548_1" title="Click to highlight in text"><sup class="lineRef">1</sup>tum vero? <span class="italic">Mayhoff</span>: enimvero.</a></li><script type="text/javascript">document.getElementById('note_LCL370_548_1').style.display = "none";</script></ul></section></notes></section>