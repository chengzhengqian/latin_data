<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

civium Romanorum, Lati antiqui <span class="sc">iii,</span> stipendiaria
<span class="sc">xxxvi.</span> coloniae Augusta Emerita Anae fluvio adposita, Metellinensis, Pacensis, Norbensis Caesarina
cognomine (contributa sunt in eam Castra Servilia, Castra Caecilia); quinta est Scallabis
quae Praesidium Iulium vocatur. municipium civium Romanorum Olisippo Felicitas Iulia cognominatum. oppida veteris Lati Ebora, quod idem Liberalitas
<span class="br"></span><span class="lineNumber">118</span><span class="br"></span>Iulia, et Myrtilis ac Salacia, quae diximus. stipendiariorum
quos nominare non pigeat, praeter iam dictos in Baeticae cognominibus, Augustobricenses, Aeminienses, Aranditani, Axabricenses, Balsenses, Caesarobricenses, Caperenses, Caurienses, Colarni, Cibilitani, Concordienses, Elbocori, Interamnienses, Lancienses, Mirobricenses qui Celtici cognominantur, Medubricenses qui Plumbari, Ocelenses, Turduli qui Bardili et Tapori.</p>
<p>Lusitaniam cum Asturia et Gallaecia patere longitudine <span class="sc">d͞x͞l͞</span>, latitudine <span class="sc">d͞x͞x͞x͞v͞i͞</span>, Agrippa prodidit. omnes autem Hispaniae a duobus Pyrenaei promunturiis
per maria, totius orae circuitu <span class="sc">|x͞x͞i͞x͞| x͞x͞i͞v͞</span> colligere existimantur, ab aliis <span class="sc">|x͞x͞v͞i͞|</span>.</p>
<span class="br"></span><span class="lineNumber">119</span><span class="br"></span><p>Ex adverso Celtiberiae conplures sunt insulae Cassiterides
dictae Graecis a fertilitate plumbi albi,<a class="footnoteLink" href="#note_LCL352_210_1" id="target_note_LCL352_210_1"><sup>1</sup></a> et e regione Arrotrebarum promunturi Deorum vi, quas aliqui Fortunatas appellavere. in ipso vero capite mox Baeticae ab ostio freti p. <span class="sc">x͞x͞v͞</span> Gadis, longa, ut

</p></section><notes><section class="footnotes"><ul><li class="note" id="note_LCL352_210_1"><a class="footnoteCrossrefLink" href="#target_note_LCL352_210_1" title="Click to highlight in text"><sup class="lineRef">1</sup>albi <span class="italic">add. Warmington.</span></a></li><script type="text/javascript">document.getElementById('note_LCL352_210_1').style.display = "none";</script></ul></section></notes></section>