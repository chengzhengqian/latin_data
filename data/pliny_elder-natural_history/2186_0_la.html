<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
fluvia earum, et canis rabiosi morsibus inculcata post diem septimum solvitur. reduvias sanat ex aqua frigida, eadem nitro, sulpure, oleo, aceto, pice liquida fervescentibus tincta quam calidissima inposita bis die lumborum dolores sedat. sistit et sanguinem ex ariete sucida articulos extremitatium praeligans.
<span class="br"></span><span class="lineNumber">33</span><span class="br"></span>laudatissima omnis e collo, natione vero Galatica, Tarentina, Attica, Milesia. sucidam inponunt et desquamatis, 
percussis, lividis, incussis, conlisis, contritis, deiectis, capitis et aliis doloribus, stomachi inflammationi
ex aceto et rosaceo. cinis eius inlinitur adtritis, vulneratis, ambustis. et in oculorum medicamentis
<span class="br"></span><span class="lineNumber">34</span><span class="br"></span>additur, item in fistulas auresque suppuratas. ad hoc detonsam eam, alii evolsam, decisis summis partibus
siccant carpuntque et in fictili crudo conponunt ac melle perfundunt uruntque. alii astulis taedae subiectis et subinde interstratis oleo adspersam accendunt, cineremque in labellis aqua addita confricant
manu et considere patiuntur, idque saepius mutantes aquam, donec linguam adstringat leniter nec mordeat. tunc cinerem reponunt. vis eius septica est efficacissimeque genas purgat.</p>
<span class="br"></span><span class="lineNumber">35</span><span class="br"></span><p>X. Quin ipsae sordes pecudum sudorque feminum et alarum adhaerentes lanis—oesypum vocant—innumeros
prope usus habent. in Atticis ovibus genito palma. fit pluribus modis, sed probatissimum
</p></section><notes></notes></section>