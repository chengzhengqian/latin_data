<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

fluvius Areva; horum <span class="sc">vi</span> oppida, Secontia et Uxama, quae nomina crebro aliis in locis usurpantur, praeterea
Segovia et Nova Augusta, Termes ipsaque Clunia Celtiberiae finis. ad oceanum reliqua vergunt
Vardulique ex praedictis et Cantabri.</p>
<span class="br"></span><span class="lineNumber">28</span><span class="br"></span><p>Iunguntur iis Asturum <span class="sc">xxii</span> populi divisi in Augustanos
et Transmontanos, Asturica urbe magnifica; in his sunt Gigurri, Pescii, Lancienses, Zoelae. numerus omnis multitudinis ad <span class="sc">c͞c͞x͞l͞</span> liberorum capitum.</p>
<p>Lucensis conventus populorum est <span class="sc">xv</span>, praeter Celticos et Lemavos ignobilium ac barbarae appellationis sed liberorum capitum ferme <span class="sc">c͞l͞x͞v͞i͞</span>.</p>
<p>Simili modo Bracarum <span class="sc">xxiv</span> civitates <span class="sc">c͞c͞l͞x͞x͞x͞v͞</span> capitum, ex quibus praeter ipsos Bracaros Biballi, Coelerni, Callaeci, Equaesi, Limici, Querquerni citra fastidium nominentur.</p>
<span class="br"></span><span class="lineNumber">29</span><span class="br"></span><p>Longitudo citeriori Hispaniae est ad finem Castulonis
a Pyrenaeo <span class="sc">d͞c͞v͞i͞i͞</span> p. et ora paulo amplius, latitudo a Tarracone ad litus Olarsonis <span class="sc">c͞c͞c͞v͞i͞i͞</span>, e radicibus Pyrenaei, ubi cuneatur angustiis inter duo maria; paulatim deinde se pandens, qua contingit
ulteriorem Hispaniam tantundem et amplius latitudini adicit.</p>
<span class="br"></span><span class="lineNumber">30</span><span class="br"></span><p>Metallis plumbi ferri aeris argenti auri tota ferme Hispania scatet, citerior et specularis lapidis, Baetica et minio. sunt et marmorum lapicidinae. universae Hispaniae Vespasianus imperator Augustus iactatum
</p></section><notes></notes></section>