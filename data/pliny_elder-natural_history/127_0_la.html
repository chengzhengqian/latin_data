<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

hinc nasci procellas, et si in nube luctetur flatus aut vapor, tonitrua edi, si erumpat ardens, fulmina, si longiore tractu nitatur, fulgetras. his findi nubem, illis perrumpi, et esse tonitrua inpactorum ignium plagas ideoque protinus coruscare igneas nubium
<span class="br"></span><span class="lineNumber">113</span><span class="br"></span>rimas. posse et repulsu siderum depressum qui a terra meaverit spritum nube cohibitum tonare, natura strangulante sonitum dum rixetur, edito fragore cum erumpat ut in membrana spiritu intenta. posse et attritu, dum praeceps feratur, illum quisquis est spiritum accendi. posse et conflictu nubium elidi, ut duorum lapidum, scintillantibus fulgetris. sed haec omnia esse fortuita; hinc bruta fulmina et vana, ut quae nulla veniant ratione naturae, his percuti montes, his maria omnesque alios inritos iactus; illa vero fatidica ex alto, statisque de causis et ex suis venire sideribus.</p>
<span class="br"></span><span class="lineNumber">114</span><span class="br"></span><p>XLIV. Simili modo ventos vel potius flatus posse et arido siccoque anhelitu terrae gigni non negaverim, posse et aquis aera exspirantibus qui neque in nebulam
densetur nec crassescat in nubes, posse et solis inpulsu agi, quoniam ventus haut aliud intellegatur



</p></section><notes></notes></section>