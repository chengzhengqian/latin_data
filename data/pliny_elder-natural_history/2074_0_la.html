<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

oculorum et albugines Babylonium efficax traditur, item ad lepras, lichenas pruritusque corporum. inlinitur et podagris. omnia autem eius genera incommodos oculorum pilos replicant, dentium
<span class="br"></span><span class="lineNumber">181</span><span class="br"></span>doloribus medentur simul nitro intrito. lenit<a class="footnoteLink" href="#note_LCL394_394_1" id="target_note_LCL394_394_1"><sup>1</sup></a> tussim veterem et anhelitus cum vino potum; dysintericis
etiam datur eodem modo sistitque alvum. cum aceto vero potum discutit concretum sanguinem ac detrahit. mitigat lumborum dolores, item articulorum,
cum farina hordeacia inpositum emplastrum peculiare facit suo nomine. sanguinem sistit, volnera
colligit, glutinat nervos. utuntur etiam ad quartanas bituminis drachma et hedyosmi pari
<span class="br"></span><span class="lineNumber">182</span><span class="br"></span>pondere cum murrae obolo subacti. comitiales morbos ustum deprendit. volvarum strangulationes olfactu discutit cum vino et castoreo, procidentes suffitu reprimit, purgationes feminarum in vino potum elicit. in reliquo usu aeramentis inlinitur firmatque ea contra ignes. diximus et tingui solitum aes eo statuasque inlini. calcis quoque usum praebuit
ita feruminatis Babylonis muris. placet in ferrariis fabrorum officinis tinguendo ferro clavorum capitibus et multis aliis usibus.</p>
<span class="br"></span><span class="lineNumber">183</span><span class="br"></span><p>LII. Nec minor est aut adeo dissimilis aluminis opera, quod intellegitur salsugo terrae. plura et



</p></section><notes><section class="footnotes"><ul><li class="note" id="note_LCL394_394_1"><a class="footnoteCrossrefLink" href="#target_note_LCL394_394_1" title="Click to highlight in text"><sup class="lineRef">1</sup>intrito. lenit <span class="italic">Mayhoff coll. Diosc.</span>: inlitum (<span class="italic">Sillig</span>) lenit <span class="italic">Detlefsen:</span> inlitus <span class="italic">B</span>: illitum <span class="italic">aut</span> illini <span class="italic">aut</span> inlini <span class="italic">rell.</span></a></li><script type="text/javascript">document.getElementById('note_LCL394_394_1').style.display = "none";</script></ul></section></notes></section>