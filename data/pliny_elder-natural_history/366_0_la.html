<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Pontum defluente et Parihedris montibus qui fundunt Absarrum discreta ab illa.</p>
<span class="br"></span><span class="lineNumber">26</span><span class="br"></span><p>X. Cyrus oritur in Heniochis montibus quos alii Coraxicos vocavere, Araxes eodem monte quo Euphrates <span class="sc">v͞i͞</span> p. intervallo, auctusque amne Usi et ipse, ut plures existimavere, a Cyro defertur in Caspium mare.</p>
<p>Oppida celebrantur in Minore Caesarea, Aza, Nicopolis,in Maiore Arsamosata Euphrati proximum, Tigri Carcathiocerta, in excelso autem Tigranocerta,
<span class="br"></span><span class="lineNumber">27</span><span class="br"></span>at in campis iuxta Araxen Artaxata. universae magnitudinem Aufidius quinquagiens centena milia prodidit, Claudius Caesar longitudinem a Dascusa ad confinium Caspii maris <span class="sc">|x͞i͞i͞i͞|</span> p., latitudinem dimidium
eius a Tigranocerta ad Hiberiam. dividitur, quod certum est, in praefecturas, quas strategias vocant, quasdam ex his vel singula regna quondam, barbaris nominibus <span class="sc">cxx.</span> claudunt eam montes ab oriente, sed non statim, Cerauni, nec Adiabene regio.
<span class="br"></span><span class="lineNumber">28</span><span class="br"></span>quod interest spatii Cepheni tenent; ab his iuga ultra Adiabeni tenent, per convalles autem proximi Armeniae sunt Menobardi et Moscheni. Adiabenen Tigris et montes invii cingunt. ab laeva eius regio Medorum est ad prospectum Caspii maris; ex



</p></section><notes></notes></section>