<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">42</span><span class="br"></span><p>In pergulis vero seruntur escariae appellatae e duracinis, albae nigraeque, et bumasti totidem coloribus,
ac nondum dictae Aegia et Rhodia et uncialis, velut a pondere acini, item picina omnium nigerrima, et coronario naturae lusu stephanitis, acinos foliis intercursantibus, et quae forenses vocantur, celeres proventu, vendibiles aspectu, portatu faciles. contra damnantur etiam visu cinerea et rabuscula<a class="footnoteLink" href="#note_LCL370_214_1" id="target_note_LCL370_214_1"><sup>1</sup></a> et asinusca,
minus tamen caudas vulpium imitata alopecis.
<span class="br"></span><span class="lineNumber">43</span><span class="br"></span>Alexandrina appellatur vitis circa Phalacram brevis, ramis cubitalibus, acino nigro fabae magnitudine, nucleo molli et minimo, obliquis racemis praedulcibus, folio parvo et rotundo, sine divisuris. septem his annis in Narbonensis provinciae Alba Helvia inventa est vitis uno die deflorescens, ob id tutissima; carbonicam<a class="footnoteLink" href="#note_LCL370_214_2" id="target_note_LCL370_214_2"><sup>2</sup></a> vocant, quam nunc tota provincia conserit.</p>
<span class="br"></span><span class="lineNumber">44</span><span class="br"></span><p>V. Catonum ille primus, triumpho et censura super cetera insignis, magis tamen etiamnum claritate litterarum praeceptisque omnium rerum expetendarum
datis generi Romano, inter prima vero agrum colendi, ille aevi confessione optimus ac sine aemulo






</p></section><notes><section class="footnotes"><ul><li class="note" id="note_LCL370_214_1"><a class="footnoteCrossrefLink" href="#target_note_LCL370_214_1" title="Click to highlight in text"><sup class="lineRef">1</sup>rubuscula (‘little bramble-grape’)? <span class="italic">Warmington.</span></a></li><script type="text/javascript">document.getElementById('note_LCL370_214_1').style.display = "none";</script><li class="note" id="note_LCL370_214_2"><a class="footnoteCrossrefLink" href="#target_note_LCL370_214_2" title="Click to highlight in text"><sup class="lineRef">2</sup><span class="italic">Edd.</span> (<span class="italic">aut</span> Narbonicam): carbunican.</a></li><script type="text/javascript">document.getElementById('note_LCL370_214_2').style.display = "none";</script></ul></section></notes></section>