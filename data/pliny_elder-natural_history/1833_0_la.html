<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

oculorum quoque medicamentis aconitum misceri saluberrime promulgavere aperta professione malum quidem nullum<a class="footnoteLink" href="#note_LCL393_394_1" id="target_note_LCL393_394_1"><sup>1</sup></a> esse sine aliquo bono. fas ergo nobis erit qui nulla diximus venena monstrare quale sit aconitum, vel deprehendendi gratia. folia habet cyclamini aut cucumeris non plura quattuor, ab radice, leniter hirsuta, radicem modicam cammaro similem marino, quare quidam cammaron appellavere,
alii thelyphonon, ex qua diximus causa. cauda<a class="footnoteLink" href="#note_LCL393_394_2" id="target_note_LCL393_394_2"><sup>2</sup></a> radicis incurvatur paulum scorpionum modo, quare et scorpion aliqui vocavere. nec defuere qui myoctonon appellare mallent, quoniam procul et e longinquo
<span class="br"></span><span class="lineNumber">10</span><span class="br"></span>odore mures necat. nascitur in nudis cautibus quas aconas nominant, et ideo aconitum aliqui dixere, nullo iuxta ne pulvere quidem nutriente. hanc aliqui rationem nominis adtulere, alii, quoniam vis eadem esset in morte quae cotibus in ferri acie deterenda, statimque admota velocitas sentiretur.</p>
<span class="br"></span><span class="lineNumber">11</span><span class="br"></span><p>III. Aethiopis folia habet phlomo similia, magna ac multa et hirsuta ab radice, caulem quadriangulum,








</p></section><notes><section class="footnotes"><ul><li class="note" id="note_LCL393_394_1"><a class="footnoteCrossrefLink" href="#target_note_LCL393_394_1" title="Click to highlight in text"><sup class="lineRef">1</sup>maluin quidem nullum d(?) <span class="italic">vulg., Detlefsen</span>: ne malum quidem ullum <span class="italic">Mayhoff.</span></a></li><script type="text/javascript">document.getElementById('note_LCL393_394_1').style.display = "none";</script><li class="note" id="note_LCL393_394_2"><a class="footnoteCrossrefLink" href="#target_note_LCL393_394_2" title="Click to highlight in text"><sup class="lineRef">2</sup>cauda V, <span class="italic">Mayhoff</span>: arida E: cauda arida <span class="italic">Detlefsen</span>: radix <span class="italic">sine</span> cauda radicis d, <span class="italic">vulg., fortasse recte.</span></a></li><script type="text/javascript">document.getElementById('note_LCL393_394_2').style.display = "none";</script></ul></section></notes></section>