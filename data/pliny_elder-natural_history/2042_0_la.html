<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">93</span><span class="br"></span>pinxit et megabyzi, sacerdotis Dianae Ephesiae, pompam, Clitum cum equo ad bellum festinantem, galeam poscenti armigerum porrigentem.<a class="footnoteLink" href="#note_LCL394_330_1" id="target_note_LCL394_330_1"><sup>1</sup></a> Alexandrum et Philippum quotiens pinxerit, enumerare supervacuum est. mirantur eius Habronem Sami; Menandrum, regem Cariae, Rhodi, item Antaeum; Alexandreae Gorgosthenen tragoedum; Romae Castorem et Pollucem cum Victoria et Alexandro Magno, item Belli imaginem restrictis ad terga
<span class="br"></span><span class="lineNumber">94</span><span class="br"></span>manibus, Alexandro in curru triumphante. quas utrasque tabulas divus Augustus in fori sui celeberrimis partibus dicaverat simplicitate moderata; divus Claudius pluris existimavit utrisque excisa Alexandri facie divi Augusti imagines addere. eiusdem arbitrantur manu<a class="footnoteLink" href="#note_LCL394_330_2" id="target_note_LCL394_330_2"><sup>2</sup></a> esse et in Dianae<a class="footnoteLink" href="#note_LCL394_330_3" id="target_note_LCL394_330_3"><sup>3</sup></a> templo Herculem aversum, ut, quod est difficillimum, faciem eius ostendat verius pictura quam promittat. pinxit et heroa nudum eaque pictura naturam ipsam
<span class="br"></span><span class="lineNumber">95</span><span class="br"></span>provocavit. est et equus eius, sive fuit, pictus in certamine, quo iudicium ad mutas quadripedes provocavit ab hominibus. namque ambitu praevalere aemulos sentiens singulorum picturas inductis equis ostendit: Apellis tantum equo adhinnivere. idque et postea semper evenit, ut experimentum
<span class="br"></span><span class="lineNumber">96</span><span class="br"></span>artis illud ostentaretur. fecit et Neoptolemum ex<a class="footnoteLink" href="#note_LCL394_330_4" id="target_note_LCL394_330_4"><sup>4</sup></a>
</p></section><notes><section class="footnotes"><ul><li class="note" id="note_LCL394_330_1"><a class="footnoteCrossrefLink" href="#target_note_LCL394_330_1" title="Click to highlight in text"><sup class="lineRef">1</sup>armigero porrigente <span class="italic">coni. Mayhoff.</span></a></li><script type="text/javascript">document.getElementById('note_LCL394_330_1').style.display = "none";</script><li class="note" id="note_LCL394_330_2"><a class="footnoteCrossrefLink" href="#target_note_LCL394_330_2" title="Click to highlight in text"><sup class="lineRef">2</sup>manum <span class="italic">B.</span></a></li><script type="text/javascript">document.getElementById('note_LCL394_330_2').style.display = "none";</script><li class="note" id="note_LCL394_330_3"><a class="footnoteCrossrefLink" href="#target_note_LCL394_330_3" title="Click to highlight in text"><sup class="lineRef">3</sup>Dianae <span class="italic">Preller</span>: annae <span class="italic">B</span>: antoniae <span class="italic">rell.</span></a></li><script type="text/javascript">document.getElementById('note_LCL394_330_3').style.display = "none";</script><li class="note" id="note_LCL394_330_4"><a class="footnoteCrossrefLink" href="#target_note_LCL394_330_4" title="Click to highlight in text"><sup class="lineRef">4</sup>&lt;pugnantem&gt; ex <span class="italic">coni. Mayhoff: lac. post</span> Persas <span class="italic">Urlichs.</span></a></li><script type="text/javascript">document.getElementById('note_LCL394_330_4').style.display = "none";</script></ul></section></notes></section>