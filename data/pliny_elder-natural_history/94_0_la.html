<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

suo quaeque homine oriuntur<a class="footnoteLink" href="#note_LCL330_188_1" id="target_note_LCL330_188_1"><sup>1</sup></a> nec aliquem exstingui
<span class="br"></span><span class="lineNumber">29</span><span class="br"></span>decidua signincant. non tanta caelo societas nobiscum
est ut nostro fato mortalis sit ibi quoque siderum fulgor. illa nimio alimento tracti umoris ignea vi abundantiam reddunt cum decidere creduntur,
ut apud nos quoque luminibus accensis
<span class="br"></span><span class="lineNumber">30</span><span class="br"></span>liquore olei notamus accidere. ceterum aeterna caelestibus est natura intertexentibus mundum intextoque concretis, potentia autem ad terram magnopere eorum pertinens, quae propter effectus claritatemque et magnitudinem in tanta subtilitate nosci potuerunt, sicut suo demonstrabimus loco. circulorum quoque caeli ratio in terrae mentione aptius dicetur, quando ad eam tota pertinet, signiferi
<span class="br"></span><span class="lineNumber">31</span><span class="br"></span>modo inventionibus<a class="footnoteLink" href="#note_LCL330_188_2" id="target_note_LCL330_188_2"><sup>2</sup></a> non dilatis. obliquitatem eius intellexisse, hoc est rerum fores aperuisse, Anaximander
Milesius traditur primus Olympiade quinquagesima
octava, signa deinde in eo Cleostratus, et prima arietis ac sagittarii, sphaeram ipsam ante multo Atlas.</p>
<p>Nunc relicto mundi ipsius corpore reliqua inter
<span class="br"></span><span class="lineNumber">32</span><span class="br"></span>caelum terrasque tractentur. summum esse quod vocant Saturni sidus ideoque minimum videri et maximo ambire circulo ac tricesimo anno cum brevissime ad<a class="footnoteLink" href="#note_LCL330_188_3" id="target_note_LCL330_188_3"><sup>3</sup></a> sedis suae principia regredi certum est; omnium autem errantium siderum meatus,








</p></section><notes><section class="footnotes"><ul><li class="note" id="note_LCL330_188_1"><a class="footnoteCrossrefLink" href="#target_note_LCL330_188_1" title="Click to highlight in text"><sup class="lineRef">1</sup><span class="italic">Detlefsen</span>: orta oriuntur <span class="italic">aut</span> orta moriuntur.</a></li><script type="text/javascript">document.getElementById('note_LCL330_188_1').style.display = "none";</script><li class="note" id="note_LCL330_188_2"><a class="footnoteCrossrefLink" href="#target_note_LCL330_188_2" title="Click to highlight in text"><sup class="lineRef">2</sup>inventoribus <span class="italic">Sabell.</span></a></li><script type="text/javascript">document.getElementById('note_LCL330_188_2').style.display = "none";</script><li class="note" id="note_LCL330_188_3"><a class="footnoteCrossrefLink" href="#target_note_LCL330_188_3" title="Click to highlight in text"><sup class="lineRef">3</sup><span class="italic">v.l.</span> ad brevissima <span class="italic">codd. fere omnes.</span></a></li><script type="text/javascript">document.getElementById('note_LCL330_188_3').style.display = "none";</script></ul></section></notes></section>