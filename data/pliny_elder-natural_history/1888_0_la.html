<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

infercire leviore materia propter casum tutius gem marum sollicitudini putant, alii sub gemmis venena cludunt, sicut Demosthenes summus Graeciae orator,
<span class="br"></span><span class="lineNumber">26</span><span class="br"></span>anulosque mortis gratia habent. denique vel<a class="footnoteLink" href="#note_LCL394_22_1" id="target_note_LCL394_22_1"><sup>1</sup></a> plurima
opum scelera anulis fiunt. quae fuit illa vita priscorum, qualis innocentia, in qua nihil signabatur! nunc cibi quoque ac potus anulo vindicantur a rapina. hoc profecere mancipiorum legiones, in domo turba externa ac iam servorum quoque causa nomenclator adhibendus. aliter apud antiquos singuli Marcipores Luciporesve dominorum gentiles omnem victum in promiscuo habebant, nec ulla domi a domesticis
<span class="br"></span><span class="lineNumber">27</span><span class="br"></span>custodia opus erat. nunc rapiendae conparantur epulae pariterque qui rapiant eas, et claves quoque ipsas signasse non est satis. gravatis somno aut morientibus anuli detrahuntur, maiorque vitae ratio circa hoc instrumentum esse coepit, incertum a quo tempore. videmur tamen posse in externis auctoritatem
eius rei intellegere circa Polycraten Sami tyrannum, cui dilectus ille anulus in mare abiectus capto relatus est pisce, ipso circiter <span class="sc">ccxxx</span> urbis






</p></section><notes><section class="footnotes"><ul><li class="note" id="note_LCL394_22_1"><a class="footnoteCrossrefLink" href="#target_note_LCL394_22_1" title="Click to highlight in text"><sup class="lineRef">1</sup>vel <span class="italic">Bergk</span>: ut.</a></li><script type="text/javascript">document.getElementById('note_LCL394_22_1').style.display = "none";</script></ul></section></notes></section>