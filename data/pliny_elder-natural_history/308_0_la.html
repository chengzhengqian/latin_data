<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Canopicum, Chimavense, Simittuense, Thunusidense, Thuburnicense, Thinidrumense, Tibigense, Ucitana duo, Maius et Minus, Vagense; oppidum Latinum unum Uzalitanum; oppidum stipendiarium
<span class="br"></span><span class="lineNumber">30</span><span class="br"></span>unum Castris Corneliis; oppida libera <span class="sc">xxx,</span> ex quibus dicenda intus Achollitanum, Accaritanum, Avinense, Abziritanum, Canopitanum, Melizitanum, Materense,
Salaphitanum, Tusdritanum, Tiphicense, Tunisense,
Theudense, Tagesense, Tigense, Ulusubritanum,
Vagense aliud, Vigense, Zamense. ex reliquo numero non civitates tantum sed pleraeque etiam nationes iure dici possunt, ut Natabudes, Capsitani, Musulami, Sabarbares, Massyli, Nicives, Vamacures, Cinithi, Musuni, Marchubi, et tota Gaetulia ad flumen Nigrim, qui Africam ab Aethiopia dirimit.</p>
<span class="br"></span><span class="lineNumber">31</span><span class="br"></span><p>V. Cyrenaica (eadem Pentapolitana regio) inlustratur
Hammonis oraculo quod a Cyrenis abest <span class="sc">c͞c͞c͞c͞</span> p., fonte Solis,urbibus maxime quinque, Berenice, Arsinoe, Ptolemaide, Apollonia ipsaque Cyrene. Berenice in Syrtis extimo cornu est, quondam vocata Hesperidum supra dictarum, vagantibus Graeciae fabulis; nec procul ante oppidum fluvius Leton, lucus sacer, ubi Hesperidum horti memorantur.
<span class="br"></span><span class="lineNumber">32</span><span class="br"></span>abest ab Lepti <span class="sc">c͞c͞c͞l͞x͞x͞v͞</span>; ab ea Arsinoe Teuchira vocitata <span class="sc">x͞l͞i͞i͞i͞</span>, et deinde Ptolemais antiquo nomine Barce <span class="sc">x͞x͞i͞i͞</span>; mox <span class="sc">x͞l͞</span> promunturium Phycuus per




</p></section><notes></notes></section>