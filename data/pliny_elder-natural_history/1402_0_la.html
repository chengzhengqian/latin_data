<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

spinae doloribus intestinorumque vitiis prosunt, vino cum coquantur addito. ad lumborum et renium dolores semen obolorum trium pondere, pari cumini bibitur. venerem stimulant, urinam cient utilissime,
<span class="br"></span><span class="lineNumber">109</span><span class="br"></span>praeterquam vesica exulcerata. radix<a class="footnoteLink" href="#note_LCL392_64_1" id="target_note_LCL392_64_1"><sup>1</sup></a> quoque plurimorum 
praedicatione trita et in vino albo pota calculos quoque exturbat, lumborum et renium dolores sedat. quidam et ad vulvae dolorem radicem
cum vino dulci propinant. eadem in aceto decocta contra elephantiasim proficit. asparago trito ex oleo perunctum pungi ab apibus negant.</p>
<span class="br"></span><span class="lineNumber">110</span><span class="br"></span><p>XLIII. Silvestrem asparagum aliqui corrudam, aliqui Libycum vocant, Attici orminum. huius ad supra dicta omnia efficacior vis, et candidiori maior. morbum regium extenuant. veneris causa aquam eorum decoctam bibi iubent ad heminam. idem et semen valet cum aneto ternis utriusque obolis. datur et ad serpentium ictus sucus decoctus. radix miscetur radici marathri inter efficacissima auxilia.
<span class="br"></span><span class="lineNumber">111</span><span class="br"></span>si sanguis per urinam reddatur, semen et asparagi et
apii et cumini ternis obolis in vini cyathis duobus
Chrysippus dari iubet. sic et hydropicis contrarium
esse, quamvis urinam moveat, docet, item veneri,
vesicae quoque nisi decoctum, quae aqua si canibus

</p></section><notes><section class="footnotes"><ul><li class="note" id="note_LCL392_64_1"><a class="footnoteCrossrefLink" href="#target_note_LCL392_64_1" title="Click to highlight in text"><sup class="lineRef">1</sup>radix <span class="italic">ego</span>: radice <span class="italic">codd. Ita ego distinxi. Post</span> exulcerata <span class="italic">comma, post</span> pota <span class="italic">punctum Detlefsen</span>: <span class="italic">post</span> exulcerata <span class="italic">comma, post</span> praedicatione <span class="italic">punctum Mayhoff.</span></a></li><script type="text/javascript">document.getElementById('note_LCL392_64_1').style.display = "none";</script></ul></section></notes></section>