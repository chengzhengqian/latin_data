<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

autem necat candida omnemque sucum auferendo tanta crassitudine augetur ut ipsa arbor fiat. signa eius folia maxima atque latissima, mammae rigentes<a class="footnoteLink" href="#note_LCL370_486_1" id="target_note_LCL370_486_1"><sup>1</sup></a> quae sunt ceteris inflexae, racemi stantes ac subrecti. et quamquam omni<a class="footnoteLink" href="#note_LCL370_486_2" id="target_note_LCL370_486_2"><sup>2</sup></a> hederarum generi radicosa bracchia, huic tamen maxime ramosa ac robusta, ab
<span class="br"></span><span class="lineNumber">152</span><span class="br"></span>ea nigrae. sed proprium albae quod inter media folia emittit bracchia utrimque semper amplectens, hoc et in muris quamvis ambire non possit. itaque etiam pluribus locis intercisa vivit tamen duratque, et totidem initia radicum habet quot bracchia, quibus incolumis et solida arbores sugit ac strangulat. est et<a class="footnoteLink" href="#note_LCL370_486_3" id="target_note_LCL370_486_3"><sup>3</sup></a> in fructu differentia albae nigraeque hederae, quoniam aliis tanta amaritudo acini ut aves non attingant.
est et rigens hedera quae sine adminiculo stat sola omnium generum, ob id vocata orthocissos, e diverso numquam nisi humi repens chamaecissos.</p>
<span class="br"></span><span class="lineNumber">153</span><span class="br"></span><p>LXIII. Similis est hederae e Cilicia quidem primum
profecta sed in Graecia frequentior quam vocant smilacem, densis geniculata caulibus, spinosis frutectosa ramis, folio hederaceo, parvo, non anguloso, a pediculo emittente pampinos, flore candido, olente
<span class="br"></span><span class="lineNumber">154</span><span class="br"></span>lilium. fert racemos labruscae modo, non hederae, colore rubro, conplexa acinis maioribus nucleos ternos, minoribus singulos, nigros durosque, infausta





</p></section><notes><section class="footnotes"><ul><li class="note" id="note_LCL370_486_1"><a class="footnoteCrossrefLink" href="#target_note_LCL370_486_1" title="Click to highlight in text"><sup class="lineRef">1</sup>mammae r. <span class="italic">Mayhoff</span>: mammas erigentes.</a></li><script type="text/javascript">document.getElementById('note_LCL370_486_1').style.display = "none";</script><li class="note" id="note_LCL370_486_2"><a class="footnoteCrossrefLink" href="#target_note_LCL370_486_2" title="Click to highlight in text"><sup class="lineRef">2</sup>omni? <span class="italic">Mayhoff</span>: omnium.</a></li><script type="text/javascript">document.getElementById('note_LCL370_486_2').style.display = "none";</script><li class="note" id="note_LCL370_486_3"><a class="footnoteCrossrefLink" href="#target_note_LCL370_486_3" title="Click to highlight in text"><sup class="lineRef">3</sup>et <span class="italic">add. e Theophr. edd.</span></a></li><script type="text/javascript">document.getElementById('note_LCL370_486_3').style.display = "none";</script></ul></section></notes></section>