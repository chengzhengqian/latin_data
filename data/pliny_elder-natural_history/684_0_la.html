<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

variis sparsum plumis. quae novissimae sunt peregrinarum avium in mensas receptae propter ingratum virus; verum Meleagri tumulus nobiles eas fecit.</p>
<span class="br"></span><span class="lineNumber">75</span><span class="br"></span><p>XXXIX. Seleucides aves vocantur quarum adventum
ab Iove precibus inpetrant Cadmi montis incolae fruges eorum locustis vastantibus; nec unde veniant quove abeant compertum, numquam conspectis nisi cum praesidio earum indigetur.</p>
<p>XL. invocant et Aegyptii ibis suas contra serpentium adventum, et Elei Myiacoren deum muscarum multitudine pestilentiam adferente, quae protinus intereunt quam litatum est ei deo.</p>
<span class="br"></span><span class="lineNumber">76</span><span class="br"></span><p>XLI. Sed in secessu avium et noctuae paucis diebus latere traduntur; quarum genus in Creta insula non esse,<a class="footnoteLink" href="#note_LCL353_340_1" id="target_note_LCL353_340_1"><sup>1</sup></a> etiam, si qua invecta sit, emori. nam haec quoque mira naturae differentia: alia aliis locis negat, tamquam genera frugum fruticumve sic et animalium. non nasci tralaticium, invecta emori mirum. quod<a class="footnoteLink" href="#note_LCL353_340_2" id="target_note_LCL353_340_2"><sup>2</sup></a> illud est unius generis saluti adversum, quaeve ista naturae invidia? aut qui terrarum
<span class="br"></span><span class="lineNumber">77</span><span class="br"></span>dicti avibus termini? Rhodos aquilam non habet; Transpadana Italia iuxta Alpes Larium lacum appellat amoenum arbusto agro ad quem ciconiae non permeant, sicuti nec octavum citra lapidem ab eo inmensa alioqui finitimo Insubrum


</p></section><notes><section class="footnotes"><ul><li class="note" id="note_LCL353_340_1"><a class="footnoteCrossrefLink" href="#target_note_LCL353_340_1" title="Click to highlight in text"><sup class="lineRef">1</sup><span class="italic">Mayhoff</span>: est.</a></li><script type="text/javascript">document.getElementById('note_LCL353_340_1').style.display = "none";</script><li class="note" id="note_LCL353_340_2"><a class="footnoteCrossrefLink" href="#target_note_LCL353_340_2" title="Click to highlight in text"><sup class="lineRef">2</sup><span class="italic">v.l.</span> quid.</a></li><script type="text/javascript">document.getElementById('note_LCL353_340_2').style.display = "none";</script></ul></section></notes></section>