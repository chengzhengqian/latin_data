<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<h2>Liber XXXIV</h2>
<p>I. Proxime dicantur aeris metalla, cui et in usu proximum est pretium, immo vero ante argentum ac paene etiam ante aurum Corinthio, stipis quoque auctoritas, ut diximus. hinc aera militum, tribuni aerarii et aerarium, obaerati, aere diruti. docuimus quamdiu populus Romanus aere tantum signato usus esset: et alia re<a class="footnoteLink" href="#note_LCL394_126_1" id="target_note_LCL394_126_1"><sup>1</sup></a> vetustas aequalem urbi auctoritatem
eius declarat, a rege Numa collegio tertio aerarium fabrum instituto.</p>
<span class="br"></span><span class="lineNumber">2</span><span class="br"></span><p>II. Vena quo dictum est modo foditur ignique perficitur. fit et e lapide aeroso, quem vocant cadmean, celebri trans maria et quondam in Campania, nunc et in Bergomatium agro extrema parte Italiae; ferunt nuper etiam in Germania provincia repertum. fit et ex alio lapide, quem chalcitim appellant, in






</p></section><notes><section class="footnotes"><ul><li class="note" id="note_LCL394_126_1"><a class="footnoteCrossrefLink" href="#target_note_LCL394_126_1" title="Click to highlight in text"><sup class="lineRef">1</sup>alia re <span class="italic">Mayhoff</span> (<span class="italic">qui et</span> alio <span class="italic">coni.</span>): alta <span class="italic">coni. Ian</span>: alia.</a></li><script type="text/javascript">document.getElementById('note_LCL394_126_1').style.display = "none";</script></ul></section></notes></section>