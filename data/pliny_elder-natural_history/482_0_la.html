<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">123</span><span class="br"></span><p>XXXVII. Variarum artium scientia innumerabiles enituere, quos tamen attingi par sit florem hominum libantibus: astrologia Berosus, cui ob divinas praedictiones
Athenienses publice in gymnasio statuam inaurata lingua statuere; grammatica Apollodorus, cui Amphictyones Gracciae honorem habuere, Hippocrates medicina, nam<a class="footnoteLink" href="#note_LCL352_588_1" id="target_note_LCL352_588_1"><sup>1</sup></a> venientem ab Illyriis pestilentiam praedixit discipulosque ad auxiliandum circa urbes dimisit, quod ob meritum honores illi quos Herculi decrevit Graecia. eandem scientiam in Cleombroto Ceo Ptolomaeus rex Megalensibus
<span class="br"></span><span class="lineNumber">124</span><span class="br"></span>sacris donavit centum talentis servato Antiocho rege. magna et Critobulo fama est extracta Philippi regis oculo sagitta et citra deformitatem oris curata orbitate luminis, summa autem Asclepiadi Prusiensi condita nova secta, spretis legatis et pollicitationibus Mithridatis
regis, reperta ratione qua vinum aegris medetur, relato e funere homine et conservato, sed maxime sponsione facta cum fortuna ne medicus crederetur si umquam invalidus ullo modo fuisset ipse: et vicit suprema in senecta lapsu scalarum exanimatus.</p>
<span class="br"></span><span class="lineNumber">125</span><span class="br"></span><p>Grande et Archimedi geometricae ac machinalis scientiae testimonium M. Marcelli contigit interdicto cum Syracusae caperentur ne violaretur unus, nisi




</p></section><notes><section class="footnotes"><ul><li class="note" id="note_LCL352_588_1"><a class="footnoteCrossrefLink" href="#target_note_LCL352_588_1" title="Click to highlight in text"><sup class="lineRef">1</sup><span class="italic">Detlefsen;</span> medicinam.</a></li><script type="text/javascript">document.getElementById('note_LCL352_588_1').style.display = "none";</script></ul></section></notes></section>