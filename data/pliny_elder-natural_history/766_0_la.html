<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

animalium cui cibi non sit exitus: dehiscit cum nimia satietate, alimento ipso moriens. numquam hoc in iumentis gignitur, in bubus frequens, in canibus aliquando, in quibus omnia, in ovibus et in capris hoc solum. aeque mira sanguinis et hirudinum in palustri aqua sitis; namque et hae toto capite conduntur.
est volucre canibus peculiare suum malum, aures maxime lancinans, quae defendi morsu non queunt.</p>
<span class="br"></span><span class="lineNumber">117</span><span class="br"></span><p>XLI. Idem pulvis in lanis et veste tineas creat, praecipue si araneus una includatur; sitiens<a class="footnoteLink" href="#note_LCL353_504_1" id="target_note_LCL353_504_1"><sup>1</sup></a> enim et omnem umorem absorbens ariditatem ampliat. hoc et in chartis noscitur.<a class="footnoteLink" href="#note_LCL353_504_2" id="target_note_LCL353_504_2"><sup>2</sup></a> est earum genus tunicas suas trahentium quo cocleae modo; sed harum pedes cernuntur. spoliatae exspirant; si adcrevere, faciunt
<span class="br"></span><span class="lineNumber">118</span><span class="br"></span>chrysallidem. ficarios culices caprificus generat, cantharidas vermiculi ficorum et piri et peuces et cynacanthae et rosae. venenum hoc remedia secum habet: alae medentur, quibus demptis letale est. rursus alia genera culicum acescens natura gignit, quippe cum et in nive candidi inveniantur et vetustiore
vermiculi, in media quidem altitudine rutili,<a class="footnoteLink" href="#note_LCL353_504_3" id="target_note_LCL353_504_3"><sup>3</sup></a>—nam et ipsa nix vetustate rufescit,—hirti pilis, grandiores
torpentesque.</p>
<span class="br"></span><span class="lineNumber">119</span><span class="br"></span><p>XLII. Gignit aliqua et contrarium naturae elementum.
siquidem in Cypri aerariis fornacibus et medio





</p></section><notes><section class="footnotes"><ul><li class="note" id="note_LCL353_504_1"><a class="footnoteCrossrefLink" href="#target_note_LCL353_504_1" title="Click to highlight in text"><sup class="lineRef">1</sup><span class="italic">Mayhoff</span>: sititur.</a></li><script type="text/javascript">document.getElementById('note_LCL353_504_1').style.display = "none";</script><li class="note" id="note_LCL353_504_2"><a class="footnoteCrossrefLink" href="#target_note_LCL353_504_2" title="Click to highlight in text"><sup class="lineRef">2</sup>nascitur? <span class="italic">Mayhoff.</span></a></li><script type="text/javascript">document.getElementById('note_LCL353_504_2').style.display = "none";</script><li class="note" id="note_LCL353_504_3"><a class="footnoteCrossrefLink" href="#target_note_LCL353_504_3" title="Click to highlight in text"><sup class="lineRef">3</sup>in nive inveniantur vetustiore vermiculi rutili—nam et ipsa nix vetustate rufescit—hirti pilis, in Media quidem candidi <span class="italic">Mayhoff.</span></a></li><script type="text/javascript">document.getElementById('note_LCL353_504_3').style.display = "none";</script></ul></section></notes></section>