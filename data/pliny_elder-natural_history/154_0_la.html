<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

tantarum paludium, addantur et lacus, stagna, iam elata in caelum ac ardua adspectu quoque iuga, iam silvae vallesque praeruptae et solitudines et mille e<a class="footnoteLink" href="#note_LCL330_308_1" id="target_note_LCL330_308_1"><sup>1</sup></a> causis deserta; detrahantur hae tot portiones
terrae, immo vero, ut plures tradidere, mundi puncto (neque enim aliud est terra in universo): haec est materia gloriae nostrae, haec sedes, hic honores gerimus, hic exercemus imperia, hic opes cupimus, hic tumultuamur humanum genus, hic instauramus bella etiam civilia mutuisque caedibus
<span class="br"></span><span class="lineNumber">175</span><span class="br"></span>laxiorem facimus terram! et ut publicos gentium furores transeam, haec in qua conterminos pellimus furtoque vicini caespitem nostro solo adfodimus, ut qui latissime
rura metatus fuerit ultraque famam exegerit adcolas quota terrarum parte gaudeat, vel cum ad mensuram avaritiae suae propagaverit, quam tandem portionem eius defunctus obtineat!</p>
<span class="br"></span><span class="lineNumber">176</span><span class="br"></span><p>LXIX. Mediam esse terram mundi totius haut dubiis constat argumentis, sed clarissimo aequinocti paribus horis. nam nisi in medio esset, aequales dies noctesque habere non posse deprehendere est,<a class="footnoteLink" href="#note_LCL330_308_2" id="target_note_LCL330_308_2"><sup>2</sup></a> dioptraeque vel maxime confirmant, cum aequinoctiali
tempore ex eadem linea ortus occasusque cernatur, solstitiali exortus per suam lineam, brumali




</p></section><notes><section class="footnotes"><ul><li class="note" id="note_LCL330_308_1"><a class="footnoteCrossrefLink" href="#target_note_LCL330_308_1" title="Click to highlight in text"><sup class="lineRef">1</sup>e <span class="italic">add. Rackham.</span></a></li><script type="text/javascript">document.getElementById('note_LCL330_308_1').style.display = "none";</script><li class="note" id="note_LCL330_308_2"><a class="footnoteCrossrefLink" href="#target_note_LCL330_308_2" title="Click to highlight in text"><sup class="lineRef">2</sup>est <span class="italic">Mayhoff</span>: et.</a></li><script type="text/javascript">document.getElementById('note_LCL330_308_2').style.display = "none";</script></ul></section></notes></section>