<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<h2><span class="ac">Liber XI</span></h2>
<p>I. Restant immensae subtilitatis animalia, quando aliqui ea neque spirare et sanguine etiam carere prodiderunt. multa haec et multigenera terrestrium volucrumque vita, alia. . . .<a class="footnoteLink" href="#note_LCL353_432_1" id="target_note_LCL353_432_1"><sup>1</sup></a> pennata. ut apes. alia utroque modo, ut formicae, aliqua et pennis et pedibus carentia, iure omnia insecta appellata ab incisuris quae nunc cervicium loco, nunc pectorum atque alvi. praecincta separant membra, tenui modo fistula cohaerentia, aliquis vero non tota incisurae<a class="footnoteLink" href="#note_LCL353_432_2" id="target_note_LCL353_432_2"><sup>2</sup></a> ambiente ruga, sed in alvo aut superne tantum, imbricatis flexilibus vertebris, nusquam alibi spectatiore naturae
<span class="br"></span><span class="lineNumber">2</span><span class="br"></span>rerum artificio: in magnis siquidem corporibus
aut certe maioribus facilis officina sequaci materia fuit, in his tam parvis atque tam nullis quae ratio, quanta vis, quam inextricabilis perfectio! ubi tot sensus collocavit in culice?—et sunt alia dictu minora,—sed ubi visum in eo praetendit? ubi





</p></section><notes><section class="footnotes"><ul><li class="note" id="note_LCL353_432_1"><a class="footnoteCrossrefLink" href="#target_note_LCL353_432_1" title="Click to highlight in text"><sup class="lineRef">1</sup><span class="italic">lacunam, fort.</span> &lt;pinnis carentia, ut iuli, alia&gt; <span class="italic">Mayhoff.</span></a></li><script type="text/javascript">document.getElementById('note_LCL353_432_1').style.display = "none";</script><li class="note" id="note_LCL353_432_2"><a class="footnoteCrossrefLink" href="#target_note_LCL353_432_2" title="Click to highlight in text"><sup class="lineRef">2</sup><span class="italic">Mayhoff</span>: incisura eam.</a></li><script type="text/javascript">document.getElementById('note_LCL353_432_2').style.display = "none";</script></ul></section></notes></section>