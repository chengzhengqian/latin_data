<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">20</span><span class="br"></span><p>XII. Cedrides, hoc est fructus cedri, tussim sanant, urinam cient, alvum sistunt, utiles ruptis, convulsis, spasticis, stranguriae, vulvis, ad antidota contra<a class="footnoteLink" href="#note_LCL393_18_1" id="target_note_LCL393_18_1"><sup>1</sup></a> lepores marinos eademque quae supra, collectionibus inflammationibusque.</p>
<span class="br"></span><span class="lineNumber">21</span><span class="br"></span><p>XIII. De galbano diximus. neque umidum neque aridum probatur, et quale docuimus. per se bibitur ad tussim veterem, suspiria, rupta, convulsa. inponitur
ischiadicis, lateris doloribus, panis, furunculis, corpori ab ossibus recedenti, strumis, articulorum nodis. dentium quoque doloribus. inlinitur et cum melle capitis ulceribus. purulentis infunditur auribus cum rosaceo aut nardo. odore comitialibus subvenit, et vulva strangulante vel in stomachi defectu. abortus non exeuntes trahit adpositu vel suffitu, item
<span class="br"></span><span class="lineNumber">22</span><span class="br"></span>ramo hellibori circumlitum atque subiectum. serpentes
nidore urentium fugari diximus. fugiunt et perunctos galbano. medetur et ab scorpione percussis.





</p></section><notes><section class="footnotes"><ul><li class="note" id="note_LCL393_18_1"><a class="footnoteCrossrefLink" href="#target_note_LCL393_18_1" title="Click to highlight in text"><sup class="lineRef">1</sup>ad antidota contra <span class="italic">Ianus</span>: contra aculeata <span class="italic">Detlefsen</span>: contra aconita <span class="italic">Mayhoff</span>: admoti contra <span class="italic">vulg.</span>: contra admota <span class="italic">codd.</span></a></li><script type="text/javascript">document.getElementById('note_LCL393_18_1').style.display = "none";</script></ul></section></notes></section>