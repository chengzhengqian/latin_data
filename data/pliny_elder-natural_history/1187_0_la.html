<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

rarius tondeantur,<a class="footnoteLink" href="#note_LCL371_178_1" id="target_note_LCL371_178_1"><sup>1</sup></a> nulla autumno; ac ne radantur quidem nisi vere. putatio ne plaga sit<a class="footnoteLink" href="#note_LCL371_178_2" id="target_note_LCL371_178_2"><sup>2</sup></a>; vitalia sunt omnia quaecumque non supervacua.</p>
<span class="br"></span><span class="lineNumber">258</span><span class="br"></span><p>XLVI. Similis fimi ratio.<a class="footnoteLink" href="#note_LCL371_178_3" id="target_note_LCL371_178_3"><sup>3</sup></a> gaudent eo, sed cavendum ne in fervore solis admoveatur, ne inmaturum, ne validius quam opus sit. urit vineas suillum nisi quinquennio interposito, praeterquam si riguis diluatur; et a coriariorum sordibus nisi admixta aqua, item largius: iustum existimant in denos pedes quadratos tres modios. id quidem soli natura decernet.</p>
<span class="br"></span><span class="lineNumber">259</span><span class="br"></span><p>XLVII. Columbino ac suillo plagis quoque arborum medentur. si mala punica acida nascantur, ablaqueatis radicibus fimum suillum addi iubent; eo anno vinolenta, proximo dulcia futura. alii urina hominis aqua mixta riganda censent quater anno, singulis amphoris, aut cacumina spargi vino lasere diluto, si findantur in arbore, pediculum intorqueri, ficis utique amurcam adfundi, ceteris arboribus aegris faecem
<span class="br"></span><span class="lineNumber">260</span><span class="br"></span>vini, aut lupinum circum radices earum seri. aqua quoque lupini decocti circumfusa pomis prodest. fici cum Volcanalibus tonuit cadunt; remedium est ut ante stipula hordeacea areae stringantur.





</p></section><notes><section class="footnotes"><ul><li class="note" id="note_LCL371_178_1"><a class="footnoteCrossrefLink" href="#target_note_LCL371_178_1" title="Click to highlight in text"><sup class="lineRef">1</sup><span class="italic">Mayhoff</span>: tondentur.</a></li><script type="text/javascript">document.getElementById('note_LCL371_178_1').style.display = "none";</script><li class="note" id="note_LCL371_178_2"><a class="footnoteCrossrefLink" href="#target_note_LCL371_178_2" title="Click to highlight in text"><sup class="lineRef">2</sup>sit <span class="italic">add. Detlefsen</span> (fiat cavendum? <span class="italic">add. Mayhoff</span>).</a></li><script type="text/javascript">document.getElementById('note_LCL371_178_2').style.display = "none";</script><li class="note" id="note_LCL371_178_3"><a class="footnoteCrossrefLink" href="#target_note_LCL371_178_3" title="Click to highlight in text"><sup class="lineRef">3</sup><span class="italic">Gelenius</span>: similis firmatio.</a></li><script type="text/javascript">document.getElementById('note_LCL371_178_3').style.display = "none";</script></ul></section></notes></section>