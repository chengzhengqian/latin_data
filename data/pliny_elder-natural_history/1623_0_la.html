<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">136</span><span class="br"></span><p>LXXI. Fit ex pomo panchrestos stomatice, eadem arteriace appellata, hoc modo: sextarii tres suci ex pomo leni vapore ad crassitudinem mellis rediguntur. post additur omphacii aridi pondus êÜñ<span class="sc">ii</span> ut murrae êÜñ<span class="sc">i</span>, croci êÜñ<span class="sc">i</span>. haec simul trita miscentur decocto, neque est aliud oris, arteriae, uvae, stomachi iucundius remedium. fit et alio modo: suci sextarii duo, mellis Attici sextarius decoquuntur ut supra diximus.</p>
<span class="br"></span><span class="lineNumber">137</span><span class="br"></span><p>Mira sunt praeterea quae produntur: germinatione
priusquam folia exeant, sinistra decerpi futura poma. ricinos<a class="footnoteLink" href="#note_LCL392_506_1" id="target_note_LCL392_506_1"><sup>1</sup></a> Graeci vocant. hi terram si non attigere, sanguinem sistunt adalligati, sive ex vulnere fluat sive ore sive naribus sive haemorrhoidis.
<span class="br"></span><span class="lineNumber">138</span><span class="br"></span>ad hoc servantur repositi. idem praestare et ramus dicitur luna plena defractus incipiens fructum habere, si terram non attigerit, privatim mulieribus adalligatus lacerto contra abundantiam mensum. hoc et quocumque tempore ab ipsis decerptum ita ut terram non attingat adalligatumque
existimant praestare. folia mori trita aut arida decocta serpentium ictibus inponuntur aliquidque<a class="footnoteLink" href="#note_LCL392_506_2" id="target_note_LCL392_506_2"><sup>2</sup></a> potu proficitur. scorpionibus adversatur





</p></section><notes><section class="footnotes"><ul><li class="note" id="note_LCL392_506_1"><a class="footnoteCrossrefLink" href="#target_note_LCL392_506_1" title="Click to highlight in text"><sup class="lineRef">1</sup>ricinos <span class="italic">codd.</span>: cytinos <span class="italic">coni. Hermolaus Barbarus.</span></a></li><script type="text/javascript">document.getElementById('note_LCL392_506_1').style.display = "none";</script><li class="note" id="note_LCL392_506_2"><a class="footnoteCrossrefLink" href="#target_note_LCL392_506_2" title="Click to highlight in text"><sup class="lineRef">2</sup>aliquidque <span class="italic">Detlefsen</span>: aeque <span class="italic">Mayhoff</span>: alique <span class="italic">aut</span> alii <span class="italic">codd.</span></a></li><script type="text/javascript">document.getElementById('note_LCL392_506_2').style.display = "none";</script></ul></section></notes></section>