<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">33</span><span class="br"></span><p>XVIII. Contermina Indis gens Ariana appellatur, cui spina lacrima pretiosa murrae simili, difficili accessu propter aculeos adnexos. ibi et frutex
<span class="br"></span><span class="lineNumber">34</span><span class="br"></span>pestilens . . .<a class="footnoteLink" href="#note_LCL370_24_1" id="target_note_LCL370_24_1"><sup>1</sup></a> raphani folio lauri, odore equos invitans, qui paene equitatu orbavit Alexandrum primo introitu. quod et in Gedrosis accidit item laureo folio; et ibi spina tradita est cuius liquor adspersus oculis caecitatem inferret omnibus animalibus. nec non et herba praecipui odoris referta minutis serpentibus quarum ictu protinus moriendum
esset. Onesicritus tradit in Hyrcaniae convallibus fico similes esse arbores quae vocentur occhi, ex quibus defluat mel horis matutinis duabus.</p>
<span class="br"></span><span class="lineNumber">35</span><span class="br"></span><p>XIX. Vicina est Bactriana, in qua bdellium laudatissimum. arbor est nigra magnitudine oleae, folio roboris, fructu caprifici: ipsi natura quae cummi, alii brochon appellant, alii malacham, alii maldacon, nigrum vero et in offas convolutum hadrobolon. esse autem debet tralucidae simile cerae, odoratum et, cum frietur, pingue, gustu amarum citra acorem. in sacris vino perfusum odoratius. nascitur et in Arabia Indiaque et Media ac Babylone. aliqui peraticum vocant ex Media advectum; fragilius hoc
<span class="br"></span><span class="lineNumber">36</span><span class="br"></span>et crustosius amariusque, at Indicum umidius et





</p></section><notes><section class="footnotes"><ul><li class="note" id="note_LCL370_24_1"><a class="footnoteCrossrefLink" href="#target_note_LCL370_24_1" title="Click to highlight in text"><sup class="lineRef">1</sup><span class="italic">Lacunam Ian</span>: &lt;magnitudinem non excedens&gt;? <span class="italic">coll.</span> ยง 23 <span class="italic">Mayhoff.</span></a></li><script type="text/javascript">document.getElementById('note_LCL370_24_1').style.display = "none";</script></ul></section></notes></section>