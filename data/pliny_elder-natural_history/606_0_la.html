<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

vero tardius ex adverso referente; sed tum quoque
<span class="br"></span><span class="lineNumber">31</span><span class="br"></span>inproviso in auxilium advolare properant.<a class="footnoteLink" href="#note_LCL353_184_1" id="target_note_LCL353_184_1"><sup>1</sup></a> apparet acies quae protinus disponitur in loco ubi coniectus est pugnae; opponunt sese ab alto trepidosque in vada urguent. tum piscatores circumdant retia furcisque sublevant. mugilum nihilominus velocitas transilit; at illos excipiunt delphini et occidisse ad
<span class="br"></span><span class="lineNumber">32</span><span class="br"></span>praesens contenti cibos in victoriam differunt. opere proelium fervet includique retibus se fortissime urguentes gaudent ac, ne id ipsum fugam hostium stimulet, inter navigia et retia nantesve homines ita sensim elabuntur ut exitus non aperiant; saltu, quod est alias blandissimumi is, nullus conatur evadere, ni summittantur sibi retia. egressus protinus ante vallum proeliatur. ita peracta captura quos interemere diripiunt. sed enixioris operae quam in unius diei praemium conscii sibi opperiuntur in posterum, nec piscibus tantum sed et intrita panis e vino satiantur.</p>
<span class="br"></span><span class="lineNumber">33</span><span class="br"></span><p>X. Quae de eodem genere piscandi in Iasio sinu Mucianus tradit hoc differunt, quod ultro neque inclamati praesto sint partesque e manibus accipiant et suum quaeque cumba e delphinis socium habeat

</p></section><notes><section class="footnotes"><ul><li class="note" id="note_LCL353_184_1"><a class="footnoteCrossrefLink" href="#target_note_LCL353_184_1" title="Click to highlight in text"><sup class="lineRef">1</sup><span class="italic">Mueller</span>: aduolant properare <span class="italic">aut</span> aduolant propere.</a></li><script type="text/javascript">document.getElementById('note_LCL353_184_1').style.display = "none";</script></ul></section></notes></section>