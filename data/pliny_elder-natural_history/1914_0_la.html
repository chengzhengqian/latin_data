<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

scintillis. terra est alias rubra, alias<a class="footnoteLink" href="#note_LCL394_74_1" id="target_note_LCL394_74_1"><sup>1</sup></a> cineracea. excoqui non potest, nisi cum plumbo nigro aut cum vena plumbi—galenam vocant—, quae iuxta argenti venas plerumque reperitur. et eodem opere ignium discedit pars in plumbum, argentum autem innatat<a class="footnoteLink" href="#note_LCL394_74_2" id="target_note_LCL394_74_2"><sup>2</sup></a> superne, ut oleum aquis.</p>
<span class="br"></span><span class="lineNumber">96</span><span class="br"></span><p>Reperitur in omnibus paene provinciis, sed in Hispania pulcherrimum, id quoque in sterili solo atque etiam montibus, et ubicumque una inventa vena est, non procul invenitur alia. hoc quidem et in omni fere materia, unde metalla Graeci videntur dixisse. mirum, adhuc per Hispanias ab Hannibale inchoatos durare puteos. sua nomina ab inventoribus habent,
<span class="br"></span><span class="lineNumber">97</span><span class="br"></span>ex quis Baebelo appellatur hodie, qui <span class="sc">ccc</span> pondo Hannibali subministravit in dies, ad <span class="sc">md</span> passus iam cavato monte, per quod spatium aquatini<a class="footnoteLink" href="#note_LCL394_74_3" id="target_note_LCL394_74_3"><sup>3</sup></a> stantes noctibus diebusque egerunt aquas lucernarum mensura 
<span class="br"></span><span class="lineNumber">98</span><span class="br"></span>amnemque faciunt. argenti vena in summo reperta crudaria appellatur. finis antiquis fodiendi solebat esse alumen inventum; ultra nihil quaerebatur.
nuper inventa aeris vena infra alumen nullam finem spei fecit. odor ex argenti fodinis inimicus omnibus animalibus, sed maxime canibus. aurum argentumque quo mollius, eo pulchrius. lineas ex argento nigras praeduci plerique mirantur.</p>
<span class="br"></span><span class="lineNumber">99</span><span class="br"></span><p>XXXII. Est et lapis in iis venis, cuius vomica








</p></section><notes><section class="footnotes"><ul><li class="note" id="note_LCL394_74_1"><a class="footnoteCrossrefLink" href="#target_note_LCL394_74_1" title="Click to highlight in text"><sup class="lineRef">1</sup><span class="italic">V.l.</span> rufa alia.</a></li><script type="text/javascript">document.getElementById('note_LCL394_74_1').style.display = "none";</script><li class="note" id="note_LCL394_74_2"><a class="footnoteCrossrefLink" href="#target_note_LCL394_74_2" title="Click to highlight in text"><sup class="lineRef">2</sup>natat <span class="italic">B.</span></a></li><script type="text/javascript">document.getElementById('note_LCL394_74_2').style.display = "none";</script><li class="note" id="note_LCL394_74_3"><a class="footnoteCrossrefLink" href="#target_note_LCL394_74_3" title="Click to highlight in text"><sup class="lineRef">3</sup>aquatini <span class="italic">coni. Sillig</span>: Accitani <span class="italic">coni. Hardouin</span>: Iacetani <span class="italic">Pintianus</span>: aquitani.</a></li><script type="text/javascript">document.getElementById('note_LCL394_74_3').style.display = "none";</script></ul></section></notes></section>