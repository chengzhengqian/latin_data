<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

nocte deprehenditur, si vas cum aqua subiciatur, a quattuor digitorum intervallo descendentibus ante posterum diem, at si oleum eodem modo adsit,<a class="footnoteLink" href="#note_LCL371_464_1" id="target_note_LCL371_464_1"><sup>1</sup></a> in hamos curvatis. iidem in fistulam flore demisso mira
<span class="br"></span><span class="lineNumber">67</span><span class="br"></span>longitudine crescunt. ecce cum maxime nova forma eorum in Campania provenit mali cotonei effigie. forte primo natum ita audio unum, mox semine ex illo genus factum; melopeponas vocant. non pendent hi sed humi rotundantur, colore aureo. mirum in his praeter figuram coloremque et odorem quod maturitatem adepti quamquam non
<span class="br"></span><span class="lineNumber">68</span><span class="br"></span>pendentes statim a pediculo recedunt. Columella suum tradit commentum ut toto anno contingant, fruticem rubi quam vastissimum in apricum locum transferre et recidere duum digitorum relicta stirpe circa vernum aequinoctium; ita in medulla rubi semine cucumeris insito terra minuta fimoque circumaggeratas resistere frigori radices. cucumerum Graeci tria genera fecere, Laconicum, Scytalicum, Boeotium; ex his tantum Laconicum aqua gaudere. sunt qui herba nomine quae vocatur culix adtrita semen eorum maceratum seri iubeant, ut sine semine nascantur.</p>
<span class="br"></span><span class="lineNumber">69</span><span class="br"></span><p>XXIV. Similis et cucurbitis natura, dumtaxat in nascendo: aeque hiemem odere, amant rigua ac

</p></section><notes><section class="footnotes"><ul><li class="note" id="note_LCL371_464_1"><a class="footnoteCrossrefLink" href="#target_note_LCL371_464_1" title="Click to highlight in text"><sup class="lineRef">1</sup><span class="italic">Rackham</span> (<span class="italic">vel</span> &lt;subiectum&gt; sit): sit.</a></li><script type="text/javascript">document.getElementById('note_LCL371_464_1').style.display = "none";</script></ul></section></notes></section>