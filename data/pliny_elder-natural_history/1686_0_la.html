<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

oxymelitis aut aquae calidae cyathis quinque denarii unius pondere, sic et ad secundas mulierum efficax.</p>
<span class="br"></span><span class="lineNumber">139</span><span class="br"></span><p>LXXXIX. Sed Graeci clematidas et alias habent, unam quam aliqui aetiten vocant, alii laginen, nonnulli tenuem scamoniam. ramos habet bipedales,<a class="footnoteLink" href="#note_LCL393_100_1" id="target_note_LCL393_100_1"><sup>1</sup></a> foliosos, non dissimiles scamoniae, nisi quod nigriora minoraque sunt folia. invenitur in vineis arvisque. estur ut olus cum oleo ac sale, alvum ciet. eadem dysintericis cum lini semine ex vino austero sorbetur.
<span class="br"></span><span class="lineNumber">140</span><span class="br"></span>folia epiphoris inponuntur cum polenta subposito udo linteolo. strumas inposita ad suppurationem perducunt, deinde axungia adiecta percurant, item haemorrhoida cum oleo viridi, phthisicos iuvant cum melle. lactis quoque ubertatem faciunt in cibis, et infantibus inlita capillum alunt, ex aceto edentium venerem stimulant.</p>
<span class="br"></span><span class="lineNumber">141</span><span class="br"></span><p>XC. Est alia clematis Aegyptia cognomine, quae ab aliis daphnoides, ab aliis polygonoides vocatur, folio lauri, longa tenuisque, adversus serpentes et privatim aspidas ex aceto pota efficax.</p>
<span class="br"></span><span class="lineNumber">142</span><span class="br"></span><p>XCI. Aegyptus hanc maxime gignit, quae et aron, de qua inter bulbos diximus, magnae cum dracontio litis. quidam enim eandem esse dixere. Glaucias satu discrevit, dracontium silvestrem arum





</p></section><notes><section class="footnotes"><ul><li class="note" id="note_LCL393_100_1"><a class="footnoteCrossrefLink" href="#target_note_LCL393_100_1" title="Click to highlight in text"><sup class="lineRef">1</sup>bipedales <span class="italic">Hard.</span>: pedales <span class="italic">multi codd., Mayhoff.</span></a></li><script type="text/javascript">document.getElementById('note_LCL393_100_1').style.display = "none";</script></ul></section></notes></section>