<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

mulsi potu dato. neque alio ex animali numerosior materia ganeae: quinquaginta prope sapores, eum ceteris singuli. hinc censoriarum legum paginae, interdictaque cenis abdomina, glandia, testiculi, vulvae, sincipita verrina, ut tamen Publi mimorum poetae cena postquam servitutem exuerat nulla memoretur sine abdomine, etiam vocabulo suminis ab eo inposito.</p>
<span class="br"></span><span class="lineNumber">210</span><span class="br"></span><p>LXXVIII. Placuere autem et feri sues. iam Catonis censoris orationes aprunum exprobrant callum. in tres tamen partes diviso media ponebatur,
lumbus aprunus appellata. solidum aprum Romanorum primus in epulis adposuit P. Servilius Rullus, pater eius Rulli qui Ciceronis in consulatu legem agrariam promulgavit: tam propinqua origo nunc cotidianae rei est; et hoc annales notarunt, horum scilicet ad emendationem morum, quibus non tota quidem cena sed in principio bini ternique pariter manduntur apri.</p>
<span class="br"></span><span class="lineNumber">211</span><span class="br"></span><p>Vivaria eorum ceterarumque silvestrium primus togati generis invenit Fulvius Lippinus: is<a class="footnoteLink" href="#note_LCL353_146_1" id="target_note_LCL353_146_1"><sup>1</sup></a> in Tarquiniensi feras pascere instituit; nec diu imitatores
defuere L. Lucullus et Q. Hortensius.</p>
<span class="br"></span><span class="lineNumber">212</span><span class="br"></span><p>Sues ferae semel anno gignunt. maribus in coitu plurima asperitas; tunc inter se dimicant indurantes




</p></section><notes><section class="footnotes"><ul><li class="note" id="note_LCL353_146_1"><a class="footnoteCrossrefLink" href="#target_note_LCL353_146_1" title="Click to highlight in text"><sup class="lineRef">1</sup>is <span class="italic">add.</span>? <span class="italic">Mayhoff.</span></a></li><script type="text/javascript">document.getElementById('note_LCL353_146_1').style.display = "none";</script></ul></section></notes></section>