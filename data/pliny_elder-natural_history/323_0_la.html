<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Gazain. Agrippa a Pelusio Arsinoen Rubri maris oppidum per deserta <span class="sc">cxxv</span> p. tradit. tam parvo distat ibi tanta rerum naturae diversitas!</p>
<span class="br"></span><span class="lineNumber">66</span><span class="br"></span><p>XIII. Iuxta Syria litus occupat, quondam terrarum maxuma et plurimis distincta nominibus: namque Palaestine vocabatur qua contingit Arabas, et Iudaea, et Coele, exin Phoenice, et qua recedit intus Damascena,
ac magis etiamnum meridiana Babylonia, et eadem Mesopotamia inter Euphraten et Tigrin, quaque transit Taurum Sophene, citra vero eam Commagene, et ultra Armeniam Adiabene Assyria
<span class="br"></span><span class="lineNumber">67</span><span class="br"></span>ante dicta, et ubi Ciliciam attingit Antiochia. longitudo
eius inter Ciliciam et Arabiam <span class="sc">c͞c͞c͞c͞l͞x͞x͞</span> p. est, latitudo a Seleucia Pieria ad oppidum in Euphrate Zeugma <span class="sc">c͞l͞x͞x͞v͞</span>. qui subtilius dividunt circumfundi Syria Phoenicen volunt, et esse oram maritimam Syriae, cuius pars sit Idumaea et Iudaea, dein Phoenicen, dein Syriam. id quod praeiacet mare totum Phoenicium appellatur. ipsa gens Phoenicum in magna gloria litterarum inventionis et siderum navaliumque ac bellicarum artium.</p>
<span class="br"></span><span class="lineNumber">68</span><span class="br"></span><p>XIV. A Pelusio Chabriae castra, Casius mons, delubrum lovis Casii, tumulus Magni Pompei. Ostracine Arabia finitur, a Pelusio <span class="sc">l͞x͞v͞</span> p. mox Idumaea incipit et Palaestina ab emersu Sirbonis
</p></section><notes></notes></section>