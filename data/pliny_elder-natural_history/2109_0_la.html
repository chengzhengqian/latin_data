<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

viscerum, pallida bilis, rubens sanguinis. mala et in qua veluti furfures atque nubeculae apparent.
<span class="br"></span><span class="lineNumber">69</span><span class="br"></span>diluta quoque alba vitiosa est, mortifera vero crassa gravi odore et in pueris tenuis ac diluta. Magi vetant eius causa contra solem lunamque nudari aut umbram cuiusquam ab ipso respergi. Hesiodus iuxta obstantia reddi suadet, ne deum aliquem nudatio offendat. Osthanes contra mala medicamenta omnia auxiliari promisit matutinis suam cuique instillatam in pedem.</p>
<span class="br"></span><span class="lineNumber">70</span><span class="br"></span><p>XX. Quae ex mulierum corporibus traduntur ad portentorum miracula accedunt, ut sileamus divisos membratim in scelera abortus, mensum piacula quaeque alia non obstetrices modo verum etiam ipsae meretrices prodidere, capilli si crementur, odore serpentes fugari, eodem nidore vulvae morbo
<span class="br"></span><span class="lineNumber">71</span><span class="br"></span>strangulatas respirare, cinere eo quidem, si in testa sint cremati vel cum spuma argenti, scabritias oculorum ac prurigines emendari, item verrucas et infantium ulcera, cum melle capitis quoque vulnera et omnium ulcerum sinus, addito melle ac ture panos, podagras, cum adipe suillo sacrum ignem, sanguinem sisti, inlito item<a class="footnoteLink" href="#note_LCL418_50_1" id="target_note_LCL418_50_1"><sup>1</sup></a> formicationes corporum.</p>
<span class="br"></span><span class="lineNumber">72</span><span class="br"></span><p>XXI. De lactis usu convenit dulcissimum esse mollissimumque et in longa febre coeliacisque utilissimum, maxime eius quae iam infantem removerit.






</p></section><notes><section class="footnotes"><ul><li class="note" id="note_LCL418_50_1"><a class="footnoteCrossrefLink" href="#target_note_LCL418_50_1" title="Click to highlight in text"><sup class="lineRef">1</sup>item <span class="italic">Mayhoff</span>: et in <span class="italic">codd.</span>: et <span class="italic">vulg.</span></a></li><script type="text/javascript">document.getElementById('note_LCL418_50_1').style.display = "none";</script></ul></section></notes></section>