<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">120</span><span class="br"></span>exempta cortici tessella a latere calamo adigendo. tot modis insitam arborem vidimus iuxta Tiburtes tullios omni genere pomorum onustam, alio ramo nucibus, alio bacis, aliunde vite, piris, ficis, punicis malorumque generibus; sed huic brevis fuit vita. nec tamen omnia experimentis adsequi in natura<a class="footnoteLink" href="#note_LCL371_84_1" id="target_note_LCL371_84_1"><sup>1</sup></a> possumus; quaedam enim nasci nisi sponte nullo modo queunt, eaque inmitibus tantum et desertis locis proveniunt.
<span class="br"></span><span class="lineNumber">121</span><span class="br"></span>capacissima insitorum omnium ducitur platanus, postea robur, verum utraque sapores corrumpit. quaedam omni genere inseruntur, ut ficus, punicae<a class="footnoteLink" href="#note_LCL371_84_2" id="target_note_LCL371_84_2"><sup>2</sup></a>; vitis non recipit emplastra, nec quibus tenuis aut caducus rimosusque cortex, neque inoculationem siccae aut umoris exigui. fertilissima omnium inoculatio, postea emplastratio, sed utraque infirmissima; et quae cortice tantum nituntur vel levi aura ocissime deplantantur. inserere firmissimum et fecundius quam serere.</p>
<span class="br"></span><span class="lineNumber">122</span><span class="br"></span><p>Non est omittenda raritas unius exempli. Corellius eques Romanus Ateste genitus insevit castaneam suomet ipsam surculo in Neapolitano agro; sic facta est castanea quae ab eo nomen accepit inter laudatas. postea Tereus eiusdem libertus Corellianam iterum


</p></section><notes><section class="footnotes"><ul><li class="note" id="note_LCL371_84_1"><a class="footnoteCrossrefLink" href="#target_note_LCL371_84_1" title="Click to highlight in text"><sup class="lineRef">1</sup><span class="italic">Mayhoff</span>: adsequi naturam.</a></li><script type="text/javascript">document.getElementById('note_LCL371_84_1').style.display = "none";</script><li class="note" id="note_LCL371_84_2"><a class="footnoteCrossrefLink" href="#target_note_LCL371_84_2" title="Click to highlight in text"><sup class="lineRef">2</sup><span class="italic">Sic</span>? <span class="italic">Mayhoff</span>: ut ficus, ut punicae.</a></li><script type="text/javascript">document.getElementById('note_LCL371_84_2').style.display = "none";</script></ul></section></notes></section>