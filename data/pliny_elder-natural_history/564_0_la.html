<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

semenstrem vitam excedere. lacertae<a class="footnoteLink" href="#note_LCL353_100_1" id="target_note_LCL353_100_1"><sup>1</sup></a> Arabiae cubitales, in Indiae vero Nyso monte <span class="sc">xxiv</span> in longitudinem pedum, coloris<a class="footnoteLink" href="#note_LCL353_100_2" id="target_note_LCL353_100_2"><sup>2</sup></a> fulvi aut punicei aut caerulei.</p>
<span class="br"></span><span class="lineNumber">142</span><span class="br"></span><p>LXI. Ex his quoque animalibus quae nobiscum degunt multa sunt cognitu digna, fidelissimumque ante omnia homini canis atque equus. pugnasse adversus latrones canem pro domino accepimus confectumque plagis a corpore non recessisse, volucres ac feras abigentem; ab alio in Epiro agnitum in conventu percussorem domini laniatuque et latratu coactum fateri scelus. Garamantum regem canes CC ab exilio reduxere proeliati contra resistentes.
<span class="br"></span><span class="lineNumber">143</span><span class="br"></span>propter bella Colophonii itemque Castabalenses cohortes canum habuere; hae primae dimicabant in acie numquam detrectantes, haec erant fidissima auxilia nec stipendiorum indiga. canes defendere Cimbris caesis domus eorum plaustris inpositas. canis Iasone Lycio interfecto cibum capere noluit inediaque consumptus est. is vero cui nomen Hyrcani reddit Duris accenso regis Lysimachi rogo iniecit se flammae, similiterque Hieronis regis.
<span class="br"></span><span class="lineNumber">144</span><span class="br"></span>memorat et Pyrrhum Gelonis tyranni canem Philistus; memoratur et Nicomedis Bithyniae regis uxore eius Consingi lacerata propter lasciviorem cum marito iocum. apud nos Vulcatium nobilem qui Cascellium ius civile docuit asturcone e suburbano redeuntem, cum advesperavisset, canis a grassatore





</p></section><notes><section class="footnotes"><ul><li class="note" id="note_LCL353_100_1"><a class="footnoteCrossrefLink" href="#target_note_LCL353_100_1" title="Click to highlight in text"><sup class="lineRef">1</sup>lacertae? <span class="italic">Mayhoff</span>: lacesti.</a></li><script type="text/javascript">document.getElementById('note_LCL353_100_1').style.display = "none";</script><li class="note" id="note_LCL353_100_2"><a class="footnoteCrossrefLink" href="#target_note_LCL353_100_2" title="Click to highlight in text"><sup class="lineRef">2</sup>coloris? <span class="italic">Mayhoff</span>: colore.</a></li><script type="text/javascript">document.getElementById('note_LCL353_100_2').style.display = "none";</script></ul></section></notes></section>