<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">188</span><span class="br"></span><p>LXXIV. Caedi tempestivum quae decorticentur, ut teretes ad templa ceteraque usus rotundi, cum germinant,
alias cortice inextricabili et carie subnascente ei materiaque nigrescente, tigna et quibus auferat<a class="footnoteLink" href="#note_LCL370_510_1" id="target_note_LCL370_510_1"><sup>1</sup></a> securis corticem a bruma ad favonium aut, si praevenire
cogamur, arcturi occasu et ante eum fidiculae, novissima ratione solstitio: dies siderum horum reddentur suo loco. vulgo satis putant observare ne qua dedolanda sternatur ante editos suos fructus.
<span class="br"></span><span class="lineNumber">189</span><span class="br"></span>robur vere caesum teredinem sentit, bruma autem neque vitiatur neque pandatur, alias obnoxium etiam ut torqueat sese findatque, quod in subere
<span class="br"></span><span class="lineNumber">190</span><span class="br"></span>tempestive quoque caeso evenit. infinitum refert et lunaris ratio, nec nisi a <span class="sc">xx</span> in <span class="sc">xxx</span> caedi volunt. inter omnes vero convenit utilissime in coitu eius sterni, quem diem alii interlunii, alii silentis lunae appellant. sic certe Tiberius Caesar concremato ponte naumachiario larices ad restituendum caedi in
<span class="br"></span><span class="lineNumber">191</span><span class="br"></span>Raetia praefinivit. quidam dicunt ut in coitu et sub terra sit luna, quod fieri non potest nisi noctu.



</p></section><notes><section class="footnotes"><ul><li class="note" id="note_LCL370_510_1"><a class="footnoteCrossrefLink" href="#target_note_LCL370_510_1" title="Click to highlight in text"><sup class="lineRef">1</sup><span class="italic">Warmington</span>: aufert.</a></li><script type="text/javascript">document.getElementById('note_LCL370_510_1').style.display = "none";</script></ul></section></notes></section>