<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

naufragia docuere nuper hanc quoque materiam siccatam mari duritie incorrupta cospissari non ullo modo vehementius. nutriuntur optume splendescuntque
manus siccae fricatu a balineis maxime; nec vinis laeduntur ut iis genitae.</p>
<span class="br"></span><span class="lineNumber">100</span><span class="br"></span><p>Inter pauca nitidioris vitae instrumenta haec arbor est, quapropter insistendum ei quoque paululum videtur. nota etiam Homero fuit; thyon Graece vocatur, ab aliis thya. hanc itaque inter odores uri tradidit in deliciis Circae, quam deam volebat intellegi, magno errore eorum qui odoramenta in eo vocabulo accipiunt, cum praesertim eodem versu cedrum laricemque una tradat uri, quo manifestum
<span class="br"></span><span class="lineNumber">101</span><span class="br"></span>est de arboribus tantum locutum. Theophrastus, qui proximus a Magni Alexandri aetate scripsit circa<a class="footnoteLink" href="#note_LCL370_158_1" id="target_note_LCL370_158_1"><sup>1</sup></a> urbis Romae annum <span class="sc">ccccxxxx</span>, magnum iam huic arbori honorem tribuit, memoratas ex ea referens templorum veterum contignationes quandamque
immortalitatem materiae in tectis contra vitia
<span class="br"></span><span class="lineNumber">102</span><span class="br"></span>omnia incorruptae; radice nihil crispius, nec aliunde pretiosiora opera; praecipuam autem esse eam arborem
circa Hammonis delubrum, nasci et in interiore Cyrenaicae parte. de mensis tamen tacuit, et alias




</p></section><notes><section class="footnotes"><ul><li class="note" id="note_LCL370_158_1"><a class="footnoteCrossrefLink" href="#target_note_LCL370_158_1" title="Click to highlight in text"><sup class="lineRef">1</sup><span class="italic">Rackham</span>: haec circa.</a></li><script type="text/javascript">document.getElementById('note_LCL370_158_1').style.display = "none";</script></ul></section></notes></section>