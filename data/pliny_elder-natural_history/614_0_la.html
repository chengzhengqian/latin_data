<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Augusto piscis e mari ad pedes eius exilivit, quo argumento vates respondere Neptunum patrem adoptante tum sibi Sexto Pompeio—tanta erat navalis rei gloria—sub pedibus Caesaris futuros qui maria tempore illo tenerent.</p>
<span class="br"></span><span class="lineNumber">56</span><span class="br"></span><p>XXIII. Piscium feminae maiores quam mares. in quodam genere omnino non sunt mares, sicut erythinus
et channis, omnes enim ovis gravidae capiuntur. vagantur gregatim fere cuiusque generis squamosi. capiuntur ante solis ortum: tum maxime piscium fallitur visus. noctibus quies, set inlustribus aeque quam die cernunt. aiunt et si teratur gurges interesse capturae, itaque plures secundo tractu capi quam primo. gustu olei maxime, dein modicis imbribus gaudent alunturque: quippe et harundines quamvis in palude prognatae non tamen sine imbre adolescunt; et alias ubicumque pisces in eadem aqua adsidui, si non affluat, exanimantur.</p>
<span class="br"></span><span class="lineNumber">57</span><span class="br"></span><p>XXIV. Praegelidam hiemem omnes sentiunt, sed maxime qui lapidem in capite habere existimantur, ut lupi, chromes, sciaenae, phagri. cum asperae hiemes fuere, multi caeci capiuntur. itaque his mensibus iacent speluncis conditi (sicut in genere terrestrium retulimus), maxime hippurus et coracini, hieme non capti praeterquam statis diebus paucis et isdem semper, item murena et orphus, conger, percae et saxatiles omnes. terra quidem, hoc est



</p></section><notes></notes></section>