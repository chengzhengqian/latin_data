<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

causam se<a class="footnoteLink" href="#note_LCL353_182_1" id="target_note_LCL353_182_1"><sup>1</sup></a> leti fatentem non reversum in maria atque in sicco expirasse. hoc idem et Naupacti
<span class="br"></span><span class="lineNumber">28</span><span class="br"></span>accidisse Theophrastus tradit. nec modus exemplorum:
eadem Amphilochi et Tarentini de pueris delphinisque narrant; quae faciunt ut credatur Arionem quoque citharoedicae artis, interficere nautis in mari parantibus ad intercipiendos eius quaestus, eblanditum uti prius caneret cithara, congregatis cantu delphinis, cum se iecisset in mare exceptum ab uno Taenarum in litus pervectum.</p>
<span class="br"></span><span class="lineNumber">29</span><span class="br"></span><p>IX. Est provinciae Narbonensis et in Nemausiensi agro stagnum Latera appellatum ubi cum homine delphini societate piscantur. innumera vis mugilum stato tempore angustis faucibus stagni in mare erumpit observata aestus reciprocatione, qua de causa praetendi non queunt retia, aeque molem ponderis nullo modo toleratura<a class="footnoteLink" href="#note_LCL353_182_2" id="target_note_LCL353_182_2"><sup>2</sup></a> etiamsi non sollertia insidiaretur<a class="footnoteLink" href="#note_LCL353_182_3" id="target_note_LCL353_182_3"><sup>3</sup></a> tempori. simili ratione in altum protinus tendunt quod vicino gurgite efficitur, locumque solum pandendis retibus habilem effugere
<span class="br"></span><span class="lineNumber">30</span><span class="br"></span>festinant. quod ubi animadvertere piscantes,—concurrit autem multitudo temporis gnara et magis etiam voluptatis huius avida,—totusque populus e litore quanto potest clamore conciet simonem in spectaculi eventum, celeriter delphini exaudiunt desideria aquilonum flatu vocem prosequente, austro



</p></section><notes><section class="footnotes"><ul><li class="note" id="note_LCL353_182_1"><a class="footnoteCrossrefLink" href="#target_note_LCL353_182_1" title="Click to highlight in text"><sup class="lineRef">1</sup>causam se? <span class="italic">Mayhoff</span>: causa.</a></li><script type="text/javascript">document.getElementById('note_LCL353_182_1').style.display = "none";</script><li class="note" id="note_LCL353_182_2"><a class="footnoteCrossrefLink" href="#target_note_LCL353_182_2" title="Click to highlight in text"><sup class="lineRef">2</sup><span class="italic">v.ll.</span> tolleretur, tolletur.</a></li><script type="text/javascript">document.getElementById('note_LCL353_182_2').style.display = "none";</script><li class="note" id="note_LCL353_182_3"><a class="footnoteCrossrefLink" href="#target_note_LCL353_182_3" title="Click to highlight in text"><sup class="lineRef">3</sup><span class="italic">Rackham</span>: insidietur.</a></li><script type="text/javascript">document.getElementById('note_LCL353_182_3').style.display = "none";</script></ul></section></notes></section>