<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

nobis docebimus et invisis quoque herbis inseruisse remedia, quippe cum medicinas dederit etiam aculeatis.
<span class="br"></span><span class="lineNumber">16</span><span class="br"></span>haec enim proxime restant ex iis quas priore libro nominavimus, in quibus ipsis providentiam naturae satis admirari amplectique non est. dederat quas diximus molles cibisque gratas, pinxerat remedia
in floribus visuque ipso animos invitaverat
<span class="br"></span><span class="lineNumber">17</span><span class="br"></span>etiam deliciis auxilia permiscens. excogitavit<a class="footnoteLink" href="#note_LCL392_306_1" id="target_note_LCL392_306_1"><sup>1</sup></a> aliquas aspectu hispidas, tactu truces, ut tantum non vocem ipsius fingentis illas rationemque reddentis exaudire videamur, ne se<a class="footnoteLink" href="#note_LCL392_306_2" id="target_note_LCL392_306_2"><sup>2</sup></a> depascat avida quadripes, ne procaces
manus rapiant, ne neglecta vestigia obterant ne insidens ales infringat, iis muniendo aculeis telisque armando, remediis ut tuta ac salva sint. ita hoc quoque quod in iis odimus hominum causa excogitatum est.</p>
<span class="br"></span><span class="lineNumber">18</span><span class="br"></span><p>VIII. Clara in primis aculeatarum erynge est sive eryngion contra serpentes et venena omnia nascens. adversus ictus morsusque radix eius bibitur drachmae pondere in vino aut, si plerumque tales iniurias comitetur
et febris, ex aqua. inlinitur plagis, peculiariter
efficax contra chersydros ac ranas. vero omnibus contra toxica et aconita efficaciorem Heraclides
medicus in iure anseris decoctam arbitratur.
<span class="br"></span><span class="lineNumber">19</span><span class="br"></span>Apollodorus adversus toxica cum rana<a class="footnoteLink" href="#note_LCL392_306_3" id="target_note_LCL392_306_3"><sup>3</sup></a> decoquit,





</p></section><notes><section class="footnotes"><ul><li class="note" id="note_LCL392_306_1"><a class="footnoteCrossrefLink" href="#target_note_LCL392_306_1" title="Click to highlight in text"><sup class="lineRef">1</sup><span class="italic">Ante</span> excogitavit <span class="italic">add.</span> en <span class="italic">Mayhoff.</span></a></li><script type="text/javascript">document.getElementById('note_LCL392_306_1').style.display = "none";</script><li class="note" id="note_LCL392_306_2"><a class="footnoteCrossrefLink" href="#target_note_LCL392_306_2" title="Click to highlight in text"><sup class="lineRef">2</sup>se <span class="italic">codd.</span>: scilicet <span class="italic">Mayhoff.</span></a></li><script type="text/javascript">document.getElementById('note_LCL392_306_2').style.display = "none";</script><li class="note" id="note_LCL392_306_3"><a class="footnoteCrossrefLink" href="#target_note_LCL392_306_3" title="Click to highlight in text"><sup class="lineRef">3</sup>rana: “<span class="italic">videtur aut</span> cum rana <span class="italic">corruptum esse aut post</span> rana <span class="italic">intercidisse</span> in aceto <span class="italic">vel tale quid,</span>” <span class="italic">Mayhoff.</span></a></li><script type="text/javascript">document.getElementById('note_LCL392_306_3').style.display = "none";</script></ul></section></notes></section>