<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Absilae, castellum Sebastopolis a Phaside <span class="sc">c͞</span>, gens Sanicarum, oppidum Cygnus, flumen et oppidum Penius; deinde multis nominibus Heniochorum gentes.</p>
<span class="br"></span><span class="lineNumber">15</span><span class="br"></span><p>V. Subicitur Ponti regio Colica, in qua iuga Caucasi ad Ripaeos montes torquentur, ut dictum est, altero latere in Euxinum et Maeotium devexa, altero in Caspium et Hyrcanium mare. reliqua litora fere nationes tenent Melanchlaeni, Coraxi urbe Colchorum
Dioscuriade iuxta fluvium Anthemunta nunc deserta, quondam adeo clara ut Timosthenes in eam <span class="sc">ccc</span> nationes dissimilibus linguis descendere prodiderit;
et postea a nostris <span class="sc">cxxx</span> interpretibus negotia
<span class="br"></span><span class="lineNumber">16</span><span class="br"></span>gesta ibi. sunt qui conditam eam ab Amphito et Thelchio Castoris ac Pollucis aurigis putent, a quibus ortam Heniochorum gentem fere constat. <span class="sc">c͞</span> a<a class="footnoteLink" href="#note_LCL352_348_1" id="target_note_LCL352_348_1"><sup>1</sup></a> Dioscuriade
oppidum Heracleum distat, a Sebastopoli <span class="sc">l͞x͞x͞</span>. Achaei, Mardi, Cercetae, post eos Serri. Cephalotomi. in intimo eo tractu Pityus oppidum opulentissimum ab Heniochis direptum est. a tergo eius Epagerritae, Sarmatarum populus, in Caucasi
<span class="br"></span><span class="lineNumber">17</span><span class="br"></span>iugis, post quem Sauromatae. ad hos profugerat Mithridates Claudio principe, narravitque Thalos iis esse confinis qui ab oriente Caspii maris fauces





</p></section><notes><section class="footnotes"><ul><li class="note" id="note_LCL352_348_1"><a class="footnoteCrossrefLink" href="#target_note_LCL352_348_1" title="Click to highlight in text"><sup class="lineRef">1</sup><span class="italic">Mayhoff</span>: ca <span class="italic">aul</span> a.</a></li><script type="text/javascript">document.getElementById('note_LCL352_348_1').style.display = "none";</script></ul></section></notes></section>