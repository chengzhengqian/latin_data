<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

resina laudatissima; materiae vero ipsi aeternitas, itaque et simulacra deorum ex ea factitaverunt: cedrinus est Romae in delubro Apollo Sosianus Seleucia advectus. cedro similis in Arcadia est arbor, in Phrygia frutex vocatur cedrys.</p>
<span class="br"></span><span class="lineNumber">54</span><span class="br"></span><p>XII. Syria et terebinthum habet. ex iis mascula est sine fructu, feminarum duo genera: alteri fructus rubet lentis magnitudine, alteri pallidus cum vite maturescit, non grandior faba, odore iucundior, tactu osus. resincirca Iden Troadis et in Macedonia brevis arbor haec atque fruticosa, in Damasco Syriae magna. materies ei admodum lenta ac fidelis ad vetustatem, nigri splendoris, flos racemosus olivae modo, sed rubens, folia densa. fert et folliculos emittentes quaedam animalia ceu culices lentoremque
<span class="br"></span><span class="lineNumber">55</span><span class="br"></span>resinosum qui et ex cortice erumpit.</p>
<p>XIII. Et rhus Syriae mascula fert sterili femina, folio ulmi paulo longiore et piloso, foliorum semper inter se contrariis pediculis, gracili brevique ramo. pelles candidae conficiuntur iis. semen lenti simile cum uva rubescit, quod vocatur rhus, medicamentis necessarium.</p>
<span class="br"></span><span class="lineNumber">56</span><span class="br"></span><p>XIV. Et Aegypto multa genera quae non aliubi, ante omnia ficus ob id Aegyptia cognominata.




</p></section><notes></notes></section>