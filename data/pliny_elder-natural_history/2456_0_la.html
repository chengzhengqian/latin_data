<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

potoria. splendor est iis sine viribus nitorque verius quam splendor. sed in pretio varietas colorum subinde circumagentibus se maculis in purpuram candoremque et tertium ex utroque, ignescente veluti per transitum coloris purpura aut rubescente
<span class="br"></span><span class="lineNumber">22</span><span class="br"></span>lacteo. sunt qui maxime in iis laudent extremitates et quosdam colorum repercussus, quales in caelesti arcu spectantur imi.<a class="footnoteLink" href="#note_LCL419_180_1" id="target_note_LCL419_180_1"><sup>1</sup></a> aliis maculae pingues
placent—tralucere quicquam aut pallere vitium est—itemque
sales verrucaeque non eminentes, sed, ut in corpore etiam, plerumque sessiles. aliqua et in odore commendatio est.</p>
<span class="br"></span><span class="lineNumber">23</span><span class="br"></span><p>IX. Contraria huic causa crystallum facit, gelu vehementiore concretum.<a class="footnoteLink" href="#note_LCL419_180_2" id="target_note_LCL419_180_2"><sup>2</sup></a> non aliubi certe reperitur quam ubi maxime hibernae nives rigent, glaciemque esse certum est, unde nomen Graeci dedere. oriens et hanc mittit, quoniam Indicae nulla praefertur. nascitur et in Asia, vilissima circa Alabanda et Orthosiam finitimisque,<a class="footnoteLink" href="#note_LCL419_180_3" id="target_note_LCL419_180_3"><sup>3</sup></a> item in Cypro, sed laudata
<span class="br"></span><span class="lineNumber">24</span><span class="br"></span>in Europa Alpium iugis. Iuba auctor est et in quadam insula Rubri maris ante Arabiam sita nasci, quae Necron vocetur, et in ea quae iuxta gemmam topazum ferat, cubitalemque effossam a Pythagora






</p></section><notes><section class="footnotes"><ul><li class="note" id="note_LCL419_180_1"><a class="footnoteCrossrefLink" href="#target_note_LCL419_180_1" title="Click to highlight in text"><sup class="lineRef">1</sup>spectantur imi. aliis BF <span class="italic">Ianus</span> (<span class="italic">qui sic dist.</span>): spectantur. iam aliis <span class="italic">Mayhoff, fortasse recte</span>: imi <span class="italic">om.</span> Ldh <span class="italic">edd. vett.</span></a></li><script type="text/javascript">document.getElementById('note_LCL419_180_1').style.display = "none";</script><li class="note" id="note_LCL419_180_2"><a class="footnoteCrossrefLink" href="#target_note_LCL419_180_2" title="Click to highlight in text"><sup class="lineRef">2</sup>concretum <span class="italic">ego</span>: concreto <span class="italic">codd.</span>; <span class="italic">fortasse</span> gelu vehementiore &lt;umorel&gt; concreto: <span class="italic">cf.</span> § 21, 26.</a></li><script type="text/javascript">document.getElementById('note_LCL419_180_2').style.display = "none";</script><li class="note" id="note_LCL419_180_3"><a class="footnoteCrossrefLink" href="#target_note_LCL419_180_3" title="Click to highlight in text"><sup class="lineRef">3</sup>finitimisque B: finitimisque montibus <span class="italic">cod.</span> h, <span class="italic">cod. Poll.</span></a></li><script type="text/javascript">document.getElementById('note_LCL419_180_3').style.display = "none";</script></ul></section></notes></section>