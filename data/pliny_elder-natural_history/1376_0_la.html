<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

quae Graeci vocant ἀποστήματα. decoctae autem universae sucus dentium motus stabilit et dolores inhibet, vinum cum ea fervefactum oculorum etiam impetus. folia eius cum recentibus cupressi contusa
et inposita, ipsa quoque tosta in argilla ac
<span class="br"></span><span class="lineNumber">17</span><span class="br"></span>trita cum adipe anseris vulneribus medetur. nec non ramentis corticis recens podagras refrigerat, et ardores capitis, infantium maxime, et ignes sacros vel isdem strigmentis inpositis vel seminibus. sucus ex strigmentis inlitus cum rosaceo et aceto febrium ardores refrigerat. aridae cinis inpositus mire combusta sanat. Chrysippus medicus damnabat eas in cibis, sed omnium consensu stomacho utilissimae iudicantur et interaneorum vesicarumque exulcerationibus.</p>
<span class="br"></span><span class="lineNumber">18</span><span class="br"></span><p>IX. Est et rapo vis medica. perniones fervens inpositum sanat, item frigus pellit e pedibus. aqua decocti eius fervens podagris etiam frigidis medetur, et crudum tusum cum sale cuicumque vitio pedum. semen inlitum et potum in vino contra serpentes et toxica salutare esse proditur, a multis vero antidoti
<span class="br"></span><span class="lineNumber">19</span><span class="br"></span>vim habere in vino et oleo. Democritus in totum ea abdicavit in cibis propter inflationes, Diocles magnis laudibus tulit, etiam venerem stimulari ab iis professus, item Dionysius, magisque si eruca condirentur,
tosta quoque articulorum dolori cum adipe prodesse.</p>
</section><notes></notes></section>