<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

sentiunt hausta hirudine (quam sanguisugam vulgo coepisse appellari adverto): haec ubi in ipso animae canali se fixit, intolerando adficit dolore.</p>
<span class="br"></span><span class="lineNumber">30</span><span class="br"></span><p>Durissimum dorso tergus, ventri molle, saetarum nullum tegimentum, ne in cauda quidem praesidium abigendo taedio muscarum—namque id et tanta vastitas sentit—sed cancellata cutis et invitans id genus animalium odore; ergo cum extentis<a class="footnoteLink" href="#note_LCL353_24_1" id="target_note_LCL353_24_1"><sup>1</sup></a> recepere
examina, artatis in rugas repente cancellis conprehensas enecant, hoc iis pro cauda, iuba, villo est.</p>
<span class="br"></span><span class="lineNumber">31</span><span class="br"></span><p>Dentibus ingens pretium et deorum simulacris lautissima ex his materia. invenit luxuria commendationem
et aliam expetiti in callo manus saporis haut alia de causa, credo, quam quia ipsum ebur sibi mandere videtur. magnitudo dentium videtur quidem in templis praecipua, sed tamen in extremis Africae, qua confinis Aethiopiae est, postium vicem in domiciliis praebere, saepesque in his et pecorum stabulis pro palis elephantorum dentibus fieri Polybius tradidit auctore Gulusa regulo.</p>
<span class="br"></span><span class="lineNumber">32</span><span class="br"></span><p>XI. Elephantos fert Africa ultra Syrticas solitudines
et in Mauretania, ferunt Aethiopes et Trogodytae, ut dictum est, sed maximos India bellantesque




</p></section><notes><section class="footnotes"><ul><li class="note" id="note_LCL353_24_1"><a class="footnoteCrossrefLink" href="#target_note_LCL353_24_1" title="Click to highlight in text"><sup class="lineRef">1</sup><span class="italic">Mueller</span>: extenti.</a></li><script type="text/javascript">document.getElementById('note_LCL353_24_1').style.display = "none";</script></ul></section></notes></section>