<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

quorum duri sunt minus cernunt quam quorum umidi. serpentium catulis et hirundinum pullis si quis eruat
<span class="br"></span><span class="lineNumber">153</span><span class="br"></span>renasci tradunt. insectorum omnium et testacei operimenti oculi moventur sicut quadripedum aures. quibus fragilia operimenta, his oculi duri. omnia talia et pisces et insecta non habent genas nec integunt oculos; omnibus membrana vitri modo tralucida obtenditur.</p>
<span class="br"></span><span class="lineNumber">154</span><span class="br"></span><p>LVI. Palpebrae in genis homini utrimque. mulieribus
fuco<a class="footnoteLink" href="#note_LCL353_528_1" id="target_note_LCL353_528_1"><sup>1</sup></a> etiam infectae cotidiano: tanta est decoris adfectatio ut tinguantur oculi quoque. alia de causa hoc natura dederat, ceu vallum quoddam visus et prominens munimentum contra occursantia animalia aut alia fortuito incidentia. defluere eas
<span class="br"></span><span class="lineNumber">155</span><span class="br"></span>haut inmerito venere abundantibus tradunt. ex ceteris nulli sunt nisi quibus et in reliquo corpore pili. sed quadripedibus in superiore tantum gena, volucribus
in inferiore, et quibus molle tergus, ut serpentibus,
et quadripedum quae ova pariunt, ut lacertae. struthocamelus alitum sola ut homo utrimque palpebras habet.</p>
<span class="br"></span><span class="lineNumber">156</span><span class="br"></span><p>LVII. Ne genae quidem omnibus, item<a class="footnoteLink" href="#note_LCL353_528_2" id="target_note_LCL353_528_2"><sup>2</sup></a> neque nictatio nisi<a class="footnoteLink" href="#note_LCL353_528_3" id="target_note_LCL353_528_3"><sup>3</sup></a> his quae animal generant. graviores alitum inferiore gena conivent, eaedem nictantur ab angulis membrana obeunte. columbae et similia utraque conivent. at quadripedes quae ova pariunt, ut testudines, crocodili, inferiore tantum, sine ulla



</p></section><notes><section class="footnotes"><ul><li class="note" id="note_LCL353_528_1"><a class="footnoteCrossrefLink" href="#target_note_LCL353_528_1" title="Click to highlight in text"><sup class="lineRef">1</sup><span class="italic">Mayhoff</span>: vero.</a></li><script type="text/javascript">document.getElementById('note_LCL353_528_1').style.display = "none";</script><li class="note" id="note_LCL353_528_2"><a class="footnoteCrossrefLink" href="#target_note_LCL353_528_2" title="Click to highlight in text"><sup class="lineRef">2</sup>item? <span class="italic">Mayhoff</span>: ideo.</a></li><script type="text/javascript">document.getElementById('note_LCL353_528_2').style.display = "none";</script><li class="note" id="note_LCL353_528_3"><a class="footnoteCrossrefLink" href="#target_note_LCL353_528_3" title="Click to highlight in text"><sup class="lineRef">3</sup><span class="italic">Mayhoff ex Aristotele</span>: nictationis.</a></li><script type="text/javascript">document.getElementById('note_LCL353_528_3').style.display = "none";</script></ul></section></notes></section>