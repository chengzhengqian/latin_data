<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

coloris tota corpora rubrica inlinunt. at ex Africae parte Medimni, dein Nomades cynocephalorum lacte viventes, Alabi, Syrbotae qui octonum cubitorum 
<span class="br"></span><span class="lineNumber">191</span><span class="br"></span>esse dicuntur. Aristocreon Libyae latere a Meroe oppidum Tollen dierum <span class="sc">v</span> itinere tradit. inde dierum <span class="sc">xii</span> Aesar oppidum Aegyptiorum qui Psammetichum fugerint (in eo produntur annis<a class="footnoteLink" href="#note_LCL352_480_1" id="target_note_LCL352_480_1"><sup>1</sup></a> <span class="sc">c͞c͞c͞</span> habitasse), contra in Arabico latere Diaron oppidum esse eorum. Bion autem Sapen vocat quod ille Aesar, et ipso nomine advenas ait significari; caput eorum in insula Sembobitin, et tertium in Arabia Sinat. inter montes autem et Nilum Simbarri sunt, Palugges, in ipsis vero montibus Asachae multis nationibus; abesse a mari dicuntur dierum <span class="sc">v</span> itinere; vivunt elephantorum venatu. insula in Nilo Sembritarum 
<span class="br"></span><span class="lineNumber">192</span><span class="br"></span>reginae paret. ab ea Nubaei Aethiopes dierum <span class="sc">viii</span> itinere (oppidum eorum Nilo inpositum Tenupsis), Sesambri, apud quos quadrupedes omnes sine auribus, etiam elephanti. at ex Africae parte Ptonebari, Ptoemphani qui canem pro rege habent, motu eius imperia augurantes, Harusbi oppido longe ab Nilo sito, postea Archisarmi, Phalliges, Marigarri,
<span class="br"></span><span class="lineNumber">193</span><span class="br"></span>Chasamari. Bion et alia oppida in insulis tradit: a Sembobiti Meroen versus dierum toto itinere <span class="sc">xx</span>,

</p></section><notes><section class="footnotes"><ul><li class="note" id="note_LCL352_480_1"><a class="footnoteCrossrefLink" href="#target_note_LCL352_480_1" title="Click to highlight in text"><sup class="lineRef">1</sup><span class="italic">Edd. vet.</span>: prodente se.</a></li><script type="text/javascript">document.getElementById('note_LCL352_480_1').style.display = "none";</script></ul></section></notes></section>