<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

uva dependente in domibus templisque, saepe expiata
magnis eventibus. sedere in ore infantis tum etiam Ptatonis, suavitatem illam praedulcis eloquii portendentes; sedere in castris Drusi imperatoris cum prosperrime pugnatum apud Arbalonem est, haut quaquam perpetua haruspicum coniectura, qui
<span class="br"></span><span class="lineNumber">56</span><span class="br"></span>dirum id ostentum existimant semper. duce prenso totum tenetur agmen, amisso dilabitur migratque ad alios; esse utique sine rege non possunt. invitae autem interemunt eos cum plures fuere, potiusque nascentium domos diruunt. si proventus desperatur,
<span class="br"></span><span class="lineNumber">57</span><span class="br"></span>tunc et fucos abigunt. quamquam et de his video dubitari propriumque iis genus esse aliquos existimare,
sicut furibus, grandissimis inter illos sed nigris lataque alvo, ita appellatis quia furtim devorent mella. certum est ab apibus fucos interfici; utique regem non habent aequo modo<a class="footnoteLink" href="#note_LCL353_466_1" id="target_note_LCL353_466_1"><sup>1</sup></a>; si<a class="footnoteLink" href="#note_LCL353_466_2" id="target_note_LCL353_466_2"><sup>2</sup></a> sine aculeo nascantur in quaestione est.</p>
<span class="br"></span><span class="lineNumber">58</span><span class="br"></span><p>Umido vere melior fetus, sicco mel copiosius. quod si defecit aliquas alvos cibus, impetum in proximas
faciunt rapinae proposito; at illae contra dirigunt aciem, et si custos adsit, alterutra pars quae sibi favere sensit non adpetit eum. ex aliis quoque


</p></section><notes><section class="footnotes"><ul><li class="note" id="note_LCL353_466_1"><a class="footnoteCrossrefLink" href="#target_note_LCL353_466_1" title="Click to highlight in text"><sup class="lineRef">1</sup>aequo modo <span class="italic">cum praec. edd.</span>: et quo modo.</a></li><script type="text/javascript">document.getElementById('note_LCL353_466_1').style.display = "none";</script><li class="note" id="note_LCL353_466_2"><a class="footnoteCrossrefLink" href="#target_note_LCL353_466_2" title="Click to highlight in text"><sup class="lineRef">2</sup>si <span class="italic">add. Jan.</span></a></li><script type="text/javascript">document.getElementById('note_LCL353_466_2').style.display = "none";</script></ul></section></notes></section>