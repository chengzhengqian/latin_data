<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">122</span><span class="br"></span><p>LVIII. Farina ex hordeo et cruda et decocta collectiones impetusque discutit, lenit, concoquit. decoquitur alias in mulsa aqua aut fico sicca, at<a class="footnoteLink" href="#note_LCL392_382_1" id="target_note_LCL392_382_1"><sup>1</sup></a> iocineris doloribus, cum pus concoqui opus est, in vino; cum inter coquendum discutiendumque cura est, tunc in aceto melius aut in faece aceti aut in cotoneis pirisve decoctis; ad multipedae morsus cum melle, ad serpentium in aceto et contra suppurantia, ad extrahendas suppurationes ex posca addita resina
<span class="br"></span><span class="lineNumber">123</span><span class="br"></span>Gallica; ad concoctiones vero et ulcera vetera cum resina, ad duritias cum fimo columbarum aut fico sicca aut cinere, ad nervorum inflammationes aut intestinorum vel laterum dolores cum papavere aut meliloto, et quotiens ab ossibus caro recedit, ad strumas cum pice et inpubis pueri urina cum oleo. cum Graeco feno contra praecordiorum tumores vel
<span class="br"></span><span class="lineNumber">124</span><span class="br"></span>in febribus cum melle vel adipe vetusto. suppuratis triticea farina multo lenior. nervis cum hyoscyami suco inlinitur, ex aceto et melle lentigini. zeae, ex qua alicam fieri diximus, efficacior etiam hordeacea videtur, trimenstris mollior, ex vino rubro ad scorpionum
ictus tepida et sanguinem excreantibus, item




</p></section><notes><section class="footnotes"><ul><li class="note" id="note_LCL392_382_1"><a class="footnoteCrossrefLink" href="#target_note_LCL392_382_1" title="Click to highlight in text"><sup class="lineRef">1</sup>sicca, at <span class="italic">Detlefsen</span>: siccat VG: <span class="italic">ceteri codd. aut</span> sicca ut <span class="italic">aut</span> sicca.</a></li><script type="text/javascript">document.getElementById('note_LCL392_382_1').style.display = "none";</script></ul></section></notes></section>