<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

attritu odoratus verrucas papulasque tollit. populi ferunt et in foliis guttam ex qua apes propolim faciunt. gutta quoque ad quae propolis ex aqua efficax.</p>
<span class="br"></span><span class="lineNumber">48</span><span class="br"></span><p>XXXIII. Ulmi et folia et cortex et rami vim habent spissandi et volnera contrahendi. corticis utique interior tilia lepras sedat et folia ex aceto inlita. corticis denarii pondus potum in hemina aquae frigidae alvum purgat pituitasque et aquas privatim trahit. inponitur et collectionibus lacrima et volneribus
et ambustis quae decocto fovere prodest.
<span class="br"></span><span class="lineNumber">49</span><span class="br"></span>umor in folliculis arboris huius nascens cuti nitorem inducit faciemque gratiorem praestat. cauliculi foliorum primi vino decocti tumores sanant extrahuntque
per fistulas. idem praestant et tiliae corticis. multi corticem commanducatum volneribus utilissimum
putant, folia trita aqua adspersa pedum tumori. umor quoque e medulla, uti diximus, castratae arboris effluens capillum reddit capiti inlitus defluentesque continet.</p>
<span class="br"></span><span class="lineNumber">50</span><span class="br"></span><p>XXXIV. Arbor tilia lenius ad eadem fere utilis est atque<a class="footnoteLink" href="#note_LCL393_40_1" id="target_note_LCL393_40_1"><sup>1</sup></a> oleaster. folia autem tantum in usu et ad infantium ulcera et in ore, et commanducata et decocta urinam cient, menses sistunt inlita, sanguinem pota detrahunt.</p>
</section><notes><section class="footnotes"><ul><li class="note" id="note_LCL393_40_1"><a class="footnoteCrossrefLink" href="#target_note_LCL393_40_1" title="Click to highlight in text"><sup class="lineRef">1</sup>atque <span class="italic">cum codd. fere omnibus Detlefsen</span>: ad quae <span class="italic">cum</span> X <span class="italic">Mayhoff, qui</span> atque <span class="italic">contra Plinii usum esse dicit.</span></a></li><script type="text/javascript">document.getElementById('note_LCL393_40_1').style.display = "none";</script></ul></section></notes></section>