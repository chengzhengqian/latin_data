<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

dedit. buteonem hunc appellant Romani, familia etiam ex eo cognominata, cum prospero auspicio in ducis navi sedisset. epileum Graeci vocant qui solus omni tempore apparet, ceteri hieme
<span class="br"></span><span class="lineNumber">22</span><span class="br"></span>abeunt. distinctio generum ex aviditate: alii non nisi e terra rapiunt avem, alii non nisi circa arbores volitantem, alii sedentem in sublimi, aliqui volantem in aperto. itaque et columbae novere ex his pericula, visoque considunt, vel subvolant, contra naturam eius auxiliantes sibi. in insula Africae Cerne in oceano accipitres totius Massaesyliae humi fetificant, nec alibi nascuntur, illis adsueti gentibus.</p>
<span class="br"></span><span class="lineNumber">23</span><span class="br"></span><p>X. In Thraciae parte super Amphipolim homines et accipitres societate quadam aucupantur: hi ex silvis et harundinetis excitant aves, illi supervolantes deprimunt rursus; captas aucupes dividunt cum his. traditum est missas in sublime ibi<a class="footnoteLink" href="#note_LCL353_306_1" id="target_note_LCL353_306_1"><sup>1</sup></a> excipere eos, et cum sit tempus capturae, clangore ac volatus genere invitare ad occasionem. simile quiddam lupi ad Maeotim paludem faciunt; nam nisi partem a piscantibus suam accepere, expansa corum retia lacerant.</p>
<span class="br"></span><span class="lineNumber">24</span><span class="br"></span><p>Accipitres avium non edunt corda. nocturnus accipiter cybindis vocatur, rarus etiam in silvis, interdiu
minus cernens. bellum internecivum gerit cum aquila, cohaerentesque saepe prenduntur.</p>
</section><notes><section class="footnotes"><ul><li class="note" id="note_LCL353_306_1"><a class="footnoteCrossrefLink" href="#target_note_LCL353_306_1" title="Click to highlight in text"><sup class="lineRef">1</sup><span class="italic">v.l</span>. sibi.</a></li><script type="text/javascript">document.getElementById('note_LCL353_306_1').style.display = "none";</script></ul></section></notes></section>