<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">57</span><span class="br"></span>Simili modo Elpis Samius natione in Africam delatus nave iuxta litus conspecto leone hiatu minaci arborem
fuga petit Libero patre invocato, quoniam tum praecipuus votorum locus est cum spei nullus est. neque profugienti, cum potuisset, fera institerat, et procumbens ad arborem hiatu quo terruerat miserationem quaerebat. os morsu avidiore inhaeserat
dentibus cruciabatque inedia, non tantum<a class="footnoteLink" href="#note_LCL353_44_1" id="target_note_LCL353_44_1"><sup>1</sup></a> poena in ipsis eius telis, suspectantem ac velut mutis precibus orantem, dum<a class="footnoteLink" href="#note_LCL353_44_2" id="target_note_LCL353_44_2"><sup>2</sup></a> fortuitis<a class="footnoteLink" href="#note_LCL353_44_3" id="target_note_LCL353_44_3"><sup>3</sup></a> fides<a class="footnoteLink" href="#note_LCL353_44_4" id="target_note_LCL353_44_4"><sup>4</sup></a>
<span class="br"></span><span class="lineNumber">58</span><span class="br"></span>non est contra feram, multoque diutius miraculo quam metu cessatur. set<a class="footnoteLink" href="#note_LCL353_44_5" id="target_note_LCL353_44_5"><sup>5</sup></a> degressus tandem evellit praebenti et qua maxime opus esset adcommodanti; traduntque quamdiu navis ea in litore steterit retulisse
gratiam venatus adgerendo. qua de causa Libero patri templum in Samo Elpis sacravit, quod ab eo facto Graeci κεχηνότος Διονύσου appellavere. ne miremur postea vestigia hominum intellegi a feris, cum etiam auxilia ab uno animalium sperent: cur enim non ad alia iere, aut unde medicas manus hominis sciunt? nisi forte vis malorum etiam feras omnia experiri cogit.</p>
<span class="br"></span><span class="lineNumber">59</span><span class="br"></span><p>Aeque memorandum et de panthera tradit De







</p></section><notes><section class="footnotes"><ul><li class="note" id="note_LCL353_44_1"><a class="footnoteCrossrefLink" href="#target_note_LCL353_44_1" title="Click to highlight in text"><sup class="lineRef">1</sup><span class="italic">Mayhoff</span>: ntantum <span class="italic">aut</span> tantum.</a></li><script type="text/javascript">document.getElementById('note_LCL353_44_1').style.display = "none";</script><li class="note" id="note_LCL353_44_2"><a class="footnoteCrossrefLink" href="#target_note_LCL353_44_2" title="Click to highlight in text"><sup class="lineRef">2</sup>dum—cessatur? <span class="italic">supra ante</span> neque profugienti <span class="italic">transponenda Warmington.</span></a></li><script type="text/javascript">document.getElementById('note_LCL353_44_2').style.display = "none";</script><li class="note" id="note_LCL353_44_3"><a class="footnoteCrossrefLink" href="#target_note_LCL353_44_3" title="Click to highlight in text"><sup class="lineRef">3</sup><span class="italic">Sillig</span>: fortuita.</a></li><script type="text/javascript">document.getElementById('note_LCL353_44_3').style.display = "none";</script><li class="note" id="note_LCL353_44_4"><a class="footnoteCrossrefLink" href="#target_note_LCL353_44_4" title="Click to highlight in text"><sup class="lineRef">4</sup><span class="italic">Mayhoff</span>?: fidens.</a></li><script type="text/javascript">document.getElementById('note_LCL353_44_4').style.display = "none";</script><li class="note" id="note_LCL353_44_5"><a class="footnoteCrossrefLink" href="#target_note_LCL353_44_5" title="Click to highlight in text"><sup class="lineRef">5</sup><span class="italic">Mayhoff</span>?: cessatum est.</a></li><script type="text/javascript">document.getElementById('note_LCL353_44_5').style.display = "none";</script></ul></section></notes></section>