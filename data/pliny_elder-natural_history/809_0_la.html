<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

partibus quaedam religio, sicut in dextera: osculis
<span class="br"></span><span class="lineNumber">251</span><span class="br"></span>aversa adpetitur, in fide porrigitur. antiquis Graeciae in supplicando mentum attingere mos erat. est in aure ima memoriae locus, quem tangentes antestamur<a class="footnoteLink" href="#note_LCL353_590_1" id="target_note_LCL353_590_1"><sup>1</sup></a>; est post aurem aeque dexteram Nemeseos (quae dea Latinum nomen ne in Capitolio quidem invenit), quo referimus tactum ore proximum a minimo digitum, veniam sermonis a dis ibi recondentes.<a class="footnoteLink" href="#note_LCL353_590_2" id="target_note_LCL353_590_2"><sup>2</sup></a></p>
<span class="br"></span><span class="lineNumber">252</span><span class="br"></span><p>CIV. Varices in cruribus viro tantum, mulieri raro. C. Marium qui VII cos. fuit stanti sibi extrahi passum unum hominum Oppius auctor est.</p>
<span class="br"></span><span class="lineNumber">253</span><span class="br"></span><p>CV. Omnia animalia a dextris partibus incedunt, sinistris incubant. reliqua ut libitum est gradiuntur,
leo tantum et camelus pedatim, hoc est ut sinister pes non transeat dextrum sed subsequatur. pedes homini maximi; feminis tenuiores in omni genere; surae homini tantum et crura carnosa. reperitur apud auctores quendam in Aegypto non habuisse suras. vola homini tantum (exceptis
<span class="br"></span><span class="lineNumber">254</span><span class="br"></span>quibusdam: namque et hinc cognomina inventa Planci, Plauti, Pansae, Scauri, sicut a cruribus Vari, Vatiae, Vatini, quae vitia et in quadripedibus). solidas habent ungulas quae non sunt cornigera: igitur pro his telum ungulae ictus est illis. nec


</p></section><notes><section class="footnotes"><ul><li class="note" id="note_LCL353_590_1"><a class="footnoteCrossrefLink" href="#target_note_LCL353_590_1" title="Click to highlight in text"><sup class="lineRef">1</sup><span class="italic">Lipsius</span>: attestamur.</a></li><script type="text/javascript">document.getElementById('note_LCL353_590_1').style.display = "none";</script><li class="note" id="note_LCL353_590_2"><a class="footnoteCrossrefLink" href="#target_note_LCL353_590_2" title="Click to highlight in text"><sup class="lineRef">2</sup><span class="italic">v.l.</span> a dis exposcentes.</a></li><script type="text/javascript">document.getElementById('note_LCL353_590_2').style.display = "none";</script></ul></section></notes></section>