<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

frigidas nitro et oleo multi praecepere, sicut adversus lepras, lentigines; podagris in balneis uti. solia nitri prosunt atrophis, opisthotonis, tetanis. sal nitrum sulpuri concoctum in lapidem vertitur.</p>
<span class="br"></span><span class="lineNumber">123</span><span class="br"></span><p>XLVII. Spongearum genera diximus in naturis aquatilium marinorum. quidam ita distingunt: alias ex his mares tenui fistula spissioresque, persorbentes, quae et tinguntur in deliciis, aliquando et purpura; alias feminas maioribus fistulis ac perpetuis; maribus<a class="footnoteLink" href="#note_LCL418_454_1" id="target_note_LCL418_454_1"><sup>1</sup></a>
alias duriores, quas appellant tragos, tenuissimis
fistulis atque densissimis. candidae cura fiunt: e mollissimis recentes per aestatem tinctae salis spuma ad lunam et pruinas sternuntur inversae, hoc est qua parte adhaesere, ut candorem bibant. animal
<span class="br"></span><span class="lineNumber">124</span><span class="br"></span>esse docuimus, etiam cruore inhaerente. aliqui narrant et auditu regi eas contrahique ad sonum, exprimentes abundantiam umoris, nec avelli petris posse, ideo abscidi ac saniem remittere. quin et eas<a class="footnoteLink" href="#note_LCL418_454_2" id="target_note_LCL418_454_2"><sup>2</sup></a> quae ab aquilone sint genitae praeferunt ceteris, nec usquam diutius durare spiritum medici adfirmant. sic et prodesse corporibus, quia nostro suum misceant, et ideo magis recentes magisque umidas, sed minus


    







</p></section><notes><section class="footnotes"><ul><li class="note" id="note_LCL418_454_1"><a class="footnoteCrossrefLink" href="#target_note_LCL418_454_1" title="Click to highlight in text"><sup class="lineRef">1</sup>maribus <span class="italic">codd.:</span> e maribus <span class="italic">Hermolaus Barbarus:</span> in maribus <span class="italic">Sillig.</span></a></li><script type="text/javascript">document.getElementById('note_LCL418_454_1').style.display = "none";</script><li class="note" id="note_LCL418_454_2"><a class="footnoteCrossrefLink" href="#target_note_LCL418_454_2" title="Click to highlight in text"><sup class="lineRef">2</sup><span class="italic">Ante eas lacunam indicat Mayhoff, qui fere</span> abscisas aliquamdiu vivere <span class="italic">excidisse putat.</span></a></li><script type="text/javascript">document.getElementById('note_LCL418_454_2').style.display = "none";</script></ul></section></notes></section>