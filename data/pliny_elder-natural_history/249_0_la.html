<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Alyzia, Stratos, Argos Amphilochicum cognomina tum, amnis Achelous e Pindo fluens atque Acarnaniam ab Aetolia dirimens et Artemitam insulam adsiduo terrae invectu continenti adnectens.</p>
<span class="br"></span><span class="lineNumber">6</span><span class="br"></span><p>II. Aetolorum populi Athamanes, Tymphaei, Ephyri, Aenienses, Perrhaebi, Dolopes, Maraces, Atraces, a quibus Atrax amnis Ionio mari infunditur. Aetoliae oppidum Calydon <span class="sc">v͞i͞i͞</span> <span class="sc">d</span> passuum a mari iuxta Evenum amnem, dein Macynia, Molycria, cuius a tergo Chalcis mons et Taphiassus. at in ora promunturium Antirrium, ubi ostium Corinthiaci
sinus minus <span class="sc">m</span> p. latitudine influentis Aetolosque
dirimentis a Peloponneso. promunturium quod contra procedit appellatur Rhion. sed in Corinthio sinu oppida Aetoliae Naupactus, Eupalimna, et in mediterraneo Pleuron, Halicarna. montes clari in Dodone Tomarus, in Ambracia Crania, in Acarnania Aracynthus, in Aetolia Achaton, Panaetolium, Macynium.</p>
<span class="br"></span><span class="lineNumber">7</span><span class="br"></span><p>III. Proxumi Aetolis Locri cognominantur Ozolae, immunes. oppidum Oeanthe, portus Apollinis Phaestii,
sinus Crisaeus; intus oppida Argyna, Eupalia, Phaestum, Calamisus. ultra Cirrhaei Phocidis campi,
oppidum Cirrha, portus Chalaeon, a quo <span class="sc">v͞i͞i͞</span> p. introrsus liberum oppidum Delphi sub monte Parnaso
<span class="br"></span><span class="lineNumber">8</span><span class="br"></span>clarissimi in terris oraculi Apollinis. fons Castalius, amnis Cephisus praefluens Delphos, ortus in Lilaea



</p></section><notes></notes></section>