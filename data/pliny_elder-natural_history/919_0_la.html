<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

nigerque vulgares. tument vero mammarum modo bumasti; praelongis dactyli porriguntur acinis. est et illa naturae lascivia ut praegrandibus adhaereant parvi comites, suavitate certantes; leptorragas has
<span class="br"></span><span class="lineNumber">16</span><span class="br"></span>vocant. durant aliae per hiemes, pensili concamaratae
nodo; aliae in sua tantum continentur anima ollis fictilibus et insuper doliis inclusae, stipatae vinaceis circumsudantibus; aliis gratiam, qui et vinis, fumus adfert, fabrilisque in ea re gloriam praecipuam<a class="footnoteLink" href="#note_LCL370_196_1" id="target_note_LCL370_196_1"><sup>1</sup></a> fornacibus Africae Tiberii Caesaris auctoritas
fecit; ante eum Raeticis prior mensa erat uvis
<span class="br"></span><span class="lineNumber">17</span><span class="br"></span>ex<a class="footnoteLink" href="#note_LCL370_196_2" id="target_note_LCL370_196_2"><sup>2</sup></a> Veroniensium agro. quin et a patientia nomen acinis datur passis. conduntur et musto uvae, ipsaeque vino suo inebriantur, aliae decocto in musto dulcescunt; aliae vero subolem novam in ipsa matre expectant tralucidae vitro, additque acinis eandem quam in doliis amphorisve duratricem illam
<span class="br"></span><span class="lineNumber">18</span><span class="br"></span>firmitatem austeritas picis infusa pediculo. iam inventa vitis per se in vino picem resipiens, Viennensem
agrum nobilitans Taburno Sotanoque et Helvico generibus, non pridem haec inlustrata atque Vergilii vatis aetate incognita, a cuius obitu <span class="sc">xc</span> aguntur





</p></section><notes><section class="footnotes"><ul><li class="note" id="note_LCL370_196_1"><a class="footnoteCrossrefLink" href="#target_note_LCL370_196_1" title="Click to highlight in text"><sup class="lineRef">1</sup><span class="italic">Mayhoff</span>: in ea gloria praecipua in.</a></li><script type="text/javascript">document.getElementById('note_LCL370_196_1').style.display = "none";</script><li class="note" id="note_LCL370_196_2"><a class="footnoteCrossrefLink" href="#target_note_LCL370_196_2" title="Click to highlight in text"><sup class="lineRef">2</sup>uvis ex <span class="italic">Mayhoff</span>: et ullis (e villis <span class="italic">edd.</span>).</a></li><script type="text/javascript">document.getElementById('note_LCL370_196_2').style.display = "none";</script></ul></section></notes></section>