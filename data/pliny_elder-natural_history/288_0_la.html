<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">105</span><span class="br"></span><p>XVII. Gallia omnis Comata uno nomine appellata in tria populorum genera dividitur, amnibus maxime distincta: a Scalde ad Sequanam Belgica, ab eo ad Garunnam Celtica eademque Lugdunensis, inde ad Pyrenaei montis excursum Aquitanica, Aremorica antea dicta. universam oram |<span class="sc">x͞v͞i͞i͞</span>|<span class="sc">l͞</span> Agrippa, Galliarum inter Rhenum et Pyrenaeum atque oceanum ac montes Cebennam et Iures, quibus Narbonensem Galliam excludit, longitudinem <span class="sc">c͞c͞c͞c͞x͞x͞</span>, latitudinem <span class="sc">c͞c͞c͞x͞v͞i͞i͞i͞</span> computavit.</p>
<span class="br"></span><span class="lineNumber">106</span><span class="br"></span><p>A Scaldi incolunt extera Texuandri pluribus nominibus, dein Menapi, Morini, Oromarsaci iuncti pago qui Chersiacus vocatur, Britanni, Ambiani, Bellovaci, Bassi; introrsus Catoslugi, Atrebates, Nervi liberi, Veromandui, Suaeuconi, Suessiones liberi. Ulmanectes liberi, Tungri, Sunuci, Frisiavones, Baetasi, Leuci liberi, Treveri liberi antea, et Lingones foederati, Remi foederati, Mediomatrici, Sequani, Raurici, Helveti; coloniae Equestris et Raurica. Rhenum autem accolentes Germaniae gentium in eadem provincia Nemetes, Triboci, Vangiones, in Ubiis colonia Agrippinensis, Guberni, Batavi et quos in insulis diximus Rheni.</p>
<span class="br"></span><span class="lineNumber">107</span><span class="br"></span><p>XVIII. Lugdunensis Gallia habet Lexovios, Veliocasses,
Galetos, Venetos, Abrincatuos, Ossismos, flumen clarum Ligerem, sed paeninsulam spectatiorem
excurrentem in oceanum a fine Ossismorum




</p></section><notes></notes></section>