<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

causa quidam hanc androsaemon vocavere. usus seminis ad ischiadicos poti duabus drachmis in hydromelitis sextario. alvum solvit, bilem detrahit. inlinitur et ambustis.</p>
<span class="br"></span><span class="lineNumber">38</span><span class="br"></span><p>XXI. Aphaca tenuia admodum folia habet et<a class="footnoteLink" href="#note_LCL393_412_1" id="target_note_LCL393_412_1"><sup>1</sup></a> pusilla. altior lenticula et<a class="footnoteLink" href="#note_LCL393_412_2" id="target_note_LCL393_412_2"><sup>2</sup></a> siliquas maiores fert in quibus terna aut quaterna semina sunt nigriora et minora lenticula. nascitur in arvis. natura ad spissandum efficacior quam lenti, reliquos usus eosdem habet. stomachi alvique fluctiones sistit semen decoctum.</p>
<span class="br"></span><span class="lineNumber">39</span><span class="br"></span><p>XXII. Alcibium qualis esset herba non repperi apud auctores, sed radicem eius et folia trita ad serpentis morsum inponi et bibi, folia quantum manus capiat trita cum vini meri cyathis tribus aut radicem drachmarum trium pondere cum vini eadem mensura.</p>
<span class="br"></span><span class="lineNumber">40</span><span class="br"></span><p>XXIII. Alectoros lophos, quae apud nos crista dicitur, folia habet similia gallinacei cristae plura, caulem tenuem, semen nigrum in siliquis. utilis tussientibus cocta cum faba fresa, melle addito et caligini oculorum. solidum semen coicitur in oculum, nec turbat, sed in se caliginem contrahit, mutat colorem et ex nigro albicare incipit et intumescit ac per se exit.</p>
<span class="br"></span><span class="lineNumber">41</span><span class="br"></span><p>XXIV. Alum nos vocamus, Graeci symphyton petraeum simile cunilae bubulae, foliis parvis, ramis





</p></section><notes><section class="footnotes"><ul><li class="note" id="note_LCL393_412_1"><a class="footnoteCrossrefLink" href="#target_note_LCL393_412_1" title="Click to highlight in text"><sup class="lineRef">1</sup>et <span class="italic">post</span> habet <span class="italic">coni. Mayhoff.</span></a></li><script type="text/javascript">document.getElementById('note_LCL393_412_1').style.display = "none";</script><li class="note" id="note_LCL393_412_2"><a class="footnoteCrossrefLink" href="#target_note_LCL393_412_2" title="Click to highlight in text"><sup class="lineRef">2</sup>et VRd <span class="italic">Mayhoff</span>: est Er <span class="italic">vulg., Detlefsen.</span></a></li><script type="text/javascript">document.getElementById('note_LCL393_412_2').style.display = "none";</script></ul></section></notes></section>