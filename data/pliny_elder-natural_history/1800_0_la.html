<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

nigro maturescente cum hordeo. natura semini spissandi, alvum sistit, urinam ciet, vesicae cum vino bibitur.</p>
<span class="br"></span><span class="lineNumber">86</span><span class="br"></span><p>LIV. Est aliud hypericon, quod aliqui caro<a class="footnoteLink" href="#note_LCL393_328_1" id="target_note_LCL393_328_1"><sup>1</sup></a> appellant, folio tamaricis—et sub ea nascitur—sed pinguioribus foliis et minus<a class="footnoteLink" href="#note_LCL393_328_2" id="target_note_LCL393_328_2"><sup>2</sup></a> rubentibus, odoratum, palmo altius, suave, leniter acutum. vis semini excalfactoria, et ideo inflammationem facit, sed stomacho non inutile, praecipuum ad stranguriam, si exulcerata non sit vesica. medetur et pleuriticis ex
<span class="br"></span><span class="lineNumber">87</span><span class="br"></span>vino potum,</p>
<p>LV. vesicae autem callithrix trita simul cum cumino et data ex vino albo. verbenaca quoque cum foliis decocta ad tertias vel radix eius e mulso calido calculos eicit, item perpressa, quae Arreti et in Illyrico nascitur, in aqua decocta ex tribus heminis ad unam pota, trifolium ex vino sumptum et chrysanthemum, anthemis quoque calculos eicit, parvis a radice foliis quinis, caulibus





</p></section><notes><section class="footnotes"><ul><li class="note" id="note_LCL393_328_1"><a class="footnoteCrossrefLink" href="#target_note_LCL393_328_1" title="Click to highlight in text"><sup class="lineRef">1</sup>caro <span class="italic">codd., Detlefsen</span>: corin e <span class="italic">Dioscoride Hermolaus Barbarus</span>:
caron <span class="italic">vulg., Mayhoff.</span></a></li><script type="text/javascript">document.getElementById('note_LCL393_328_1').style.display = "none";</script><li class="note" id="note_LCL393_328_2"><a class="footnoteCrossrefLink" href="#target_note_LCL393_328_2" title="Click to highlight in text"><sup class="lineRef">2</sup>minus] minutis <span class="italic">Mayhoff e Dioscoride, qui scribit</span> (III 157) φύλλον ἔχει παραπλήσιον τῷ τῆς ἐρείκης, μικρότερον δὲ καὶ
λιπαρώτερον καὶ ἐρυθρόν. <span class="italic">Fortasse</span> minoribus.</a></li><script type="text/javascript">document.getElementById('note_LCL393_328_2').style.display = "none";</script></ul></section></notes></section>