<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

picis, ut odor vino contingat et saporis quaedam acumina.
vehementius id fieri arbitrantur crudo flore resinae excitarique lenitatem, e diverso crapula conpesci feritatem nimiam frangique virus aut, ubi pigra lenitas torpeat, virus addi, Liguriae maxime
<span class="br"></span><span class="lineNumber">125</span><span class="br"></span>Circumpadanisque mustis. crapulae utilitas discernitur
hoc modo: pugnacibus mustis crapulae plus inditur, lenibus parcius. sunt qui et<a class="footnoteLink" href="#note_LCL370_268_1" id="target_note_LCL370_268_1"><sup>1</sup></a> utroque condiri velint; nec non aliqua est musti picea<a class="footnoteLink" href="#note_LCL370_268_2" id="target_note_LCL370_268_2"><sup>2</sup></a> natura, vitiumque musto quibusdam in locis iterum sponte fervere, qua calamitate deperit sapor: vappae accipit nomen, probrosum etiam hominum cum degeneravit
animus. aceti enim nequitiae inest virtus magnos ad usus, et sine quis mitior vita degi non
<span class="br"></span><span class="lineNumber">126</span><span class="br"></span>possit. cetero vinorum medicaminis tanta cura est ut cinere apud quosdam ceu gypso alibi et quibus diximus modis instaurentur; sed cinerem e vitis sarmentis aut quercu praeferunt. quin et marinam aquam eiusdem rei gratia ex alto peti iubent servarique
ab aequinoctio verno, aut certe nocte solstitio




</p></section><notes><section class="footnotes"><ul><li class="note" id="note_LCL370_268_1"><a class="footnoteCrossrefLink" href="#target_note_LCL370_268_1" title="Click to highlight in text"><sup class="lineRef">1</sup>et <span class="italic">Mayhoff</span>: ex.</a></li><script type="text/javascript">document.getElementById('note_LCL370_268_1').style.display = "none";</script><li class="note" id="note_LCL370_268_2"><a class="footnoteCrossrefLink" href="#target_note_LCL370_268_2" title="Click to highlight in text"><sup class="lineRef">2</sup><span class="italic">Urlichs</span>: alia que est mulsi pice et.</a></li><script type="text/javascript">document.getElementById('note_LCL370_268_2').style.display = "none";</script></ul></section></notes></section>