<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

adnotaverim, accepimus et serpentem latrasse cum pulsus est regno Tarquinius.</p>
<span class="br"></span><span class="lineNumber">154</span><span class="br"></span><p>LXIV. Eidem Alexandro et equi magna raritas contigit. Bucephalan eum vocarunt sive ab aspectu torvo sive ab insigni taurini capitis armo inpressi. <span class="sc">xvi</span> talentis ferunt ex Philonici Pharsalii grege emptum etiam tum puero capto eius decore. neminem
hic alium quam Alexandrum regio instratu ornatus recepit in sedem, alias passim recipiens. idem in proeliis memoratae cuiusdam perhibetur operae, Thebarum oppugnatione vulneratus in alium transire Alexandrum non passus; multa praeterea eiusdem modi, propter quae rex defuncto ei duxit exequias urbemque tumulo circumdedit
<span class="br"></span><span class="lineNumber">155</span><span class="br"></span>nomine eius. nec Caesaris dictatoris quemquam alium recepisse dorso equus traditur, idemque similis humanis pedes priores habuisse, hac effigie locatus ante Veneris Genetricis aedem. fecit et divus Augustus equo tumulum, de quo Germanici Caesaris carmen est. Agrigenti conplurium equorum tumuli pyramides habent. equum adamatum a Samiramide
<span class="br"></span><span class="lineNumber">156</span><span class="br"></span>usque in coitum<a class="footnoteLink" href="#note_LCL353_108_1" id="target_note_LCL353_108_1"><sup>1</sup></a> Iuba auctor est. Scythici quidem equitatus equorum gloria strepunt: occiso regulo ex provocatione dimicantem hostem, cum ad spoliandum






</p></section><notes><section class="footnotes"><ul><li class="note" id="note_LCL353_108_1"><a class="footnoteCrossrefLink" href="#target_note_LCL353_108_1" title="Click to highlight in text"><sup class="lineRef">1</sup>usque ad rogum? <span class="italic">Brotier.</span></a></li><script type="text/javascript">document.getElementById('note_LCL353_108_1').style.display = "none";</script></ul></section></notes></section>