<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

fecit etiam ubi bona certa non fecerat: quamobrem primum crimina dicemus.</p>
<span class="br"></span><span class="lineNumber">33</span><span class="br"></span><p>Terram amaram [probaverim]<a class="footnoteLink" href="#note_LCL371_24_1" id="target_note_LCL371_24_1"><sup>1</sup></a> demonstrant eius<a class="footnoteLink" href="#note_LCL371_24_2" id="target_note_LCL371_24_2"><sup>2</sup></a> atrae degeneresque herbae, frigidam autem retor-ride nata, item uliginosam tristia, rubricam oculi argillamque, operi difficillimas quaeque rastros aut vomeres ingentibus glaebis onerent, quamquam non quod operi hoc et fructui adversum; item e contrario cineraceam et sabulum album; nam sterilis denso callo facile deprehenditur vel uno ictu cuspidis.
<span class="br"></span><span class="lineNumber">34</span><span class="br"></span>Cato breviter atque ex suo more vitia determinat: ‘Terram cariosam cave neve plaustro neve pecore inpellas.’ quid putamus hac appellatione ab eo tantopere reformidari ut paene vestigiis quoque interdicat? redigamus ad ligni cariem, et inveniemus illa quae in tantum abominatur vitia aridae, fistulosae, scabrae, canentis, exesae, pumicosae.
<span class="br"></span><span class="lineNumber">35</span><span class="br"></span>plus dixit una significatione quam possit ulla copia sermonis enarrari. est enim interpretatione vitiorum quaedam non aetate, quae nulla in ea intellegi potest, sed natura sua anilis,<a class="footnoteLink" href="#note_LCL371_24_3" id="target_note_LCL371_24_3"><sup>3</sup></a> terra, et ideo infecunda
<span class="br"></span><span class="lineNumber">36</span><span class="br"></span>ad omnia atque inbecilla. idem agrum optimum iudicat ab radice montium planitie in meridiem excurrentem,<a class="footnoteLink" href="#note_LCL371_24_4" id="target_note_LCL371_24_4"><sup>4</sup></a> qui est totius Italiae situs, terram vero teneram quae vocetur pulla; erit igitur haec optima







</p></section><notes><section class="footnotes"><ul><li class="note" id="note_LCL371_24_1"><a class="footnoteCrossrefLink" href="#target_note_LCL371_24_1" title="Click to highlight in text"><sup class="lineRef">1</sup><span class="italic">Secl. Mayhoff</span> (<span class="italic">vel</span> probaturis).</a></li><script type="text/javascript">document.getElementById('note_LCL371_24_1').style.display = "none";</script><li class="note" id="note_LCL371_24_2"><a class="footnoteCrossrefLink" href="#target_note_LCL371_24_2" title="Click to highlight in text"><sup class="lineRef">2</sup><span class="italic">Mayhoff</span>: eas.</a></li><script type="text/javascript">document.getElementById('note_LCL371_24_2').style.display = "none";</script><li class="note" id="note_LCL371_24_3"><a class="footnoteCrossrefLink" href="#target_note_LCL371_24_3" title="Click to highlight in text"><sup class="lineRef">3</sup><span class="italic">Mayhoff</span>: anus.</a></li><script type="text/javascript">document.getElementById('note_LCL371_24_3').style.display = "none";</script><li class="note" id="note_LCL371_24_4"><a class="footnoteCrossrefLink" href="#target_note_LCL371_24_4" title="Click to highlight in text"><sup class="lineRef">4</sup><span class="italic">Rackham</span>: excurrente.</a></li><script type="text/javascript">document.getElementById('note_LCL371_24_4').style.display = "none";</script></ul></section></notes></section>