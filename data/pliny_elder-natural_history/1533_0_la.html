<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

somnium autem generum eorum radices scorpionibus adversantur.</p>
<span class="br"></span><span class="lineNumber">48</span><span class="br"></span><p>XXII. Coronopus oblonga herba est cum fissuris. seritur interim, quoniam radix coeliacis praeclare facit in cinere tosta.</p>
<p>XXIII. Et anchusae radix in usu est, digitali crassitudine. finditur papyri modo manusque inficit sanguineo colore, praeparat lanas pretiosis coloribus. sanat ulcera in cerato, praecipue senum, item adusta. liquari non potest in aqua, oleo dissolvitur, idque
<span class="br"></span><span class="lineNumber">49</span><span class="br"></span>sincerae experimentum est. datur et ad renium dolores drachma eius potui in vino aut, si febris sit, in decocto balani, item iocinerum vitiis et lienis et bile subfusis. lepris et lentigini inlinitur ex aceto. folia trita cum melle et farina luxatis inponuntur, et pota drachmis duabus in mulso alvum sistunt. pulices necare radix in aqua decocta traditur.</p>
<span class="br"></span><span class="lineNumber">50</span><span class="br"></span><p>XXIV. Est et alia similis pseudoanchusa ob id appellata, a quibusdam vero echis aut doris et multis aliis nominibus, lanuginosior et minus pinguis, tenuioribus foliis languidioribus. radix in oleo non fundit rubentem sucum, et hoc ab anchusa discernitur.
contra serpentes efficacissima potu foliorum vel seminis. folia ictibus inponuntur. virus serpentes
fugat. bibitur et propter spinam. folium





</p></section><notes></notes></section>