<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

utilis inter pauca, lieni quoque ac iocineri. eadem pota denarii unius pondere ex aqua mulsa suspiriosos sanat, sic et pleuriticos et omnes lateris dolores.</p>
<span class="br"></span><span class="lineNumber">98</span><span class="br"></span><p>Apocyni semen ex aqua—frutex est folio hederae, molliore tamen, et minus longis viticulis, semine acuto, diviso, lanuginoso, gravi odore—canes et omnes quadripedes necat in cibo datum.</p>
<span class="br"></span><span class="lineNumber">99</span><span class="br"></span><p>LIX. Dictum<a class="footnoteLink" href="#note_LCL393_72_1" id="target_note_LCL393_72_1"><sup>1</sup></a> rosmarinum est. duo genera eius: alterum sterile, alterum cui et caulis et semen resinaceum, quod cachrys vocatur. foliis odor turis. radix vulnera sanat viridis inposita et sedis procidentia, condylomata, haemorrhoidas, sucus et fruticis et radicis morbum regium et ea quae repurganda
<span class="br"></span><span class="lineNumber">100</span><span class="br"></span>sunt. oculorum aciem exacuit. semen ad vetera pectoris vitia datur potui et ad vulvas cum vino et pipere, menses adiuvat, podagris inlinitur cum aerina farina, purgat etiam lentigines et quae excalfacienda sint, aut cum sudor quaerendus, inlitum, item convulsis.
auget et lacte in vino potum, item radix. ipsa herba strumis cum aceto inlinitur, ad tussim cum melle prodest.</p>
<span class="br"></span><span class="lineNumber">101</span><span class="br"></span><p>LX. Cachrys multa genera habet, ut diximus. sed haec quae ex rore supra dicto nascitur, si fricetur,
resinosa est. adversatur venenis et venenatis praeterquam anguibus. sudores movet, tormina discutit, lactis ubertatem facit.</p>
</section><notes><section class="footnotes"><ul><li class="note" id="note_LCL393_72_1"><a class="footnoteCrossrefLink" href="#target_note_LCL393_72_1" title="Click to highlight in text"><sup class="lineRef">1</sup>dictum <span class="italic">add. Urlichs</span>: <span class="italic">post</span> rosmarinum <span class="italic">trans. Mayhoff.</span></a></li><script type="text/javascript">document.getElementById('note_LCL393_72_1').style.display = "none";</script></ul></section></notes></section>