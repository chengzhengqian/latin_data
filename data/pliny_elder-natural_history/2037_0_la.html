<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

curae supra modum anxiae miraretur; dixit enim omnia sibi cum illo paria esse aut illi meliora, sed uno se praestare, quod manum de tabula sciret<a class="footnoteLink" href="#note_LCL394_320_1" id="target_note_LCL394_320_1"><sup>1</sup></a> tollere, memorabili praecepto nocere saepe nimiam diligentiam. fuit autem non minoris simplicitatis quam artis. Melanthio dispositione cedebat, Asclepiodoro de<a class="footnoteLink" href="#note_LCL394_320_2" id="target_note_LCL394_320_2"><sup>2</sup></a> mensuris, hoc est quanto quid a quoque distare deberet.</p>
<span class="br"></span><span class="lineNumber">81</span><span class="br"></span><p>Scitum inter Protogenen et eum quod accidit. ille Rhodi vivebat, quo cum Apelles adnavigasset, avidus cognoscendi opera eius fama tantum sibi cogniti, continuo officinam petiit. aberat ipse, sed tabulam amplae magnitudinis in machina aptatam una<a class="footnoteLink" href="#note_LCL394_320_3" id="target_note_LCL394_320_3"><sup>3</sup></a> custodiebat anus. haec foris esse Protogenen respondit interrogavitque, a quo quaesitum diceret. ‘ab hoc,’ inquit Apelles adreptoque penicillo lineam
<span class="br"></span><span class="lineNumber">82</span><span class="br"></span>ex colore duxit summae tenuitatis per tabulam. et reverso Protogeni quae gesta erant anus indicavit. ferunt artificem protinus contemplatum subtilitatem dixisse Apellen venisse, non cadere in alium tam absolutum opus; ipsumque alio colore tenuiorem lineam in ipsa illa duxisse abeuntemque praecepisse, si redisset ille, ostenderet adiceretque






</p></section><notes><section class="footnotes"><ul><li class="note" id="note_LCL394_320_1"><a class="footnoteCrossrefLink" href="#target_note_LCL394_320_1" title="Click to highlight in text"><sup class="lineRef">1</sup>sciret <span class="italic">B</span>: non sciret <span class="italic">rell.</span></a></li><script type="text/javascript">document.getElementById('note_LCL394_320_1').style.display = "none";</script><li class="note" id="note_LCL394_320_2"><a class="footnoteCrossrefLink" href="#target_note_LCL394_320_2" title="Click to highlight in text"><sup class="lineRef">2</sup>de <span class="italic">fortasse delendum</span> (<span class="italic">Mayhoff, qui et</span> dimensuris <span class="italic">coni.</span>).</a></li><script type="text/javascript">document.getElementById('note_LCL394_320_2').style.display = "none";</script><li class="note" id="note_LCL394_320_3"><a class="footnoteCrossrefLink" href="#target_note_LCL394_320_3" title="Click to highlight in text"><sup class="lineRef">3</sup>una <span class="italic">B</span>: picturae una <span class="italic">rell.</span></a></li><script type="text/javascript">document.getElementById('note_LCL394_320_3').style.display = "none";</script></ul></section></notes></section>