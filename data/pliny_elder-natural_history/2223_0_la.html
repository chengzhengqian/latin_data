<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<h3>Liber XXX</h3>
<span class="br"></span><span class="lineNumber">1</span><span class="br"></span><p>I. <span class="sc">Magicas</span> vanitates saepius quidem antecedente operis parte, ubicumque causae locusque poscebant, coarguimus detegemusque etiamnum. in paucis tamen digna res est de qua plura dicantur, vel eo ipso quod fraudulentissima artium plurimum in toto terrarum orbe plurimisque saeculis valuit. auctoritatem
ei maximam fuisse nemo miretur, quandoquidem
sola artium tres alias imperiosissimas humanae
<span class="br"></span><span class="lineNumber">2</span><span class="br"></span>mentis complexa in unam se redegit. natam primum e medicina nemo dubitabit ac specie salutari inrepsisse
velut altiorem sanctioremque medicinam, ita blandissimis desideratissimisque promissis addidisse vires religionis, ad quas maxime etiamnunc caligat humanum genus, atque, ut hoc quoque successerit,<a class="footnoteLink" href="#note_LCL418_278_1" id="target_note_LCL418_278_1"><sup>1</sup></a> miscuisse artes mathematicas, nullo non avido futura de sese sciendi atque ea e caelo verissime peti credente.
ita possessis hominum sensibus triplici vinculo
in tantum fastigii adolevit ut hodieque etiam in magna parte gentium praevaleat et in oriente regum regibus imperet.</p>
<span class="br"></span><span class="lineNumber">3</span><span class="br"></span><p>II. Sine dubio illic orta in Perside a Zoroastre, ut inter auctores convenit. sed unus hic fuerit an



</p></section><notes><section class="footnotes"><ul><li class="note" id="note_LCL418_278_1"><a class="footnoteCrossrefLink" href="#target_note_LCL418_278_1" title="Click to highlight in text"><sup class="lineRef">1</sup>successerit <span class="italic">C. F. W. MÃ¼ller</span>: suggesserit <span class="italic">aut</span> suggerit <span class="italic">codd.</span></a></li><script type="text/javascript">document.getElementById('note_LCL418_278_1').style.display = "none";</script></ul></section></notes></section>