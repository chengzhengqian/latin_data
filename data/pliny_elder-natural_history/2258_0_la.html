<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

capilli mulierum, sebum arietis cum cinere pumicis et salis pari pondere.</p>
<span class="br"></span><span class="lineNumber">109</span><span class="br"></span><p>XXXV. Ambustis canini capitis cinis medetur, item glirium cum oleo, fimum ovium cum cera, murium cinis, coclearum quoque sic ut ne cicatrix quidem appareat, adips viperinus, fimi columbini
<span class="br"></span><span class="lineNumber">110</span><span class="br"></span>cinis ex oleo inlitus,</p>
<p>XXXVI. nervorum nodis capitis viperini cinis in oleo cyprino, terreni vermes cum melle inliti. dolores eorum &lt;edat . . .&gt;<a class="footnoteLink" href="#note_LCL418_348_1" id="target_note_LCL418_348_1"><sup>1</sup></a> adips, amphisbaena mortua adalligata, adips vulturinus
cum ventre arefactus tritusque cum adipe suillo inveterato, cinis e capite bubonis in mulso potus cum lilii radice, si Magis credimus. in contractione
nervorum caro palumbina in cibis prodest [et]<a class="footnoteLink" href="#note_LCL418_348_2" id="target_note_LCL418_348_2"><sup>2</sup></a> inveterata, irenacei spasticis, item mustelae cinis—serpentium senectus in pelle taurina adalligata spasmos fieri prohibet—opisthotonicis milvi iocur aridum tribus obolis in aquae mulsae cyathis tribus potum.</p>
<span class="br"></span><span class="lineNumber">111</span><span class="br"></span><p>XXXVII. Reduvias et quae in digitis nascuntur pterygia tollunt canini capitis cinis aut vulva decocta in oleo, superinlito butyro ovillo cum melle, item folliculus cuiuslibet animalium fellis, unguium scabritiam
cantharides cum pice tertio die solutae aut locustae frictae cum sebo hircino, pecudum sebum.





</p></section><notes><section class="footnotes"><ul><li class="note" id="note_LCL418_348_1"><a class="footnoteCrossrefLink" href="#target_note_LCL418_348_1" title="Click to highlight in text"><sup class="lineRef">1</sup>sedat . . . <span class="italic">add. Mayhoff.</span></a></li><script type="text/javascript">document.getElementById('note_LCL418_348_1').style.display = "none";</script><li class="note" id="note_LCL418_348_2"><a class="footnoteCrossrefLink" href="#target_note_LCL418_348_2" title="Click to highlight in text"><sup class="lineRef">2</sup>et <span class="italic">delere velim.</span></a></li><script type="text/javascript">document.getElementById('note_LCL418_348_2').style.display = "none";</script></ul></section></notes></section>