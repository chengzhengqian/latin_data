<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<h2>Liber XXXI</h2>
<span class="br"></span><span class="lineNumber">1</span><span class="br"></span><p>I. Aquatilium secuntur in medicina beneficia, opifice natura ne in illis quidem cessante et per undas fluctusque ac reciprocos aestus amniumque rapidos cursus inprobas exercente vires, nusquam potentia maiore, si verum fateri volumus, quippe hoc elementum
<span class="br"></span><span class="lineNumber">2</span><span class="br"></span>ceteris omnibus imperat. terras devorant aquae, flammas necant, scandunt in sublime et caelum quoque sibi vindicant ac nubium obtentu vitalem spiritum strangulant, quae causa fulmina elidit, ipso secum discordante mundo. quid esse mirabilius potest aquis in caelo stantibus? at illae, ceu parum sit in tantam pervenire altitudinem, rapiunt eo secum piscium examina, saepe etiam lapides subeuntque portantes aliena pondera.
<span class="br"></span><span class="lineNumber">3</span><span class="br"></span>eaedem cadentes omnium terra enascentium causa<a class="footnoteLink" href="#note_LCL418_378_1" id="target_note_LCL418_378_1"><sup>1</sup></a> fiunt prorsus mirabili natura, si quis velit reputare, ut fruges gignantur, arbores fruticesque vivant, in caelum migrare aquas animamque etiam herbis vitalem inde deferre, victa confessione<a class="footnoteLink" href="#note_LCL418_378_2" id="target_note_LCL418_378_2"><sup>2</sup></a> omnes terrae





</p></section><notes><section class="footnotes"><ul><li class="note" id="note_LCL418_378_1"><a class="footnoteCrossrefLink" href="#target_note_LCL418_378_1" title="Click to highlight in text"><sup class="lineRef">1</sup>causa] <span class="italic">Mayhoff</span> (<span class="italic">Appendix p</span>. 485) causae <span class="italic">coni.</span></a></li><script type="text/javascript">document.getElementById('note_LCL418_378_1').style.display = "none";</script><li class="note" id="note_LCL418_378_2"><a class="footnoteCrossrefLink" href="#target_note_LCL418_378_2" title="Click to highlight in text"><sup class="lineRef">2</sup>victa confessione dTa r <span class="italic">vulg.</span>: confessione victa VR, <span class="italic">Sillig</span>: iusta confessione <span class="italic">Caesarius, Mayhoff</span>: confessione invita <span class="italic">Urlichs.</span></a></li><script type="text/javascript">document.getElementById('note_LCL418_378_2').style.display = "none";</script></ul></section></notes></section>