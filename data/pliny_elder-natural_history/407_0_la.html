<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Adiabenosque veniens supra Paraetacenen et Persida. Chalonitis abest a Perside <span class="sc">c͞c͞c͞l͞x͞x͞x͞</span> p.; tantum a Caspio mari et a Syria abesse conpendio itineris
<span class="br"></span><span class="lineNumber">132</span><span class="br"></span>aliqui tradunt. inter has gentes atque Mesenen Sittacene est, eadem Arbelitis et Palaestine dicta. oppidum eius Sittace Graecorum, ab ortu et Sabdata, ab occasu autem Antiochia inter duo flumina Tigrim et Tornadotum, item Apamea, cui nomen Antiochus matris suae inposuit; Tigri<a class="footnoteLink" href="#note_LCL352_438_1" id="target_note_LCL352_438_1"><sup>1</sup></a> circumfunditur haec,
<span class="br"></span><span class="lineNumber">133</span><span class="br"></span>dividitur Archoo. infra est Susiane, in qua vetus regia Persarum Susa a Dario Hystaspis filio condita. abest ab Seleucia Babylonia <span class="sc">c͞c͞c͞c͞l͞</span> p., tantundem ab Ecbatanis Medorum per montem Carbantum. in septentrionali Tigris alveo oppidum est Barbitace; abest a Susis <span class="sc">c͞x͞x͞x͞v͞</span> p. ibi mortalium solis<a class="footnoteLink" href="#note_LCL352_438_2" id="target_note_LCL352_438_2"><sup>2</sup></a> aurum in odio; contrahunt id defodiuntque, ne cui sit in usu. Susianis ad orientem versus iunguntur Oxii latrones et Mizaeorum <span class="sc">xl</span> populi liberae feritatis.
<span class="br"></span><span class="lineNumber">134</span><span class="br"></span>supra eos parent Parthis Mardi et Saitae ii qui praetenduntur supra Elymaida, quam Persidi in ora iunximus. Susa a Persico mari absunt <span class="sc">c͞c͞l͞</span> p. qua subiit ad eam classis Alexandri Pasitigri, vicus ad lacum Chaldaicum vocatur Aple, unde Susa navigatione
<span class="sc">l͞x͞i͞i͞</span> <span class="sc">d</span> p. absunt. Susianis ab oriente proximi
sunt Cossiaei, supra Cossiaeos ad septentionem


</p></section><notes><section class="footnotes"><ul><li class="note" id="note_LCL352_438_1"><a class="footnoteCrossrefLink" href="#target_note_LCL352_438_1" title="Click to highlight in text"><sup class="lineRef">1</sup><span class="italic">Gronovius</span>: Tigris.</a></li><script type="text/javascript">document.getElementById('note_LCL352_438_1').style.display = "none";</script><li class="note" id="note_LCL352_438_2"><a class="footnoteCrossrefLink" href="#target_note_LCL352_438_2" title="Click to highlight in text"><sup class="lineRef">2</sup><span class="italic">Pintianus</span>: soli (soli auri miro odio contrahunt <span class="italic">Mayhoff</span>).</a></li><script type="text/javascript">document.getElementById('note_LCL352_438_2').style.display = "none";</script></ul></section></notes></section>