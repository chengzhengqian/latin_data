<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

summis arboribus fertilior est, visulla imis; quamobrem
circa easdem satae diversitate naturae locupletant.
inerticulam e nigris appellavere, iustius sobriam
dicturi, inveterato praecipue commendabilem vino sed viribus innoxiam, siquidem temulentiam sola
<span class="br"></span><span class="lineNumber">32</span><span class="br"></span>non facit. fertilitas commendat ceteras principemque helvennacam. duo eius genera: maior, quam quidam longam, minor quam emarcum<a class="footnoteLink" href="#note_LCL370_206_1" id="target_note_LCL370_206_1"><sup>1</sup></a> appellant,
non tam fecundam sed gratiorem haustu; discernitur
folio circinato, verum utraque gracilis. furcas subdere iis necessarium, alioqui ubertatem suam non tolerant. maritimo adflatu gaudent,
<span class="br"></span><span class="lineNumber">33</span><span class="br"></span>roscida odere. nulla vitium minus Italiam amat, rara, parva, putrescens in ea, vino quoque quod genuit aestatem non exuperans; nec alia macro solo familiarior. Graecinus, qui alioqui Cornelium Celsum transcripsit,
arbitratur non naturam eius repugnare Italiae sed culturam avide palmites evocantium; ob id fertilitate sua absumi, si non praepinguis soli ubertas lassescentem sustineat. carbunculare negatur,

</p></section><notes><section class="footnotes"><ul><li class="note" id="note_LCL370_206_1"><a class="footnoteCrossrefLink" href="#target_note_LCL370_206_1" title="Click to highlight in text"><sup class="lineRef">1</sup><span class="italic">Hardouin e Columella</span>: marcum.</a></li><script type="text/javascript">document.getElementById('note_LCL370_206_1').style.display = "none";</script></ul></section></notes></section>