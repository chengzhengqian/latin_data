<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

duram glaucoque pingui, Persae aëri similem, quae ob id vocatur aërizusa; talis et Caspia est. caerulea est circa Thermodontem amnem, in Phrygia purpurea et in Cappadocia ex purpura caerulea, tristis atque non refulgens. Amisos Indicae similem mittit, Calchedon turbidam. sed minus refert nationes
<span class="br"></span><span class="lineNumber">116</span><span class="br"></span>quam bonitates distinguere. optima<a class="footnoteLink" href="#note_LCL419_258_1" id="target_note_LCL419_258_1"><sup>1</sup></a> quae purpurae aliquid habet, secunda quae rosae, tertia quae smaragdi. singulis Graeci nomina ex argumento dedere. quarta apud eos vocatur boria, caelo autumnali matutino similis; haec erit illa quae aërizusa dicitur. item terebinthizusa, improprio, ut arbitror, cognomine velut e multis eiusdem generis composita gemmis.<a class="footnoteLink" href="#note_LCL419_258_2" id="target_note_LCL419_258_2"><sup>2</sup></a> similis est et sardae, imitata et violas.<a class="footnoteLink" href="#note_LCL419_258_3" id="target_note_LCL419_258_3"><sup>3</sup></a> non minus multae species reliquae sunt, sed omnes in vitium caeruleae, aut<a class="footnoteLink" href="#note_LCL419_258_4" id="target_note_LCL419_258_4"><sup>4</sup></a> crystallo similes<a class="footnoteLink" href="#note_LCL419_258_5" id="target_note_LCL419_258_5"><sup>5</sup></a> aut myxis. quam ob rem praestantiores funda cluduntur, ut sint patentes ab utraque parte nec praeter margines quicquam auro amplectente.








</p></section><notes><section class="footnotes"><ul><li class="note" id="note_LCL419_258_1"><a class="footnoteCrossrefLink" href="#target_note_LCL419_258_1" title="Click to highlight in text"><sup class="lineRef">1</sup>optima Ba: optima ergo L <span class="italic">edd. vett.</span></a></li><script type="text/javascript">document.getElementById('note_LCL419_258_1').style.display = "none";</script><li class="note" id="note_LCL419_258_2"><a class="footnoteCrossrefLink" href="#target_note_LCL419_258_2" title="Click to highlight in text"><sup class="lineRef">2</sup>item terebinthizusa, improprio . . . gemmis <span class="italic">post</span> myxis La, <span class="italic">transp. ego</span>: improprio . . . gemmis <span class="italic">om.</span> B <span class="italic">Mayhoff.</span></a></li><script type="text/javascript">document.getElementById('note_LCL419_258_2').style.display = "none";</script><li class="note" id="note_LCL419_258_3"><a class="footnoteCrossrefLink" href="#target_note_LCL419_258_3" title="Click to highlight in text"><sup class="lineRef">3</sup>similis est . . . violas La: <span class="italic">om.</span> B: <span class="italic">in uncis ponit Mayhoff.</span></a></li><script type="text/javascript">document.getElementById('note_LCL419_258_3').style.display = "none";</script><li class="note" id="note_LCL419_258_4"><a class="footnoteCrossrefLink" href="#target_note_LCL419_258_4" title="Click to highlight in text"><sup class="lineRef">4</sup>aut <span class="italic">edd. vett.</span>: ut B <span class="italic">Mayhoff</span>: et L.</a></li><script type="text/javascript">document.getElementById('note_LCL419_258_4').style.display = "none";</script><li class="note" id="note_LCL419_258_5"><a class="footnoteCrossrefLink" href="#target_note_LCL419_258_5" title="Click to highlight in text"><sup class="lineRef">5</sup>similes <span class="italic">plerique codd.</span>: similis B <span class="italic">Mayhoff.</span></a></li><script type="text/javascript">document.getElementById('note_LCL419_258_5').style.display = "none";</script></ul></section></notes></section>