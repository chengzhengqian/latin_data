<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

gracilitate curvatis interim. quos<a class="footnoteLink" href="#note_LCL370_126_1" id="target_note_LCL370_126_1"><sup>1</sup></a> ex his honori deorum damus chydaeos appellavit Iudaea, gens
<span class="br"></span><span class="lineNumber">47</span><span class="br"></span>contumelia numinum insignis. in totum arentes Thebaidi atque Arabiae macroque corpore exiles, et adsiduo vapore torrente crustam verius quam cutem obducunt. in ipsa quidem Aethiopia friatur haec—tanta est siccitas—et farinae modo spissatur in panem. gignitur autem in frutice ramis cubitalibus
folio latiore, pomo rotundo sed maiore quam mali amplitudine, coecas vocant; triennio maturescunt, semperque frutici pomum est subnascente
<span class="br"></span><span class="lineNumber">48</span><span class="br"></span>alio. Thebaidis fructus extemplo in cados conditur cum sui ardoris anima; ni ita fiat, celeriter expirat marcescitque non retostus furnis.</p>
<p>E reliquo genere plebeiae videntur Syriae<a class="footnoteLink" href="#note_LCL370_126_2" id="target_note_LCL370_126_2"><sup>2</sup></a> quas tragemata appellant; nam in alia parte Phoenices Ciliciaeque populari etiam nomine a nobis appellantur
<span class="br"></span><span class="lineNumber">49</span><span class="br"></span>balani. eorum quoque plura genera; differunt figura rotunditatis aut proceritatis, differunt et colore, nigriores ac rubentes: nec pauciores fico traduntur colores, maxime tamen placent candidi. distant et magnitudine, prout multi cubitum effecere, quidam sunt non ampliores faba. servantur hi demum qui nascuntur in salsis atque sabulosis, ut in





</p></section><notes><section class="footnotes"><ul><li class="note" id="note_LCL370_126_1"><a class="footnoteCrossrefLink" href="#target_note_LCL370_126_1" title="Click to highlight in text"><sup class="lineRef">1</sup><span class="italic">Detlefsen</span>: nam quas (namque uvas <span class="italic">Mueller</span>).</a></li><script type="text/javascript">document.getElementById('note_LCL370_126_1').style.display = "none";</script><li class="note" id="note_LCL370_126_2"><a class="footnoteCrossrefLink" href="#target_note_LCL370_126_2" title="Click to highlight in text"><sup class="lineRef">2</sup><span class="italic">Rackham</span>: Syriae et.</a></li><script type="text/javascript">document.getElementById('note_LCL370_126_2').style.display = "none";</script></ul></section></notes></section>