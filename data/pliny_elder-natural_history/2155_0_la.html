<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
eadem vis est et in sebo caprino in sorbitione aliqua, uti protinus hauriatur frigida aqua. item feminum haedi cinis rupta intestina sarcire mire traditur, fimum leporis cum melle decoctum et cottidie fabae magnitudine sumptum ita ut deploratos sanaverint. laudant et caprini capitis sum suis pilis decocti sucum.</p>
<span class="br"></span><span class="lineNumber">211</span><span class="br"></span><p>LIX. Tenesmos, id est crebra et inanis voluntas desurgendi,<a class="footnoteLink" href="#note_LCL418_142_1" id="target_note_LCL418_142_1"><sup>1</sup></a> tollitur poto lacte asinino, item bubulo. taenearum genera pellit cervini cornus cinis potus. quae in excrementis lupi diximus inveniri ossa, si terram non attigerint, colo medentur adalligata bracchio. polea quoque supra dicta magnopere prodest
decocta in sapa, item suilli fimi farina addito cumino in aqua rutae decoctae, cornus cervini teneri cinis cocleis Africanis cum testa sua tusis mixtus in vini potione.</p>
<span class="br"></span><span class="lineNumber">212</span><span class="br"></span><p>LX. Vesicae calculorumque cruciatibus auxiliatur urina apri et ipsa vesica pro cibo sumpta, efficacius, si prius fumo maceretur utrumque. vesicam elixam mandi oportet, et a muliere feminae suis. inveniuntur
et in iocineribus eorum lapilli aut duritiae lapillis similes, candidae, sicut in vulgari sue, quibus contritis atque in vino potis pelli calculos aiunt. ipsi apro tam gravis urina sua est ut nisi egesta fugae non sufficiat ac velut devinctus opprimatur, exuri illa







</p></section><notes><section class="footnotes"><ul><li class="note" id="note_LCL418_142_1"><a class="footnoteCrossrefLink" href="#target_note_LCL418_142_1" title="Click to highlight in text"><sup class="lineRef">1</sup>id est . . . desurgendi <span class="italic">in uncis ponere velit Warmington.</span></a></li><script type="text/javascript">document.getElementById('note_LCL418_142_1').style.display = "none";</script></ul></section></notes></section>