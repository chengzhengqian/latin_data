<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

magnaque ex parte orientis bella conficiunt: prosternunt
acies, proterunt armatos. iidem minimo suis stridore terrentur; vulneratique et territi retro semper cedunt haut minore partium suarum pernicie. Indicum Africi pavent nec contueri audent, nam et maior Indicis magnitudo est.</p>
<span class="br"></span><span class="lineNumber">28</span><span class="br"></span><p>X. Decem annis gestare in utero vulgus existimat, Aristoteles biennio, nec amplius quam [semel gignere pluresque quam]<a class="footnoteLink" href="#note_LCL353_22_1" id="target_note_LCL353_22_1"><sup>1</sup></a> singulos, vivere ducenis annis et quosdam <span class="sc">ccc.</span>. iuventa eorum a sexagesimo incipit. Gaudent amnibus maxime et circa fluvios vagantur, cum alioquin nare propter magnitudinem corporis non possint, iidem frigoris inpatientes; maximum hoc malum, inflationemque et profluvium alvi nec alia morborum genera sentiunt. olei potu tela quae corpori eorum inhaereant decidere
<span class="br"></span><span class="lineNumber">29</span><span class="br"></span>invenio, a sudore autem facilius adhaerescere. et terram edisse iis tabificum est, nisi saepius mandant; devorant autem et lapides, truncos quidem gratissimo in cibatu habent, palmas excelsiores fronte prosternunt
atque ita iacentium absumunt fructum. mandunt
ore, spirant et bibunt ordoranturque haud inproprie appellata manu. animalium maxime odere murem, et si pabulum in praesepio positum attingi ab eo videre fastidiunt. cruciatum in potu maximum






</p></section><notes><section class="footnotes"><ul><li class="note" id="note_LCL353_22_1"><a class="footnoteCrossrefLink" href="#target_note_LCL353_22_1" title="Click to highlight in text"><sup class="lineRef">1</sup><span class="italic">Seclusa om. v.l.</span></a></li><script type="text/javascript">document.getElementById('note_LCL353_22_1').style.display = "none";</script></ul></section></notes></section>