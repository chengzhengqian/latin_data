<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

trium siderum ignes esse qui decidui ad terras fulminum nomen habeant, sed maxime Iovis<a class="footnoteLink" href="#note_LCL330_226_1" id="target_note_LCL330_226_1"><sup>1</sup></a> medio loco siti, fortassis quoniam contagium nimii umoris ex superiore circulo atque ardoris ex subiecto per hunc modum egerat, ideoque dictum Iovem fulmina iaculari. ergo ut e flagrante ligno carbo cum crepitu, sic a sidere caelestis ignis exspuitur praescita secum adferens, ne abdicata quidem sui parte in divinis cessante operibus. idque maxime turbato fit aeres quia collectus umor abundantiam stimulat aut quia turbatur quodam ceu gravidi sideris partu.</p>
<span class="br"></span><span class="lineNumber">83</span><span class="br"></span><p>XIX. Intervalla quoque siderum a terra multi indagare temptarunt, et solem abesse a luna undeviginti
partes quantam lunam ipsam a terra prodiderunt. Pythagoras vero, vir sagacis animi, a terra ad lunam CXXVI milia stadiorum esse collegit, ad solem ab ea duplum, inde ad duodecim signa triplicatum, in qua sententia et Gallus Sulpicius fuit noster.</p>
<span class="br"></span><span class="lineNumber">84</span><span class="br"></span><p>XX. Sed Pythagoras interdum ex musica ratione appellat tonum quantum absit a terra luna, ab ea ad Mercurium dimidium eius spatii, et ab eo ad Venerem tantundem, a qua ad solem sescuplum, a sole ad Martem tonum, id est quantum ad lunam a terra,<a class="footnoteLink" href="#note_LCL330_226_2" id="target_note_LCL330_226_2"><sup>2</sup></a>
</p></section><notes><section class="footnotes"><ul><li class="note" id="note_LCL330_226_1"><a class="footnoteCrossrefLink" href="#target_note_LCL330_226_1" title="Click to highlight in text"><sup class="lineRef">1</sup><span class="italic">Mayhoff</span>: <span class="italic">codd.</span> is, his, extis.</a></li><script type="text/javascript">document.getElementById('note_LCL330_226_1').style.display = "none";</script><li class="note" id="note_LCL330_226_2"><a class="footnoteCrossrefLink" href="#target_note_LCL330_226_2" title="Click to highlight in text"><sup class="lineRef">2</sup>[id est . . . terra]? <span class="italic">Mayhoff.</span></a></li><script type="text/javascript">document.getElementById('note_LCL330_226_2').style.display = "none";</script></ul></section></notes></section>