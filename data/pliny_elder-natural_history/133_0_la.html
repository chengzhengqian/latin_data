<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

diebus totidemque post eam sternitur mare alcyonum feturae, unde nomen hi dies traxere. reliquom tempus hiemat. nec tamen saevitia tempestatum cludit<a class="footnoteLink" href="#note_LCL330_266_1" id="target_note_LCL330_266_1"><sup>1</sup></a> mare: piratae primum coegere mortis periculo
in mortem ruere et hiberna experiri maria, nunc idem hoc avaritia cogit.</p>
<span class="br"></span><span class="lineNumber">126</span><span class="br"></span><p>XLVIII. Ventorum etiam frigidissimi sunt quos a septentrione diximus spirare et vicinus his Corus: hi et reliquos conpescunt et nubes abigunt. umidi Africus et praecipue Auster Italiae; narrant et in Ponto Caecian in se trahere nubes. sicci Corus et Volturnus praeterquam desinentes. nivales Aquilo et Septentrio; grandines Septentrio inportat et Corus. aestuosus Auster, tepidi Volturnus et Favonius;
idem Subsolano sicciores, et in totum omnes a Septentrione et occidente sicciores quam a meridie
<span class="br"></span><span class="lineNumber">127</span><span class="br"></span>et oriente. saluberrimus autem omnium Aquilo, noxius Auster et magis siccus, fortassis quia umidus frigidior est; minus esurire eo spirante creduntur animantes. Etesiae noctu desinunt fere, et a tertia diei hora oriuntur; in Hispania et Asia ab oriente flatus est eorum, in Ponto ab Aquilone, reliquis in partibus a meridie. spirant autem et a bruma, cum vocantur Ornithiae, sed leniores et paucis diebus. Permutant et duo naturam cum situ, Auster, Africae
<span class="br"></span><span class="lineNumber">128</span><span class="br"></span>serenus, Aquilo nubilus. omnes venti vicibus suis spirant maiore ex parte ita ut<a class="footnoteLink" href="#note_LCL330_266_2" id="target_note_LCL330_266_2"><sup>2</sup></a> contrarius desinenti




</p></section><notes><section class="footnotes"><ul><li class="note" id="note_LCL330_266_1"><a class="footnoteCrossrefLink" href="#target_note_LCL330_266_1" title="Click to highlight in text"><sup class="lineRef">1</sup><span class="italic">v.l.</span> concludit.</a></li><script type="text/javascript">document.getElementById('note_LCL330_266_1').style.display = "none";</script><li class="note" id="note_LCL330_266_2"><a class="footnoteCrossrefLink" href="#target_note_LCL330_266_2" title="Click to highlight in text"><sup class="lineRef">2</sup>ita ut <span class="italic">Detlefsen</span>: aut ut <span class="italic">aut</span> autem (autem ut <span class="italic">Mayhoff</span>).</a></li><script type="text/javascript">document.getElementById('note_LCL330_266_2').style.display = "none";</script></ul></section></notes></section>