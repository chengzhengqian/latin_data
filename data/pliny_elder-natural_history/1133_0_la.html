<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

simul discolores. tradunt et monedulam condentem semina in thensauros cavernarum eiusdem rei praebere causas.</p>
<span class="br"></span><span class="lineNumber">100</span><span class="br"></span><p>XXIII. Hinc nata inoculatio sutoriae simili fistula aperiendi in arbore oculum cortice exciso semenque includendi eadem fistula sublatum ex alia. in ficis et malis haec fuit inoculatio antiqua; Vergiliana quaerit sinum in nodo germine expulsi corticis gemmamque ex alia arbore includit.</p>
<span class="br"></span><span class="lineNumber">101</span><span class="br"></span><p>XXIV. Et hactenus natura ipsa docuit, insitionem autem casus, magister alius et paene numerosior, ad hunc modum: agricola sedulus casam saepis munimento cingens, quo minus putrescerent sudes limen subdidit ex hedera; at illae vivaci morsu adprehensae suam ex aliena<a class="footnoteLink" href="#note_LCL371_70_1" id="target_note_LCL371_70_1"><sup>1</sup></a> fecere vitam apparuitque truncum esse pro terra. aufertur ergo serra aequaliter superficies,
<span class="br"></span><span class="lineNumber">102</span><span class="br"></span>levigatur falce truncus. ratio postea duplex, et prima inter corticem lignumque inserendi: timebant prisci truncum findere, mox inforare ausi medio ipsique in eo medullae calamum inprimebant, unum




</p></section><notes><section class="footnotes"><ul><li class="note" id="note_LCL371_70_1"><a class="footnoteCrossrefLink" href="#target_note_LCL371_70_1" title="Click to highlight in text"><sup class="lineRef">1</sup><span class="italic">Ed. Hack.</span>: alieno.</a></li><script type="text/javascript">document.getElementById('note_LCL371_70_1').style.display = "none";</script></ul></section></notes></section>