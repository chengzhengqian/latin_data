<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">41</span><span class="br"></span><p>Id apud auctores Graeciae certissimos<a class="footnoteLink" href="#note_LCL371_446_1" id="target_note_LCL371_446_1"><sup>1</sup></a> invenimus natum imbre piceo repente madefacta tellure circa Hesperidum hortos Syrtimque maiorem septem annis ante oppidum Cyrenarum, quod conditum est urbis nostrae anno <span class="sc">cxliii</span>; vim autem illam per <span class="sc">i͞v͞</span>
<span class="br"></span><span class="lineNumber">42</span><span class="br"></span>stadium Africae valuisse; in ea laserpicium gigni solitum, rem feram ac contumacem et, si coleretur, in deserta fugientem, radice multa crassaque, caule ferulaceo ac simili crassitudine. huius folia maspetum
vocabant, apio maxime similia; semen erat foliaceum,
<span class="br"></span><span class="lineNumber">43</span><span class="br"></span>folium ipsum vere deciduum. vesci pecora solita, primoque purgari, mox pinguescere carne mirabilem in modum iucunda. post folia amissa caule ipso et homines vescebantur modis omnibus<a class="footnoteLink" href="#note_LCL371_446_2" id="target_note_LCL371_446_2"><sup>2</sup></a> decocto, elixo assoque,<a class="footnoteLink" href="#note_LCL371_446_3" id="target_note_LCL371_446_3"><sup>3</sup></a> eorum quoque corpora <span class="sc">xl</span> primis diebus purgante. sucus duobus modis capiebatur,
e radice atque caule, et haec duo erant nomina, ῥιζίας atque καυλίας, vilior illo ac putrescens. radici
<span class="br"></span><span class="lineNumber">44</span><span class="br"></span>cortex niger. ad mercis adulteria sucum ipsum in vasa coiectum admixto furfure subinde concutiendo ad maturitatem perducebant, ni ita fecissent, putrescentem. argumentum erat maturitatis colos siccitasque
<span class="br"></span><span class="lineNumber">45</span><span class="br"></span>sudore finito. alii tradunt laserpicii radicem





</p></section><notes><section class="footnotes"><ul><li class="note" id="note_LCL371_446_1"><a class="footnoteCrossrefLink" href="#target_note_LCL371_446_1" title="Click to highlight in text"><sup class="lineRef">1</sup><span class="italic">Mayhoff</span>: euidentissimos <span class="italic">aut</span> ventissimos <span class="italic">aut</span> vetustissimos.</a></li><script type="text/javascript">document.getElementById('note_LCL371_446_1').style.display = "none";</script><li class="note" id="note_LCL371_446_2"><a class="footnoteCrossrefLink" href="#target_note_LCL371_446_2" title="Click to highlight in text"><sup class="lineRef">2</sup>modis (umhis, umhos, uiciis <span class="italic">aut sim. cdd.</span>) omnibus <span class="italic">hic Mayhoff</span>: <span class="italic">infra post</span> purgante.</a></li><script type="text/javascript">document.getElementById('note_LCL371_446_2').style.display = "none";</script><li class="note" id="note_LCL371_446_3"><a class="footnoteCrossrefLink" href="#target_note_LCL371_446_3" title="Click to highlight in text"><sup class="lineRef">3</sup><span class="italic">Mayhoff</span>: assoque elixo.</a></li><script type="text/javascript">document.getElementById('note_LCL371_446_3').style.display = "none";</script></ul></section></notes></section>