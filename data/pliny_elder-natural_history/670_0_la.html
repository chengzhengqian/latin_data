<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">31</span><span class="br"></span> pullos aliquamdiu pascit;</p>
<p>(XV) ceterae omnes ex eodem genere pellunt nidis pullos ac volare cogunt, sicut et corvi; qui et ipsi non carne tantum aluntur sed robustos quoque fetus suos fugant longius. itaque parvis in vicis non plus bina coniugia sunt, circa Crannonem quidem Thes- saliae singula perpetuo; genitores suboli loco cedunt.</p>
<span class="br"></span><span class="lineNumber">32</span><span class="br"></span><p>Diversa in hac et supradicta alite quaedam. corvi ante solstitium generant, idem aegrescunt sexagenis diebus, siti maxime, antequam fici coquantur autumno; cornix ab eo tempore corripitur morbo.</p>
<p>Corvi pariunt cum plurimum quinos. ore eos parere aut coire vulgus arbitratur (ideoque gravidas, si ederint corvinum ovum, per os partum reddere, atque in totum difficulter parere si tecto inferantur); Aristoteles negat, non Hercule magis quam in Aegypto ibim, sed illam exosculationem (quae saepe
<span class="br"></span><span class="lineNumber">33</span><span class="br"></span>cernitur) qualem in columbis esse. corvi in auspiciis soli videntur intellectum habere significationum suarum; nam cum<a class="footnoteLink" href="#note_LCL353_312_1" id="target_note_LCL353_312_1"><sup>1</sup></a> Medi hospites occisi sunt, omnes e Peloponneso et Attica regione volaverunt. pessima eorum significatio cum gluttiunt vocem velut strangulati.</p>
</section><notes><section class="footnotes"><ul><li class="note" id="note_LCL353_312_1"><a class="footnoteCrossrefLink" href="#target_note_LCL353_312_1" title="Click to highlight in text"><sup class="lineRef">1</sup>cum &lt;ad Pharsalam&gt;? <span class="italic">Mayhoff ex Ar. Post. An.</span> IX 619b 14.</a></li><script type="text/javascript">document.getElementById('note_LCL353_312_1').style.display = "none";</script></ul></section></notes></section>