<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

ac, nisi prius ostendantur his, quamvis pauca portent, sudare ilico. ferulae asinis gratissimo sunt in pabulo, ceteris vero iumentis praesentaneo veneno, qua de causa id animal Libero patri adsignatur, cui et
<span class="br"></span><span class="lineNumber">3</span><span class="br"></span>ferula. surdis etiam rerum sua cuique sunt venena ac minimis quoque. philyra coci et polline nimium salem cibis eximunt, praedulcium fastidium sal temperat. nitrosae aut amarae aquae polenta addita mitigantur, ut intra duas horas bibi possint, qua de causa in saccos vinarios additur polenta. similis vis Rhodiae cretae et argillae nostrati. concordia
valent, cum pix oleo extrahitur, quando utrumque pinguis naturae est. oleum solum calci miscetur, quando utrumque aquas odit. cummis aceto facilius eluitur, atramentum aqua, innumera praeterea alia quae suis locis dicentur adsidue.</p>
<span class="br"></span><span class="lineNumber">4</span><span class="br"></span><p>Hinc nata medicina. haec sola naturae placuerat esse remedia parata vulgo, inventu facilia ac sine inpendio et quibus vivimus. postea fraudes hominum et ingeniorum capturae officinas invenere istas in quibus sua cuique homini venalis promittitur vita. statim compositiones et mixturae inexplicabiles decantantur, 
<span class="br"></span><span class="lineNumber">5</span><span class="br"></span>Arabia atque India remedia<a class="footnoteLink" href="#note_LCL393_4_1" id="target_note_LCL393_4_1"><sup>1</sup></a> aestimantur, ulcerique parvo medicina a Rubro mari inputatur,<a class="footnoteLink" href="#note_LCL393_4_2" id="target_note_LCL393_4_2"><sup>2</sup></a> cum remedia vera cotidie pauperrimus quisque






</p></section><notes><section class="footnotes"><ul><li class="note" id="note_LCL393_4_1"><a class="footnoteCrossrefLink" href="#target_note_LCL393_4_1" title="Click to highlight in text"><sup class="lineRef">1</sup>remedia <span class="italic">Mayhoff</span>: in media <span class="italic">plerique codd.</span>: in medio <span class="italic">cod.</span> a, <span class="italic">Detlefsen</span> vel Media <span class="italic">coni. Mayhoff.</span></a></li><script type="text/javascript">document.getElementById('note_LCL393_4_1').style.display = "none";</script><li class="note" id="note_LCL393_4_2"><a class="footnoteCrossrefLink" href="#target_note_LCL393_4_2" title="Click to highlight in text"><sup class="lineRef">2</sup>inputatur <span class="italic">codd., Mayhoff</span>: inportatur <span class="italic">Detlefsen.</span></a></li><script type="text/javascript">document.getElementById('note_LCL393_4_2').style.display = "none";</script></ul></section></notes></section>