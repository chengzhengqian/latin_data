<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

multi inposuere cum farina hordeacia et genitalium
<span class="br"></span><span class="lineNumber">40</span><span class="br"></span>ulceribus. suco et cicatrices oculorum et albugines et argema inunxere, et serpentium morsus et omnia ulcera cum melle, item auricularum1 cum lacte mulierum, et in isdem sonitum aut gravitatem emendantes cum adipe anserino aut cum melle stillavere. et ex aqua bibendum dederunt repente
<span class="br"></span><span class="lineNumber">41</span><span class="br"></span>obmutescentibus. in dolore quoque ad dentes conluendos instillavere et plagis bestiarum omnium, privatim scorpionum. alopecias fricuere et psoras tusis cepis. coctas dysintericis vescendas dedere et contra lumborum dolores, purgamenta quoque earum cremata in cinerem inlinentes ex aceto serpentium
morsibus, ipsasque multipedae ex aceto.
<span class="br"></span><span class="lineNumber">42</span><span class="br"></span>Reliqua inter medicos mira diversitas. proximi inutiles
esse praecordiis et concoctioni, inflationemque et sitim facere dixerunt. Asclepiadis schola ad colorem quoque validum profici hoc cibo et, si ieiuni cotidie edant, firmitatem valetudinis custodiri,
<span class="br"></span><span class="lineNumber">43</span><span class="br"></span>stomacho utiles esse, spiritus agitatione ventrem mollire, haemorrhoidas pellere<a class="footnoteLink" href="#note_LCL392_26_2" id="target_note_LCL392_26_2"><sup>2</sup></a> subditas pro balanis, sucum cum suco feniculi contra incipientes hydropises mire proficere, item contra anginas cum ruta et melle, excitari eadem lethargicos. Varro quae sale et aceto perfusa<a class="footnoteLink" href="#note_LCL392_26_3" id="target_note_LCL392_26_3"><sup>3</sup></a> est arefactaque vermiculis non infestari auctor est.</p>
</section><notes><section class="footnotes"><ul><li class="note" id="note_LCL392_26_1"><a class="footnoteCrossrefLink" href="#target_note_LCL392_26_1" title="Click to highlight in text"><sup class="lineRef">1</sup><span class="italic">Mayhoff lacunam indicat Dioscoridem secutus.</span></a></li><script type="text/javascript">document.getElementById('note_LCL392_26_1').style.display = "none";</script><li class="note" id="note_LCL392_26_2"><a class="footnoteCrossrefLink" href="#target_note_LCL392_26_2" title="Click to highlight in text"><sup class="lineRef">2</sup>pellere <span class="italic">vulg.</span>: aperire <span class="italic">Mayhoff</span> (<span class="italic">ex Diosc.</span>): appellere <span class="italic">codd.</span></a></li><script type="text/javascript">document.getElementById('note_LCL392_26_2').style.display = "none";</script><li class="note" id="note_LCL392_26_3"><a class="footnoteCrossrefLink" href="#target_note_LCL392_26_3" title="Click to highlight in text"><sup class="lineRef">3</sup>perfusa <span class="italic">Detlefsen</span>: pisa <span class="italic">codd.</span>: pista <span class="italic">Mayhoff, qui tamen</span>
condita <span class="italic">malit.</span></a></li><script type="text/javascript">document.getElementById('note_LCL392_26_3').style.display = "none";</script></ul></section></notes></section>