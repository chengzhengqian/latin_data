<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

liberant dolore. coclearum inanium cinis cum murra gingivis prodest, serpentis cum sale in olla exustae cinis cum rosaceo in contrariam aurem infusus, anguinae vernationis membrana cum oleo taedaeque
<span class="br"></span><span class="lineNumber">25</span><span class="br"></span>resina calefacta et auri alterutri infusa—adiciunt aliqui tus et rosaceum—eadem cavis indita ut sine molestia cadant praestat. vanum arbitror esse circa canis ortum angues candidos membranam eam exuere, quoniam ante ortum<a class="footnoteLink" href="#note_LCL418_294_1" id="target_note_LCL418_294_1"><sup>1</sup></a> in Italia visum est, multoque minus credibile in tepidis regionibus tam sero exui. hanc autem vel inveteratam cum cera celerrime evellere tradunt, et dens anguium adalligatus
<span class="br"></span><span class="lineNumber">26</span><span class="br"></span> dolores mitigat. sunt qui et araneum animal ipsum sinistra manu captum tritumque in rosaceo et in aurem infusum cuius a parte doleat prodesse arbitrentur. ossiculi gallinarum in pariete servati fistula salva;<a class="footnoteLink" href="#note_LCL418_294_2" id="target_note_LCL418_294_2"><sup>2</sup></a> tacto dente vel gingiva scarifata proiectoque ossiculo statim dolorem abire tradunt, item fimo corvi lana adalligato vel passerum cum oleo calefacto et proximae auriculae infuso. pruritum
quidem intolerabilem facit et ideo utilius est passeris pullorum sarmentis crematorum cinerem ex aceto infricare.</p>
<span class="br"></span><span class="lineNumber">27</span><span class="br"></span><p>IX. Oris saporem commendari adfirmant, murino cinere cum melle si fricentur dentes. admiscent quidam marathi radices. pinna vulturis si scalpantur




</p></section><notes><section class="footnotes"><ul><li class="note" id="note_LCL418_294_1"><a class="footnoteCrossrefLink" href="#target_note_LCL418_294_1" title="Click to highlight in text"><sup class="lineRef">1</sup>ante ortum <span class="italic">Mayhoff</span>: neutrum <span class="italic">codd., Detlefsen.</span></a></li><script type="text/javascript">document.getElementById('note_LCL418_294_1').style.display = "none";</script><li class="note" id="note_LCL418_294_2"><a class="footnoteCrossrefLink" href="#target_note_LCL418_294_2" title="Click to highlight in text"><sup class="lineRef">2</sup>in pariete servati fistula salva] <span class="italic">Nescioquo loco latet error nondum sanatus. Vide notam.</span></a></li><script type="text/javascript">document.getElementById('note_LCL418_294_2').style.display = "none";</script></ul></section></notes></section>