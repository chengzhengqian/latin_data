<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

tantumque gloriae habet ut domus in qua sata sit tuta existimetur a periculis<a class="footnoteLink" href="#note_LCL393_198_1" id="target_note_LCL393_198_1"><sup>1</sup></a> omnibus.</p>
<span class="br"></span><span class="lineNumber">85</span><span class="br"></span><p>XLVII. In eadem Hispania inventa est cantabrica per divi Augusti tempora a Cantabris reperta. nascitur ubique caule iunceo pedali, in quo sunt flosculi oblongi veluti calathi, in his semen perquam minutum. nec alias defuere Hispaniae herbis exquirendis,
ut in quibus etiamnunc hodie in more sit laetiore convictu potionem e centum herbis mulso additis credere saluberrimam suavissimamque. nec quisquam genera earum iam novit aut multitudinem, numerus tamen constat in nomine.</p>
<span class="br"></span><span class="lineNumber">86</span><span class="br"></span><p>XLVIII. Nostra aetas meminit herbam in Marsis repertam. nascitur et in Aequicolis circa vicum Nervesiae, vocatur consiligo. prodest, ut demonstrabimus
suo loco, deploratis in phthisi.</p>
<span class="br"></span><span class="lineNumber">87</span><span class="br"></span><p>XLIX. Invenit nuper et Servilius Democrates e primis medentium quam appellavit hiberida, quamquam
ficto nomini inventione<a class="footnoteLink" href="#note_LCL393_198_2" id="target_note_LCL393_198_2"><sup>2</sup></a> eius adsignata carmine. nascitur maxime circa vetera monumenta parietinasque
et inculta itinerum. floret semper, folio nasturtii, caule cubitali, semine vix ut aspici possit. radici odor nasturtii. usus aestate efficacior et recenti








</p></section><notes><section class="footnotes"><ul><li class="note" id="note_LCL393_198_1"><a class="footnoteCrossrefLink" href="#target_note_LCL393_198_1" title="Click to highlight in text"><sup class="lineRef">1</sup>periculis V<sup>2</sup> <span class="italic">Detlefsen</span>: piaculis <span class="italic">Mayhoff</span>: piculis V<sup>1</sup>.</a></li><script type="text/javascript">document.getElementById('note_LCL393_198_1').style.display = "none";</script><li class="note" id="note_LCL393_198_2"><a class="footnoteCrossrefLink" href="#target_note_LCL393_198_2" title="Click to highlight in text"><sup class="lineRef">2</sup>inventione <span class="italic">Salmasius, Sillig</span>: inventioni <span class="italic">codd.</span>: <span class="italic">aliae lectiones</span> nomine (<span class="italic">coni</span>. homini <span class="italic">Mayhoff</span>) <span class="italic">et</span> assignato.</a></li><script type="text/javascript">document.getElementById('note_LCL393_198_2').style.display = "none";</script></ul></section></notes></section>