<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

navigabili alveo angustias eas temptavere Demetrius rex, dictator Caesar, Gaius princeps, Domitius Nero, nefasto, ut omnium exitu patuit,
<span class="br"></span><span class="lineNumber">11</span><span class="br"></span>incepto. in medio hoc intervallo quod Isthmon appellavimus adplicata colli habitatur colonia Corinthus
antea Ephyra dicta sexagenis ab utroque litore stadiis, e summa sua arce quae vocatur Acrocorinthos, in qua fons Pirene, diversa duo maria prospectans. <span class="sc">l͞x͞x͞x͞v͞i͞i͞i͞</span> p. ad Corinthiacum sinum traiectus est Patras a Leucade. Patrae, colonia in longissimo promunturio Peloponnesi condita ex adverso Aetoliae et fluminis Eveni, minus <span class="sc">m</span> p., ut dictum est, intervallo in ipsis faucibus sinum Corinthiacum <span class="sc">l͞x͞x͞x͞v͞</span> in longitudinem usque ad Isthmon transmittunt.</p>
<span class="br"></span><span class="lineNumber">12</span><span class="br"></span><p>V. Achaiae nomen provinciae ab Isthmo incipit. antea Aegialos vocabatur propter urbes in litore per ordinem dispositas. primae ibi quas diximus Lecheae Corinthiorum portus, mox Olyros Pellenaeorum castellum, oppida Helice, Bura, in quae refugere haustis prioribus, Sicyon, Aegira, Aegium, Erineos.
<span class="br"></span><span class="lineNumber">13</span><span class="br"></span>intus Cleonae, Hysiae. Panhormus portus demonstratumque
iam Rhium, a quo promunturio <span class="sc">v͞</span> absunt Patrae quas supra memoravimus, locus Pherae.







</p></section><notes></notes></section>