<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

sermones imitari et mantichoran in Aethiopia auctor est Iuba.</p>
<span class="br"></span><span class="lineNumber">108</span><span class="br"></span><p>XLVI. Hyaenae plurimae gignuntur in Africa, quae et asinorum silvestrium multitudinem fundit. mares in eo genere singuli feminarum gregibus imperitant. timent libidinis aemulos et ideo gravidas custodiunt morsuque natos mares castrant; contra gravidae latebras petunt et parere furto cupiunt. gaudentque copia libidinis.</p>
<span class="br"></span><span class="lineNumber">109</span><span class="br"></span><p>XLVII. Easdem partes sibi ipsi Pontici amputant fibri periculo urguente, ob hoc se peti gnari: castoreum id vocant medici. alias animal horrendi morsus arbores iuxta flumina ut ferro caedit; hominis
parte conprehensa non ante quam fracta concrepuerint ossa morsus resolvit. cauda piscium his, cetera species lutrae: utrumque aquaticum, utrique mollior pluma pilus.</p>
<span class="br"></span><span class="lineNumber">110</span><span class="br"></span><p>XLVIII. Ranae quoque rubetae, quarum et in terra et in umore vita, plurimis refertae medicaminibus
deponere ea cotidie<a class="footnoteLink" href="#note_LCL353_78_1" id="target_note_LCL353_78_1"><sup>1</sup></a> ac resumere pastu dicuntur, venena tantum semper sibi reservantes.</p>
<span class="br"></span><span class="lineNumber">111</span><span class="br"></span><p>XLIX. Similis et vitulo marino victus in mari ac terra, simile fibris et ingenium. evomit fel suum ad multa medicamenta utile, item coagulum ad comitiales





</p></section><notes><section class="footnotes"><ul><li class="note" id="note_LCL353_78_1"><a class="footnoteCrossrefLink" href="#target_note_LCL353_78_1" title="Click to highlight in text"><sup class="lineRef">1</sup><span class="italic">v.l.</span> assidue.</a></li><script type="text/javascript">document.getElementById('note_LCL353_78_1').style.display = "none";</script></ul></section></notes></section>