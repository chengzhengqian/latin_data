<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

colore rufo odorisque suavitate et gustu maxime siccante os sapore iucundo.</p>
<p>Pretium spicae in libras ğ†– <span class="sc">c</span>. folii divisere annonam
<span class="br"></span><span class="lineNumber">44</span><span class="br"></span>amplitudine: hadrosphaerum vocatur maioribus pilulis ğ†– <span class="sc">xxxx</span>; quod minore folio est mesosphaerum
appellatur, emitur ğ†– <span class="sc">lx</span>; laudatissimum microsphaeruun e minimis foliis, pretium eius ğ†– <span class="sc">lxxv.</span> odoris gratia omnibus, maior recentibus.
<span class="br"></span><span class="lineNumber">45</span><span class="br"></span>nardo colos, si inveteravit, nigrior meliori.<a class="footnoteLink" href="#note_LCL370_32_1" id="target_note_LCL370_32_1"><sup>1</sup></a> in nostro orbe proxime laudatur Syriacum, mox Gallicum, tertio loco Creticum, quod aliqui agrion vocant, alii phun, folio olusatri, caule cubitali, geniculato, in purpuram<a class="footnoteLink" href="#note_LCL370_32_2" id="target_note_LCL370_32_2"><sup>2</sup></a> albicante, radice obliqua villosaque et imitante avium pedes. baccaris vocatur nardum rusticum, de quo dicemus inter flores. sunt autem omnia ea herbae praeter Indicum. ex iis Gallicum et cum radice vellitur abluiturque vino, siccatur in umbra, alligatur fasciculis in charta, non multum ab Indico differens, Syriaco tamen levius. pretium
<span class="br"></span><span class="lineNumber">46</span><span class="br"></span>ğ†– <span class="sc">iii.</span> in his probatio una ne sint fragilia et arida potius quam sicca folia. cum Gallico nardo semper nascitur herba quae hirculus vocatur a gravitate odoris et similitudine, qua maxime adulteratur; distat quod sine cauliculo est et quod minoribus foliis. quodque radicis neque amarae neque odoratae.</p>
</section><notes><section class="footnotes"><ul><li class="note" id="note_LCL370_32_1"><a class="footnoteCrossrefLink" href="#target_note_LCL370_32_1" title="Click to highlight in text"><sup class="lineRef">1</sup><span class="italic">Mueller</span>: nigriori melior.</a></li><script type="text/javascript">document.getElementById('note_LCL370_32_1').style.display = "none";</script><li class="note" id="note_LCL370_32_2"><a class="footnoteCrossrefLink" href="#target_note_LCL370_32_2" title="Click to highlight in text"><sup class="lineRef">2</sup><span class="italic">Ian</span>: purpura.</a></li><script type="text/javascript">document.getElementById('note_LCL370_32_2').style.display = "none";</script></ul></section></notes></section>