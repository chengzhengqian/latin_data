<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

inveni equidem; quis primus donaverit, a L. Pisone traditur: A. Postumius dictator apud lacum Regillum castris Latinorum expugnatis eum, cuius maxime opera capta essent. hanc coronam ex praeda is dedit ii l.,<a class="footnoteLink" href="#note_LCL394_32_1" id="target_note_LCL394_32_1"><sup>1</sup></a> item L. Lentulus consul Servio Cornelio Merendae Samnitum oppido capto, sed hic quinque librarum; trium<a class="footnoteLink" href="#note_LCL394_32_2" id="target_note_LCL394_32_2"><sup>2</sup></a> Piso Frugi filium ex privata pecunia donavit eamque coronam testamento ei praelegavit.</p>
<span class="br"></span><span class="lineNumber">39</span><span class="br"></span><p>XII. Deorum honoris causa in sacris nihil aliud excogitatum est quam ut auratis cornibus hostiae, maiores dumtaxat, immolarentur. sed in militia quoque in tantum adolevit haec luxuria, ut M. Bruti e Philippicis campis epistulae reperiantur frementis fibulas tribunicias ex auro geri. ita, Hercules? idem enim tu, Brute, mulierum pedibus aurum gestatum<a class="footnoteLink" href="#note_LCL394_32_3" id="target_note_LCL394_32_3"><sup>3</sup></a> tacuisti. et nos sceleris arguimus illum, qui primus auro dignitatem per anulos fecit! habeant in lacertis iam quidem et viri, quod ex Dardanis venit—itaque et Dardanium vocabatur;
<span class="br"></span><span class="lineNumber">40</span><span class="br"></span>viriolae Celtice dicuntur, viriae Celtiberice—; habeant feminae in armillis digitisque totis, collo, auribus, spiris; discurrant catenae circa latera et in secreto



</p></section><notes><section class="footnotes"><ul><li class="note" id="note_LCL394_32_1"><a class="footnoteCrossrefLink" href="#target_note_LCL394_32_1" title="Click to highlight in text"><sup class="lineRef">1</sup>dedit <span class="sc">ii</span> l. (<span class="italic">i.e.</span> librarum) <span class="italic">Mayhoff</span>: dedit <span class="italic">cdd.</span> (dedit I. <span class="italic">B</span><sup>1</sup>).</a></li><script type="text/javascript">document.getElementById('note_LCL394_32_1').style.display = "none";</script><li class="note" id="note_LCL394_32_2"><a class="footnoteCrossrefLink" href="#target_note_LCL394_32_2" title="Click to highlight in text"><sup class="lineRef">2</sup>trium <span class="italic">add. Hardouin coll. Val. Max.</span> IV.3.10.</a></li><script type="text/javascript">document.getElementById('note_LCL394_32_2').style.display = "none";</script><li class="note" id="note_LCL394_32_3"><a class="footnoteCrossrefLink" href="#target_note_LCL394_32_3" title="Click to highlight in text"><sup class="lineRef">3</sup>gestatum <span class="italic">B, cd. Colb.</span>: gestari <span class="italic">rell.</span></a></li><script type="text/javascript">document.getElementById('note_LCL394_32_3').style.display = "none";</script></ul></section></notes></section>