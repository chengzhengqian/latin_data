<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

purpureum, pusillum. nascitur in pratis. decoctum cauliculorum eius in vino austero quantum manus capiat dentium dolori medetur ita ut contineatur ore.</p>
<span class="br"></span><span class="lineNumber">109</span><span class="br"></span><p>LXXXV. Othonna in Syria nascitur, similis erucae, perforatis crebro foliis, flore croci,<a class="footnoteLink" href="#note_LCL393_456_1" id="target_note_LCL393_456_1"><sup>1</sup></a> quare quidam anemonem vocaverunt. sucus eius oculorum medicamentis
convenit. mordet enim leniter et calfacit adstringitque siccando; purgat cicatrices et nubeculas et quicquid obstet. quidam tradunt lavari atque ita siccatam digeri in pastillos.</p>
<span class="br"></span><span class="lineNumber">110</span><span class="br"></span><p>LXXXVI. Onosma longa folia habet fere ad tres digitos, in terra iacentia, ad similitudinem anchusae,<a class="footnoteLink" href="#note_LCL393_456_2" id="target_note_LCL393_456_2"><sup>2</sup></a> sine caule, sine flore, sine semine. praegnas, si edit eam aut supergradiatur, abortum facere dicitur.</p>
<p>LXXXVII. Onopradon si comederunt, asini crepitus
reddere dicuntur. trahit urinas et menses, alvum sistit, suppurationes et collectiones discutit.</p>
<span class="br"></span><span class="lineNumber">111</span><span class="br"></span><p>LXXXVIII. Osyris ramulos fert nigros, tenues, lentos, et in his folia nigra ceu lini semenque in ramulis nigrum initio, dein colore mutato rubescens. smegmata mulieribus faciunt ex his. radicum decoctum
potu sanat arquatos. eaedem priusquam maturescat semen concisae et sole siccatae alvum sistunt. post maturitatem vero collectae et in sorbitione
decoctae rheumatismis ventris medentur et per se tritae ex aqua caelesti bibuntur.</p>
</section><notes><section class="footnotes"><ul><li class="note" id="note_LCL393_456_1"><a class="footnoteCrossrefLink" href="#target_note_LCL393_456_1" title="Click to highlight in text"><sup class="lineRef">1</sup>croci e <span class="italic">Dioscoridae vulg.</span>: cocci VRdf <span class="italic">Detlefsen.</span></a></li><script type="text/javascript">document.getElementById('note_LCL393_456_1').style.display = "none";</script><li class="note" id="note_LCL393_456_2"><a class="footnoteCrossrefLink" href="#target_note_LCL393_456_2" title="Click to highlight in text"><sup class="lineRef">2</sup><span class="italic">Post</span> anchusae <span class="italic">in codd.</span> incisis (VdE) <span class="italic">aut</span> incissis (R): incisa <span class="italic">vulg.</span>: <span class="italic">ego delevi</span> (<span class="italic">ex</span> anchusae <span class="italic">ortum</span>?). anchusae . . . similis sive caule, sive flore, sive semine. <span class="italic">Mayhoff.</span></a></li><script type="text/javascript">document.getElementById('note_LCL393_456_2').style.display = "none";</script></ul></section></notes></section>