<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

noctium decem. in medio eo spatio Atlantem locavit a ceteris omnibus in extremis Mauretaniae proditum.</p>
<span class="br"></span><span class="lineNumber">11</span><span class="br"></span><p>Romana arma primum Claudio principe in Mauretania
bellavere Ptolemaeum regem a Gaio Caesare interemptum ulciscente liberto Aedemone, refugientibusque
barbaris ventum constat ad montem Atlantem. nec solum consulatu perfunctis atque e senatu ducibus qui tum res gessere sed equitibus quoque Romanis qui ex eo praefuere ibi Atlantem
<span class="br"></span><span class="lineNumber">12</span><span class="br"></span>penetrasse in gloria fuit. quinque sunt (ut diximus) Romanae coloniae in ea provincia, perviumque fama<a class="footnoteLink" href="#note_LCL352_226_1" id="target_note_LCL352_226_1"><sup>1</sup></a> videri potest; sed id plerumque fallacissimum experimento
deprehenditur, quia dignitates, cum indagare vera pigeat, ignorantiae pudore mentiri non piget, haut alio fidei proniore lapsu quam ubi falsae rei gravis auctor existit. equidem minus miror inconperta quaedam esse equestris ordinis viris, iam vero et senatum inde intrantibus, quam luxuriae, cuius efficacissima vis sentitur atque maxima, cum ebori, citro silvae exquirantur, omnes
<span class="br"></span><span class="lineNumber">13</span><span class="br"></span>scopuli Gaetuli muricibus, purpuris. indigenae tamen

</p></section><notes><section class="footnotes"><ul><li class="note" id="note_LCL352_226_1"><a class="footnoteCrossrefLink" href="#target_note_LCL352_226_1" title="Click to highlight in text"><sup class="lineRef">1</sup><span class="italic">V.l.</span> famae.</a></li><script type="text/javascript">document.getElementById('note_LCL352_226_1').style.display = "none";</script></ul></section></notes></section>