<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
altius in terram, ne ex reciso frondeat. tolli viveradix a vindemia protinus debet.</p>
<span class="br"></span><span class="lineNumber">206</span><span class="br"></span><p>Nuper repertum draconem serere iuxta arborem—ita appellamus palmitem emeritum pluribusque in-duratum annis. hunc praecisum quam maxima amplitudine, tribus partibus longitudinis deraso cortice quatenus obruatur—unde et rasilem vocant—deprimere sulco, reliqua parte ad arborem erecta, ocissimum in vite est.<a class="footnoteLink" href="#note_LCL371_142_1" id="target_note_LCL371_142_1"><sup>1</sup></a> si gracilis sit vitis aut terra, usitatum est quam proxime solum decidi, donec firmetur radix, sicuti neque roscidam seri neque a septentrionis flatu; vites aquilonem spectare debent ipsae, palmites autem earum meridiem.</p>
<span class="br"></span><span class="lineNumber">207</span><span class="br"></span><p>Non est festinandum ai putationem novellae, sed primo in circulos materies colligenda, nec nisi validae putatio admovenda, seriore anno fere ad fructum arbusta vite quam iugata; sunt qui omnino putari vetent priusquam arborem longitudine aequaverit. prima falce sex pedes a terra recidatur, flagello infra relicto et nasci coacto incurvatione materiae. tres ei
<span class="br"></span><span class="lineNumber">208</span><span class="br"></span>gemmae, non amplius, deputato supersint. ex his emissi palmites proximo anno imis digerantur scamnis

</p></section><notes><section class="footnotes"><ul><li class="note" id="note_LCL371_142_1"><a class="footnoteCrossrefLink" href="#target_note_LCL371_142_1" title="Click to highlight in text"><sup class="lineRef">1</sup>est <span class="italic">add.</span>? <span class="italic">Mayhoff.</span></a></li><script type="text/javascript">document.getElementById('note_LCL371_142_1').style.display = "none";</script></ul></section></notes></section>