<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

inaures, in primordio factitasse, sine mentione
<span class="br"></span><span class="lineNumber">13</span><span class="br"></span>anulorum. et quisquis primus instituit, cunctanter id fecit: laevis manibus latentibusque induit, cum, si honos securus fuisset, dextra fuerit ostentandus. quodsi impedimentum potuit in eo aliquod intellegi, etiam serioris usus argumentum est:<a class="footnoteLink" href="#note_LCL394_12_1" id="target_note_LCL394_12_1"><sup>1</sup></a> maius in laeva fuisset, qua scutum capitur. est quidem apud eundem Homerum virorum crinibus aurum inplexum; ideo nescio an prior usus feminis coeperit.</p>
<span class="br"></span><span class="lineNumber">14</span><span class="br"></span><p>V. Romae ne fuit quidem aurum nisi admodum exiguum longo tempore. certe cum a Gallis capta urbe pax emeretur, non plus quam mille pondo effici potuere. nec ignoro <span class="sc">mm</span> pondo auri perisse Pompeii <span class="sc">iii</span> consultu e Capitolini Iovis solio a Camillo ibi condita, et ideo a plerisque existimari <span class="sc">mm</span> pondo collata. sed quod accessit, ex Gallorum praeda fuit detractumque ab iis in parte captae urbis delubris—Gallos
<span class="br"></span><span class="lineNumber">15</span><span class="br"></span>cum auro pugnare solitos Torquatus indicio est—; apparet ergo Gallorum templorumque tantundem
nec amplius fuisse. quod quidem in






</p></section><notes><section class="footnotes"><ul><li class="note" id="note_LCL394_12_1"><a class="footnoteCrossrefLink" href="#target_note_LCL394_12_1" title="Click to highlight in text"><sup class="lineRef">1</sup>est <span class="italic">cdd.</span> (est et <span class="italic">B</span>): esset <span class="italic">Mayhoff.</span></a></li><script type="text/javascript">document.getElementById('note_LCL394_12_1').style.display = "none";</script></ul></section></notes></section>