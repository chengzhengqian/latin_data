<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">158</span><span class="br"></span>inlita noctibus. proxime valent cetera laurus genera. laurus Alexandrina sive Idaea partus celeres facit radice pota trium denariorum pondere in vini dulcis cyathis tribus, secundas etiam pellit mensesque. eodem modo pota daphno√Ødes sive his nominibus quae diximus silvestris laurus prodest, alvum solvit vel recenti folio vel arido, drachmis tribus cum sale in hydromelite. manducata pituitas extrahit, folium et vomitus, stomacho inutile. sic et bacae quinae denae purgationis causa sumuntur.</p>
<span class="br"></span><span class="lineNumber">159</span><span class="br"></span><p>LXXXI. Myrtus sativa candida minus utilis medicinae quam nigra. semen eius medetur sanguinem excreantibus, item contra fungos in vino potum. odorem oris commendat vel pridie commanducatum; ita<a class="footnoteLink" href="#note_LCL392_522_1" id="target_note_LCL392_522_1"><sup>1</sup></a> apud Menandrum Synaristosae hoc edunt. datur et dysintericis idem denarii pondere in vino. ulcera difficilia in extremitatibus
<span class="br"></span><span class="lineNumber">160</span><span class="br"></span>corporis sanat cum vino subfervefactum. inponitur lippitudini cum polenta et cardiacis in mamma sinistra, et contra scorpionis ictum in mero, et ad vesicae vitia, capitis dolores, aegilopas, antequam suppurent, item tumoribus, exemptisque nucleis in vino vetere tritum eruptionibus pituitae. sucus seminis alvum sistit, urinam ciet. ad eruptiones






</p></section><notes><section class="footnotes"><ul><li class="note" id="note_LCL392_522_1"><a class="footnoteCrossrefLink" href="#target_note_LCL392_522_1" title="Click to highlight in text"><sup class="lineRef">1</sup>ita <span class="italic">Mayhoff</span>: item <span class="italic">codd.</span>: <span class="italic">om. Detlefsen.</span></a></li><script type="text/javascript">document.getElementById('note_LCL392_522_1').style.display = "none";</script></ul></section></notes></section>