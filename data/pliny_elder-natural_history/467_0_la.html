<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

rigorem quendam torvitatemque naturae duram et inflexibilem, affectusque humanos adimit, quales
<span class="br"></span><span class="lineNumber">80</span><span class="br"></span>ἀπαθεῖς Graeci vocant multos eius generis experti, quodque mirum sit, auctores maxime sapientiae, Diogenen Cynicum, Pyrrhonem, Heraclitum, Timonem, hunc quidem etiam in totius odium generis humani evectum. sed haec parva naturae insignia in multis varia cognoscuntur, ut in Antonia Drusi numquam expuisse, in Pomponio consulari poeta non ructasse. quibus natura concreta sunt ossa, qui sunt rari admodum, cornei vocantur.</p>
<span class="br"></span><span class="lineNumber">81</span><span class="br"></span><p>XX. Corpore vesco sed eximiis viribus Tritanum in gladiatorio ludo Samnitium armatura celebrem, filiumque eius militem Magni Pompei et rectos et traversos cancellatim toto corpore habuisse nervos, in brachiis etiam manibusque, auctor est Varro in prodigiosarum virium relatione, atque etiam hostem ab eo ex provocatione dimicantem inermi dextera superatum et postremo correptum uno digito<a class="footnoteLink" href="#note_LCL352_558_1" id="target_note_LCL352_558_1"><sup>1</sup></a> in
<span class="br"></span><span class="lineNumber">82</span><span class="br"></span>castra tralatum. at Vinnius Valens meruit in praetorio
divi Augusti centurio, vehicula cum culleis onusta donec exinanirentur sustinere solitus, carpenta
adprehensa una manu retinere obnixus contra nitentibus iumentis, et alia mirifica facere quae insculpta monimento eius spectantur. idem M.
<span class="br"></span><span class="lineNumber">83</span><span class="br"></span>Varro: ‘Rusticelius,’ inquit, ‘Hercules appellatus mulum suum tollebat, Fufius Salvius duo centenaria



</p></section><notes><section class="footnotes"><ul><li class="note" id="note_LCL352_558_1"><a class="footnoteCrossrefLink" href="#target_note_LCL352_558_1" title="Click to highlight in text"><sup class="lineRef">1</sup>uno digito <span class="italic">hic Mayhoff: ante</span> superatum <span class="italic">codd.</span></a></li><script type="text/javascript">document.getElementById('note_LCL352_558_1').style.display = "none";</script></ul></section></notes></section>