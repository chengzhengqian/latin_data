<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<h2><span class="ac">Liber XV</span></h2>
<p>I. <span class="sc">Oleam</span> Theophrastus e celeberrimis Graecorum auctoribus urbis Romae anno circiter <span class="sc">ccccxl</span> negavit
nisi intra <span class="sc">x͞x͞x͞x͞</span> passuum ab mari nasci, Fenestella vero omnino non fuisse in Italia Hispaniaque
aut Africa Tarquinio Prisco regnante, ab annis populi Romani <span class="sc">clxxiii</span>, quae nunc pervenit trans Alpes quoque et in Gallias Hispaniasque medias.
<span class="br"></span><span class="lineNumber">2</span><span class="br"></span>urbis quidem anno <span class="sc">dv</span> Appio Claudio Caeci nepote L. Iunio cos. olei librae duodenae denis<a class="footnoteLink" href="#note_LCL370_288_1" id="target_note_LCL370_288_1"><sup>1</sup></a> assibus veniere, et mox anno <span class="sc">dclxxx</span> M. Seius L. f. aedilis curulis olei denas libras singulis assibus praestitit populo
<span class="br"></span><span class="lineNumber">3</span><span class="br"></span>Romano per totum annum. minus ea miretur qui sciat post annos <span class="sc">xxii</span> Cn. Pompeio <span class="sc">iii.</span> cos. oleum provinciis Italiam misisse. Hesiodus quoque, in primis culturam agrorum docendam arbitratus vitam, negavit oleae satorem fructum ex ea percepisse quemquam—tam tarda tunc res erat; at nunc etiam in plantariis ferunt, translatarumque altero anno decerpuntur bacae.</p>
<span class="br"></span><span class="lineNumber">4</span><span class="br"></span><p>II. Fabianus negat provenire in frigidissimis oleam neque in calidissimis. genera earum tria dixit

</p></section><notes><section class="footnotes"><ul><li class="note" id="note_LCL370_288_1"><a class="footnoteCrossrefLink" href="#target_note_LCL370_288_1" title="Click to highlight in text"><sup class="lineRef">1</sup><span class="italic">Mayhoff</span>: duodenae <span class="italic">aut</span> duae denis.</a></li><script type="text/javascript">document.getElementById('note_LCL370_288_1').style.display = "none";</script></ul></section></notes></section>