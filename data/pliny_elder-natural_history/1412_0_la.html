<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

invenio. eadem ex omnibus satis quadripedum quoque morbis in maximo usu est, sive difficile spirantibus sive contra maleficorum animalium ictus, infusa per nares ex vino aut, si sanguisugam hauserint, ex aceto, et quocumque in simili morborum genere ut in homine temperata.</p>
<span class="br"></span><span class="lineNumber">144</span><span class="br"></span><p>LII. Mentastrum silvestris menta est differens specie foliorum quae sunt figura ocimi, pulei odore,<a class="footnoteLink" href="#note_LCL392_84_1" id="target_note_LCL392_84_1"><sup>1</sup></a> propter quod quidam silvestre puleium vocant. his commanducatis et inpositis sanari elephantiasin Magni Pompei aetate fortuito cuiusdam experimento
propter pudorem facie inlita conpertum est.
<span class="br"></span><span class="lineNumber">145</span><span class="br"></span>eadem inlinuntur bibunturque adversus serpentium ictus drachmis duabus in vini cyathis duobus, adversus
scorpionum cum sale, oleo, aceto, item adversus scolopendras ius decocti. adversus omnia venena servantur folia arida ad farinae modum. substratum vel accensum fugat etiam scorpiones.
<span class="br"></span><span class="lineNumber">146</span><span class="br"></span>potum feminas purgat, sed partus necat. ruptis, convulsis, orthopnoicis, torminibus, choleris efficacissimum,
item lumbis, podagris inpositum. sucus auribus verminosis instillatur. in regio morbo bibitur,
strumis inlinitur, somnia veneris inhibet, taenias pellit ex aceto potum, contra porriginem ex aceto infunditur capiti in sole.</p>
<span class="br"></span><span class="lineNumber">147</span><span class="br"></span><p>LIII. Mentae ipsius odor animum excitat et sapor



</p></section><notes><section class="footnotes"><ul><li class="note" id="note_LCL392_84_1"><a class="footnoteCrossrefLink" href="#target_note_LCL392_84_1" title="Click to highlight in text"><sup class="lineRef">1</sup>odore <span class="italic">Mayhoff, Cornarium et Dioscoridem secutus</span>: colore <span class="italic">codd.</span></a></li><script type="text/javascript">document.getElementById('note_LCL392_84_1').style.display = "none";</script></ul></section></notes></section>