<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

et in febribus ante accessiones duobus cyathis in tertianis quartanisque praecipue, item cholericis,
<span class="br"></span><span class="lineNumber">115</span><span class="br"></span>dysintericis et in solutione stomachi. tertium genus orion vocant in montibus nascens, harundini tenerae simile, uno caule, densis geniculis et in se infarctis, foliis autem piceae, radicis supervacuae, inefficacius
<span class="br"></span><span class="lineNumber">116</span><span class="br"></span>quam superiora, peculiare ischiadicis. quartum genus silvestre appellatur, paene arboris modo frutex, radice lignosa, stirpe cedri rubicunda, ramis sparti binum palmorum, nigris geniculorum ternis quaternisque
articulis. huic quoque spissandi natura, sapor mali cotonei. decoquitur in aqua ad tertias aut aridi farina inspergitur et oris ulceribus et adtritis partibus. propter gingivarum vero vitia ipsa commanducatur.
<span class="br"></span><span class="lineNumber">117</span><span class="br"></span>nomas sistit omniaque quae serpunt aut difficilem cicatricem habent, privatim vero sanat a nive facta ulcera. herbarii et ad anginas utuntur illa et in capitis dolore coronam ex ea inponunt et contra epiphoras collo circumdant. in tertianis quidam<a class="footnoteLink" href="#note_LCL393_460_1" id="target_note_LCL393_460_1"><sup>1</sup></a> sinistra manu evulsam adalligant, adeo contra profluvia
sanguinis, nec ullam magis aridam quam polygonum
servant.</p>
<span class="br"></span><span class="lineNumber">118</span><span class="br"></span><p>XCII. Pancratium aliqui scillam pusillam appellare malunt, foliis albi lilii longioribus crassioribusque, radice bulbi magni, colore rufo. alvum solvit suco cum farina ervi sumpto, ulcera purgat. hydropicis, splenicis cum melle datur. alii decocunt eam donec






</p></section><notes><section class="footnotes"><ul><li class="note" id="note_LCL393_460_1"><a class="footnoteCrossrefLink" href="#target_note_LCL393_460_1" title="Click to highlight in text"><sup class="lineRef">1</sup>quidam <span class="italic">codd. multi</span>: quidem V <span class="italic">vulg., Mayhoff.</span></a></li><script type="text/javascript">document.getElementById('note_LCL393_460_1').style.display = "none";</script></ul></section></notes></section>