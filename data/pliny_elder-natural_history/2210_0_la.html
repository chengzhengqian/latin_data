<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

quidam melle tantum. nullum animal minus docile existimatur minorisve intellectus; eo mirabilius est Olympiae sacro certamine nubes earum immolato tauro deo quem Myioden vocant extra territorium id
<span class="br"></span><span class="lineNumber">107</span><span class="br"></span>abire. alopecias cinis ex murium capitibus caudisque et totius muris emendat, praecipue si veneficio acciderit
haec iniuria, item irenacei cinis cum melle aut corium combustum cum pice liquida. caput quidem eius ustum per se etiam cicatricibus pilos reddit. alopecias
autem in ea curatione praeparari oportet novacula.
et sinapi quidam ex aceto uti maluerunt. quae de irenaceo dicentur omnia tanto magis valebunt
<span class="br"></span><span class="lineNumber">108</span><span class="br"></span>in hystrice. lacertae quoque ut docuimus combustae
cum radice recentis harundinis, quae ut una cremari possit, minutim findenda est, ita myrteo oleo permixto cineres<a class="footnoteLink" href="#note_LCL418_252_1" id="target_note_LCL418_252_1"><sup>1</sup></a> capillorum defluvia continent. efficacius virides lacertae omnia eadem praestant, etiamnum utilius admixto sale et adipe ursino et cepa tusa. quidam denas virides in decem sextariis olei veteris discocunt, contenti semel in mense unguere.
<span class="br"></span><span class="lineNumber">109</span><span class="br"></span>pellium viperinarum cinis alopecias celerrime explet, item gallinarum fimum recens inlitum. corvi ovum in aereo vase permixtum inlitumque deraso capite nigritiam capilli adfert, sed donec inarescat oleum in ore habendum est ne et dentes simul nigrescant, idque in umbra faciendum neque ante quadriduum




</p></section><notes><section class="footnotes"><ul><li class="note" id="note_LCL418_252_1"><a class="footnoteCrossrefLink" href="#target_note_LCL418_252_1" title="Click to highlight in text"><sup class="lineRef">1</sup>cineres <span class="italic">codd.</span>: cinere <span class="italic">Mayhoff.</span></a></li><script type="text/javascript">document.getElementById('note_LCL418_252_1').style.display = "none";</script></ul></section></notes></section>