<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

translatum est, vix credibili modo torpescente tanta illa feritate quamvis levi iniectu operto capite, ita ut devinciatur non repugnans. videlicet omnis vis constat in oculis, quo minus mirum fit<a class="footnoteLink" href="#note_LCL353_42_1" id="target_note_LCL353_42_1"><sup>1</sup></a> a Lysimacho Alexandri iussu simul incluso strangulatum leonem.
<span class="br"></span><span class="lineNumber">55</span><span class="br"></span>iugo subdidit eos primusque Romae ad currum iunxit M. Antonius, et quidem civili bello cum dimicatum esset in Pharsaliis campis, non sine ostento quodam temporum,<a class="footnoteLink" href="#note_LCL353_42_2" id="target_note_LCL353_42_2"><sup>2</sup></a> generosos spiritus iugum subire illo prodigio significante. nam quod ita vectus est cum mima Cytheride, super monstra etiam illarum calamitatum fuit. primus autem hominum leonem manu tractare ausus
et ostendere mansuefactum Hanno e clarissimis Poenorum traditur damnatusque illo argumento, quoniam nihil non persuasurus vir tam artificis ingenii videbatur. et male credi libertas ei cui in tantum cessisset etiam feritas.</p>
<span class="br"></span><span class="lineNumber">56</span><span class="br"></span><p>Sunt vero et fortuitae<a class="footnoteLink" href="#note_LCL353_42_3" id="target_note_LCL353_42_3"><sup>3</sup></a> eorum quoque clementiae exempla. Mentor Syracusanus in Syria leone obvio suppliciter volutante attonitus pavore, cum refugienti undique fera opponeret sese et vestigia lamberet adulanti similis, animadvertit in pede eius tumorem vulnusque; extracto surculo liberavit cruciatu: pictura casum hunc testatur Syracusis.





</p></section><notes><section class="footnotes"><ul><li class="note" id="note_LCL353_42_1"><a class="footnoteCrossrefLink" href="#target_note_LCL353_42_1" title="Click to highlight in text"><sup class="lineRef">1</sup><span class="italic">v.l.</span> sit.</a></li><script type="text/javascript">document.getElementById('note_LCL353_42_1').style.display = "none";</script><li class="note" id="note_LCL353_42_2"><a class="footnoteCrossrefLink" href="#target_note_LCL353_42_2" title="Click to highlight in text"><sup class="lineRef">2</sup><span class="italic">Gelen</span>: tempore (tempore &lt;eo&gt;
? <span class="italic">Mayhoff</span>).</a></li><script type="text/javascript">document.getElementById('note_LCL353_42_2').style.display = "none";</script><li class="note" id="note_LCL353_42_3"><a class="footnoteCrossrefLink" href="#target_note_LCL353_42_3" title="Click to highlight in text"><sup class="lineRef">3</sup><span class="italic">Mayhoff</span>: fortuita.</a></li><script type="text/javascript">document.getElementById('note_LCL353_42_3').style.display = "none";</script></ul></section></notes></section>