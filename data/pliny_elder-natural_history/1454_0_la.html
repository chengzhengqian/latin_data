<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

et manium, summaque auctoritas pactili coronae, ut in Saliorum sacris invenimus sollemnes † cenas †.<a class="footnoteLink" href="#note_LCL392_168_1" id="target_note_LCL392_168_1"><sup>1</sup></a> transiere deinde ad rosaria, eoque luxuria processit ut non esset gratia nisi mero folio sutilibus, mox petitis ab India aut ultra Indos. lautissimum quippe habetur e nardi folio eas dari aut veste Serica versicolori,
unguentis madida. hunc habet novissime exitum luxuria feminarum.</p>
<span class="br"></span><span class="lineNumber">12</span><span class="br"></span><p>IX. Et apud Graecos quidem de coronis privatim scripsere et Mnesitheus atque Callimachus medici quae nocerent capiti, quoniam et in hoc est aliqua valitudinis portio, in potu atque hilaritate praecipue odorum vi subrepente fallaciter, scelerata Cleopatrae sollertia. namque in apparatu belli Actiaci gratificationem
ipsius reginae Antonio timente nec nisi praegustatos cibos sumente fertur pavore<a class="footnoteLink" href="#note_LCL392_168_2" id="target_note_LCL392_168_2"><sup>2</sup></a> eius lusisse extremis coronae floribus veneno inlitis ipsaque capiti inposita, mox procedente hilaritate invitavit Antonium ut coronas biberent. quis ita timeret insidias? ergo concerpta<a class="footnoteLink" href="#note_LCL392_168_3" id="target_note_LCL392_168_3"><sup>3</sup></a> in scyphum incipienti
haurire opposita manu: en ego sum, inquit illa, Marce Antoni, quam tu nova praegustantium diligentia caves, adeo mihi, si possim sine te vivere, occasio aut ratio deest! inde<a class="footnoteLink" href="#note_LCL392_168_4" id="target_note_LCL392_168_4"><sup>4</sup></a> inductam custodiam








</p></section><notes><section class="footnotes"><ul><li class="note" id="note_LCL392_168_1"><a class="footnoteCrossrefLink" href="#target_note_LCL392_168_1" title="Click to highlight in text"><sup class="lineRef">1</sup>cenas <span class="italic">codd.</span>: cenae (<span class="italic">sc.</span> transiere) <span class="italic">coni. Mayhoff: ego ut spurium notavi. Fortasse scriba ita sacris interpretatus est.</span></a></li><script type="text/javascript">document.getElementById('note_LCL392_168_1').style.display = "none";</script><li class="note" id="note_LCL392_168_2"><a class="footnoteCrossrefLink" href="#target_note_LCL392_168_2" title="Click to highlight in text"><sup class="lineRef">2</sup>pavore <span class="italic">cum plerisque codd. Mayhoff</span>: pavorem <span class="italic">Sillig et Detlefsen. Confert</span> IX. § 139 <span class="italic">et</span> XI. § 123 <span class="italic">Mayhoff.</span></a></li><script type="text/javascript">document.getElementById('note_LCL392_168_2').style.display = "none";</script><li class="note" id="note_LCL392_168_3"><a class="footnoteCrossrefLink" href="#target_note_LCL392_168_3" title="Click to highlight in text"><sup class="lineRef">3</sup>concerpta <span class="italic">cum codd. Detlefsen</span>: concerptam <span class="italic">Mayhoff.</span></a></li><script type="text/javascript">document.getElementById('note_LCL392_168_3').style.display = "none";</script><li class="note" id="note_LCL392_168_4"><a class="footnoteCrossrefLink" href="#target_note_LCL392_168_4" title="Click to highlight in text"><sup class="lineRef">4</sup>inde <span class="italic">add. Lipsius.</span></a></li><script type="text/javascript">document.getElementById('note_LCL392_168_4').style.display = "none";</script></ul></section></notes></section>