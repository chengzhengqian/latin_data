<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">137</span><span class="br"></span><p>CX. Telephion porcilacae similis est et caule et foliis. rami a radice septeni octonique fruticant foliis crassis, carnosis. nascitur in cultis et maxime inter vites. inlinitur lentigini et, cum inaruit, deteritur. inlinitur et vitiligini ternis fere mensibus, senis horis noctis aut diei,<a class="footnoteLink" href="#note_LCL393_474_1" id="target_note_LCL393_474_1"><sup>1</sup></a> postea farina hordeacia inlinatur. medetur et vulneribus et fistulis.</p>
<span class="br"></span><span class="lineNumber">138</span><span class="br"></span><p>CXI. Trichomanes adianto simile est, exilius modo nigriusque, foliis lenticulae densis, parvis,<a class="footnoteLink" href="#note_LCL393_474_2" id="target_note_LCL393_474_2"><sup>2</sup></a> adversis inter se. decoctum eius strangurias sanat in vino albo potum addito cumino rustico. esum<a class="footnoteLink" href="#note_LCL393_474_3" id="target_note_LCL393_474_3"><sup>3</sup></a> cohibet capillos fluentes, aut si effluxerint, reparat, alopeciasque
densat tritum et in oleo inlitum. sternumenta quoque gustatu movet.</p>
<p>CXII. Thalictrum folia coriandri habet pinguiora paulo, caulem papaveris. nascitur ubique, praecipue in campestribus. medentur ulceribus folia cum melle.</p>
<span class="br"></span><span class="lineNumber">139</span><span class="br"></span><p>CXIII. Thlaspi duorum generum est: angustis foliis digitali latitudine et longitudine in terram versis, in cacumine divisis, cauliculo semipedali, non sine ramis, peltarum specie semine incluso lenticulae effigie, nisi quod infringitur, unde nomen. flos albicat.
nascitur in semitis et saepibus. semen asperi gustus bilem et pituitam utrimque extrahit, modus

.






</p></section><notes><section class="footnotes"><ul><li class="note" id="note_LCL393_474_1"><a class="footnoteCrossrefLink" href="#target_note_LCL393_474_1" title="Click to highlight in text"><sup class="lineRef">1</sup><span class="italic">Hic</span> et ut <span class="italic">add. Mayhoff</span>: aut VRd<sup>1</sup>.</a></li><script type="text/javascript">document.getElementById('note_LCL393_474_1').style.display = "none";</script><li class="note" id="note_LCL393_474_2"><a class="footnoteCrossrefLink" href="#target_note_LCL393_474_2" title="Click to highlight in text"><sup class="lineRef">2</sup> parvis<span class="italic"> e Theophrasto</span> (VII 14. 1)<span class="italic"> Mayhoff</span>: amaris<span class="italic"> codd</span></a></li><script type="text/javascript">document.getElementById('note_LCL393_474_2').style.display = "none";</script><li class="note" id="note_LCL393_474_3"><a class="footnoteCrossrefLink" href="#target_note_LCL393_474_3" title="Click to highlight in text"><sup class="lineRef">3</sup>esum <span class="italic">Ianus</span>: lienem <span class="italic">Mayhoff coll. Diosc.</span>: iesum <span class="italic">codd.</span></a></li><script type="text/javascript">document.getElementById('note_LCL393_474_3').style.display = "none";</script></ul></section></notes></section>