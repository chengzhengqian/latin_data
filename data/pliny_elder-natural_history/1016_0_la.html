<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

nostris, cum velut ex industria fluctibus agerentur in proras stantium noctu inopesque remedii illae proelium navale adversus arbores inirent.</p>
<span class="br"></span><span class="lineNumber">6</span><span class="br"></span><p>In eadem septentrionali plaga Hercyniae silvae roborum vastitas intacta aevis et congenita mundo prope inmortali sorte miracula excedit. ut alia omittantur fide caritura, constat attolli colles occursantium
inter se radicum repercussu aut, ubi secuta tellus non sit, arcus ad ramos usque et ipsos inter se rixantes curvari portarum patentium modo, ut turmas equitum tramittant.</p>
<p>Glandiferi maxime generis omnes, quibus honos
<span class="br"></span><span class="lineNumber">7</span><span class="br"></span>apud Romanos perpetuus:</p>
<p>III. hinc civicae coronae,
militum virtutis insigne clarissimum, iam pridem vero et clementiae imperatorum, postquam civilium bellorum profano meritum coepit videri civem non occidere. cedunt his murales vallaresque et aureae, quamquam pretio antecedentes, cedunt et rostratae, quamvis in duobus maxime ad hoc aevi celebres, M. Varrone e piraticis bellis dante Magno Pompeio itemque M. Agrippa tribuente Caesare e
<span class="br"></span><span class="lineNumber">8</span><span class="br"></span>Siculis, quae et ipsa piratica fuere. antea rostra navium tribunali praefixa fori decus erant, veluti




</p></section><notes></notes></section>