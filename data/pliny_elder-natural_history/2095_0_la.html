<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
civitatis non pridem in metu lippitudinis, priusquam ipse eam nominaret aliusve ei praediceret, duabus litteris Graecis PA chartam inscriptam circumligatam lino subnectebat collo, Mucianus ter consul eadem observatione viventem muscam in linteolo albo, his remediis carere ipsos lippitudine praedicantes. carmina quidem extant contra grandines contraque morborum genera contraque ambusta, quaedam etiam experta, sed prodendo obstat ingens verecundia in tanta animorum varietate. quapropter de his ut cuique libitum fuerit opinetur.</p>
<span class="br"></span><span class="lineNumber">30</span><span class="br"></span><p>VI. Hominum monstrificas naturas et veneficos aspectus diximus in portentis gentium et multas animalium proprietates, quae repeti supervacuum est. quorundam hominum tota corpora prosunt, ut ex his familiis quae sunt terrori serpentibus tactu ipso levant percussos suctuve madido,<a class="footnoteLink" href="#note_LCL418_22_1" id="target_note_LCL418_22_1"><sup>1</sup></a> quorum e genere sunt Psylli Marsique et qui Ophiogenes vocantur in insula Cypro, ex qua familia legatus Evagon nomine a consulibus Romae in dolium serpentium coniectus experimenti causa circummulcentibus
<span class="br"></span><span class="lineNumber">31</span><span class="br"></span>linguis miraculum praebuit. signum eius familiae est, si modo adhuc durat, vernis temporibus
odoris virus. atque eorum sudor quoque






</p></section><notes><section class="footnotes"><ul><li class="note" id="note_LCL418_22_1"><a class="footnoteCrossrefLink" href="#target_note_LCL418_22_1" title="Click to highlight in text"><sup class="lineRef">1</sup>madido E <span class="italic">Detlefsen</span>: modo <span class="italic">Mayhoff</span>: tumodo R: tumido <span class="italic">multi codd.</span></a></li><script type="text/javascript">document.getElementById('note_LCL418_22_1').style.display = "none";</script></ul></section></notes></section>