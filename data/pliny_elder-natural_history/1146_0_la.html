<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

et Graecae atque castaneae a kal. Martiis ad idus easdem, salici et genistae circa Martias kal. hanc in siccis semine, illam in umidis virga seri diximus.</p>
<span class="br"></span><span class="lineNumber">137</span><span class="br"></span><p>Est etiamnum nova inserendi ratio, ne quid sciens quidem praeteream quod usquam invenerim, Columellae excogitata, ut adfirmat ipse, qua vel diversae insociabilesque arborum naturae copulentur, ut fici atque oleae. iuxta hanc seri ficum iubet non ampliore intervallo quam ut contingi large possit ramo oleae quam maxime sequaci atque oboedituro, eumque omni interim tempore edomari meditatione
<span class="br"></span><span class="lineNumber">138</span><span class="br"></span>curvandi; postea fico adepta vires, quod evenire trimae aut utique quinquennii, detruncata superficie ipsum quoque deputatum et, ut dictum est, adraso cacumine defigi in crure fici, custoditum vinculis ne curvatura fugiat. ita quodam propaginum insitorumque temperamento triennio communem<a class="footnoteLink" href="#note_LCL371_96_1" id="target_note_LCL371_96_1"><sup>1</sup></a> inter duas matres coalescere, quarto anno abscisum totum adoptantis esse, nondum vulgata ratione aut mihi certe satis conperta.</p>
<span class="br"></span><span class="lineNumber">139</span><span class="br"></span><p>XXXI. Cetero eadem illa de calidis frigidisque et umidis aut siccis supra dicta ratio et scrobes fodere monstravit. in aquosis enim neque amplos neque



</p></section><notes><section class="footnotes"><ul><li class="note" id="note_LCL371_96_1"><a class="footnoteCrossrefLink" href="#target_note_LCL371_96_1" title="Click to highlight in text"><sup class="lineRef">1</sup><span class="italic">Mayhoff</span>: communi <span class="italic">cd. Par. Lat.</span> 6797: commune <span class="italic">rell.</span></a></li><script type="text/javascript">document.getElementById('note_LCL371_96_1').style.display = "none";</script></ul></section></notes></section>