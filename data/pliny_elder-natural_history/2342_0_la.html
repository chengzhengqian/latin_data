<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

binae sulpuris et anchusae totidem, octo spumae argenteae adduntur aspersaque aqua teruntur una. sic inlita facies post quattuor horas abluitur. medetur
et lentigini ceterisque vitiis ex ossibus saepiarum cinis. idem et carnes excrescentes tollit et umida ulcera. psoras tollit rana decocta in heminis quinque aquae marinae; excoqui debet, donec sit lentitudo
<span class="br"></span><span class="lineNumber">86</span><span class="br"></span>mellis. Fit in mari alcyoneum appellatum, e nidis, ut aliqui existumant, alcyonum et ceycum, ut alii, sordibus spumarum crassescentibus, alii e limo vel quadam maris languine. quattuor eius genera: cinereum, spissum, odoris asperi, alterum molle, lenius odore et fere algae, tertium<a class="footnoteLink" href="#note_LCL418_516_1" id="target_note_LCL418_516_1"><sup>1</sup></a> candidioris vermiculi,
quartum pumicosius, spongeae putri simile.
<span class="br"></span><span class="lineNumber">87</span><span class="br"></span>paene purpureum quod optimum; hoc et Milesium vocatur. quo candidius autem, hoc minus probabile est. vis eorum ut exulcerent, purgent. usus tostis<a class="footnoteLink" href="#note_LCL418_516_2" id="target_note_LCL418_516_2"><sup>2</sup></a> et sine oleo. mire lepras, lichenas, lentigines tollunt cum lupino et sulpuris duobus obolis. alcyoneo utuntur et ad oculorum cicatrices. Andreas ad lepras cancri cinere cum oleo usus est, Attalus thynni adipe recenti.</p>
<span class="br"></span><span class="lineNumber">88</span><span class="br"></span><p>XXVIII. Oris ulcera menarum muria et capitum cinis cum melle sanat. strumas pungi piscis eius, qui rana marina appellatur, ossiculo e cauda ita, ut non volneret, prodest. faciendum id cotidie, donec percurentur.





</p></section><notes><section class="footnotes"><ul><li class="note" id="note_LCL418_516_1"><a class="footnoteCrossrefLink" href="#target_note_LCL418_516_1" title="Click to highlight in text"><sup class="lineRef">1</sup><span class="italic">Post</span> tertium <span class="italic">velit</span> formƒÅ <span class="italic">supplere Mayhoff.</span></a></li><script type="text/javascript">document.getElementById('note_LCL418_516_1').style.display = "none";</script><li class="note" id="note_LCL418_516_2"><a class="footnoteCrossrefLink" href="#target_note_LCL418_516_2" title="Click to highlight in text"><sup class="lineRef">2</sup>tostis] <span class="italic">an</span> lotis? <span class="italic">Mayhoff.</span></a></li><script type="text/javascript">document.getElementById('note_LCL418_516_2').style.display = "none";</script></ul></section></notes></section>