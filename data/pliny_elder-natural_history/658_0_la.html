<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

polypum in tantum locusta pavet ut si iuxta viderit omnino moriatur, locustam conger; rursus polypum congri lacerant. Nigidius auctor est praerodere caudam mugili lupum. eosdemque statis<a class="footnoteLink" href="#note_LCL353_292_1" id="target_note_LCL353_292_1"><sup>1</sup></a> mensibus concordes esse, omnes autem <span class="br"></span><span class="lineNumber">186</span><span class="br"></span>vivere quibus caudae sic amputentur. at e contrario amicitiae exempla sunt, praeter illa quorum diximus societatem, ballaena et musculus, quando praegravi superciliorum pondere obrutis eius oculis infestantia magnitudinem vada praenatans demonstrat oculorumque
vice fungitur.</p>
<p>Hinc volucrum naturae dicentur.</p>
</section><notes><section class="footnotes"><ul><li class="note" id="note_LCL353_288_1"><a class="footnoteCrossrefLink" href="#target_note_LCL353_288_1" title="Click to highlight in text"><sup class="lineRef">1</sup><span class="italic">v.l.</span> aestatis.</a></li><script type="text/javascript">document.getElementById('note_LCL353_288_1').style.display = "none";</script></ul></section></notes></section>