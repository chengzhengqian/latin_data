<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

in maria aut stagna decidunt. forte hoc casuque evenit, non, ut prisci existimavere, madefactis nocturno umore alis. idem quippe nec volare eas noctibus propter frigora tradiderunt, ignari etiam longinqua maria ab iis transiri, continuata plurium dierum—quod maxime miremur—fame quoque,
<span class="br"></span><span class="lineNumber">104</span><span class="br"></span>quam propter externa pabula petere sciunt. deorum irae pestis ea intellegitur; namque et grandiores cernuntur et tanto volant pinnarum stridore ut alites credantur, solemque obumbrant, sollicitis suspectantibus
populis ne suas operiant terras. sufficiunt quippe vires et, tamquam parum sit maria transisse, inmensos tractus permeant diraque messibus nube contegunt, multa contactu adurentes, omnia vero morsu erodentes et fores quoque tectorum.</p>
<span class="br"></span><span class="lineNumber">105</span><span class="br"></span><p>Italiam ex Africa maxime coortae infestant, saepe populo Romana ad Sibyllina coacto remedia confugere inopiae metu. in Cyrenaica regione lex etiam est ter anno debellandi eas, primo ova obterendo, dein fetum, postremo adultas, desertoris poena in eum
<span class="br"></span><span class="lineNumber">106</span><span class="br"></span>qui cessaverit. et in Lemno insula certa mensura praefinita est quam singuli enecatarum ad magistratus
referant. graculos quoque ob id colunt adverso
</p></section><notes></notes></section>