<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">98</span><span class="br"></span><p>XXVIII. Aliud corpus est terrestribus fragis, aliud congeneri eorum unedoni, quod solum pomum simul e<a class="footnoteLink" href="#note_LCL370_356_1" id="target_note_LCL370_356_1"><sup>1</sup></a> frutice terraque gignitur. arbor ipsa fruticosa; fructus anno maturescit, pariterque floret subnascens et prior coquitur. mas sit an femina sterilis inter
<span class="br"></span><span class="lineNumber">99</span><span class="br"></span>auctores non constat. pomum inhonorum, ut cui nomen ex argumento sit unum tantum edendi. duobus
tamen his<a class="footnoteLink" href="#note_LCL370_356_2" id="target_note_LCL370_356_2"><sup>2</sup></a> nominibus appellant Graeci, comaron et memaecylon, quo apparet totidem esse genera; et apud nos alio nomine arbutus vocatur. Iuba auctor est quinquagenum cubitorum altitudine in Arabia esse eas.</p>
<span class="br"></span><span class="lineNumber">100</span><span class="br"></span><p>XXIX. Acinorum quoque magna est differentia, primum inter uvas ipsas callo, teneritate, crassitudine, interiore ligno aliis parvo et aliis etiam gemino, qui minime feraces musti. plurimum vero differunt hederae sabucique acini, et figura etiam Punici, angulosi quippe soli, nec cutis ulla singulis praeter communem quae est candida. totisque sucus et caro est, his praecipue quibus parvolum inest ligni.</p>
<span class="br"></span><span class="lineNumber">101</span><span class="br"></span><p>Magna et bacis differentia: aliae namque sunt olivis, lauris et alio modo loto, cornis, alio myrtis,




</p></section><notes><section class="footnotes"><ul><li class="note" id="note_LCL370_356_1"><a class="footnoteCrossrefLink" href="#target_note_LCL370_356_1" title="Click to highlight in text"><sup class="lineRef">1</sup>simul e <span class="italic">Mayhoff</span>: simile.</a></li><script type="text/javascript">document.getElementById('note_LCL370_356_1').style.display = "none";</script><li class="note" id="note_LCL370_356_2"><a class="footnoteCrossrefLink" href="#target_note_LCL370_356_2" title="Click to highlight in text"><sup class="lineRef">2</sup><span class="italic">Mayhoff</span>: hic <span class="italic">aut</span> hoc.</a></li><script type="text/javascript">document.getElementById('note_LCL370_356_2').style.display = "none";</script></ul></section></notes></section>