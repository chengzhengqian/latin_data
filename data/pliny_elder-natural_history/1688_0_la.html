<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

modo. semen intritum cum oleo aut rosaceo infunditur
aurium dolori. Dieuches tussientibus et suspiriosis
et orthopnoicis et pura excreantibus farinae permixtum pane cocto dedit. Diodotus phthisicis e melle ecligmate et pulmonis vitiis, ossibus etiam fractit
<span class="br"></span><span class="lineNumber">146</span><span class="br"></span>inposuit. partus omnium animalium extrahit naturae circumlitum. sucus radicis cum melle Attico oculorum caligines, stomachi vitia discutit, tussim decocti ius cum melle. ulcera omnium generum, sive phagedaenae
sint sive carcinomata, sive serpant, sive polypi
<span class="br"></span><span class="lineNumber">147</span><span class="br"></span>in naribus, sucus mire sanat. folia ambustis prosuns et vino et oleo cocta. alvum inaniunt ex sale et aceto sumpta, et luxatis cum melle cocta prosunt, item articulis podagricis cum sale recentia vel sicca. Hippocrates
utralibet ad collectiones cum melle inposuit. ad menses trahendos seminis vel radicis drachmae duae in vini cyathis duobus sufficiunt. eadem potio, si a
<span class="br"></span><span class="lineNumber">148</span><span class="br"></span>partu non purgentur, et secundas trahit. Hippocrates
et radicem ipsam adposuit. dicunt et in pestilentia salutarem esse in cibis. ebrietatem discutit.
serpentes nidore, cum crematur, privatimque aspidas fugat aut inebriat ita ut torpentes inveniantur. perunctos quoque aro e laureo oleo fugiunt. ideo et





</p></section><notes></notes></section>