<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

praecipit, admonens observandum frigidae Saturni stellae transitum. sunt qui certissimum veris indicium arbitrentur, ob infirmitatem animalis, papiliones; sed<a class="footnoteLink" href="#note_LCL371_322_1" id="target_note_LCL371_322_1"><sup>1</sup></a> eo ipso anno cum commentaremur haec notatum est proventum eorum ter repetito frigore extinctum, advenasque volucres a. d. <span class="sc">vi</span> kal. Febr. spem veris adtulisse mox saevissima hieme
<span class="br"></span><span class="lineNumber">210</span><span class="br"></span>conflictatam.<a class="footnoteLink" href="#note_LCL371_322_2" id="target_note_LCL371_322_2"><sup>2</sup></a> res anceps: primum omnium a caelo peti legem, deinde eam argumentis esse quaerendam. super omnia est mundi convexitatis terrarumque globi differentia, eodem sidere alio tempore aliis aperiente se gentibus, quo fit ut causa eius non isdem diebus ubique valeat. addidere difficultatem et auctores diversis in locis observando, mox etiam in isdem diversa prodendo. tres autem fuere sectae,
<span class="br"></span><span class="lineNumber">211</span><span class="br"></span>Chaldaea, Aegyptia, Graeca; his addidit quartam apud nos Caesar dictator annos ad solis cursum redigens singulos Sosigene perito scientiae eius adhibitoâ€”et ea ipsa ratio postea conperto errore correcta est ita ut<a class="footnoteLink" href="#note_LCL371_322_3" id="target_note_LCL371_322_3"><sup>3</sup></a> duodecim annis continuis non intercalaretur, quia





</p></section><notes><section class="footnotes"><ul><li class="note" id="note_LCL371_322_1"><a class="footnoteCrossrefLink" href="#target_note_LCL371_322_1" title="Click to highlight in text"><sup class="lineRef">1</sup><span class="italic">Mayhoff</span>: id.</a></li><script type="text/javascript">document.getElementById('note_LCL371_322_1').style.display = "none";</script><li class="note" id="note_LCL371_322_2"><a class="footnoteCrossrefLink" href="#target_note_LCL371_322_2" title="Click to highlight in text"><sup class="lineRef">2</sup><span class="italic">Rackham</span>: conflictatas.</a></li><script type="text/javascript">document.getElementById('note_LCL371_322_2').style.display = "none";</script><li class="note" id="note_LCL371_322_3"><a class="footnoteCrossrefLink" href="#target_note_LCL371_322_3" title="Click to highlight in text"><sup class="lineRef">3</sup>ut <span class="italic">add. edd.</span></a></li><script type="text/javascript">document.getElementById('note_LCL371_322_3').style.display = "none";</script></ul></section></notes></section>