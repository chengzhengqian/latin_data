<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Rostra in columna tradit bello Punico primo a Mâ€™. Valerio Messala cos. Catina capta in Sicilia, deportatum
inde post <span class="sc">xxx</span> annos quam de Papiriano horo. logio traditur, anno urbis <span class="sc">cccclxxxxi.</span> nec congruebant
ad horas eius liniae, paruerunt tamen ei annis undecentum, donec Q. Marcius Philippus qui cum L. Paullo fuit censor diligentius ordinatum iuxta posuit; idque munus inter censoria opera gratissime <span class="br"></span><span class="lineNumber">215</span><span class="br"></span>acceptum est. etiam tum tamen nubilo incertae fuere horae usque ad proximum lustrum; tunc Scipio Nasica collega Laenatis primus aqua divisit horas aeque noctium ac dierum, idque horologium sub tecto dicavit anno urbis <span class="sc">dxcv</span>: tamdiu populo Romano indiscreta lux fuit.</p>
<p>Nunc praevertemur<a class="footnoteLink" href="#note_LCL352_650_1" id="target_note_LCL352_650_1"><sup>1</sup></a> ad reliqua animalia, primumque
terrestria.</p>
</section><notes><section class="footnotes"><ul><li class="note" id="note_LCL352_650_1"><a class="footnoteCrossrefLink" href="#target_note_LCL352_650_1" title="Click to highlight in text"><sup class="lineRef">1</sup><span class="italic">Mayhoff:</span> revertemur <span class="italic">aut</span> revertamur.</a></li><script type="text/javascript">document.getElementById('note_LCL352_650_1').style.display = "none";</script></ul></section></notes></section>