<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

fibras scrutati invenere quid quaeque radix polleret, ad quos usus herbarum fila pertinerent, etiam quadripedum pabulo intacta ad salutis usus vertentes.</p>
<span class="br"></span><span class="lineNumber">4</span><span class="br"></span><p>II. Minus hoc quam par erat nostri celebravere omnium utilitatium et virtutum rapacissimi, primusque
et diu solus idem ille M. Cato, omnium bonarum artium magister, paucis dumtaxat attigit, boum etiam medicina non omissa. post eum unus inlustrium temptavit Gaius Valgius eruditione spectatus inperfecto volumine ad divum Augustum, inchoata etiam praefatione religiosa ut omnibus malis humanis illius potissimum principis semper mederetur maiestas.</p>
<span class="br"></span><span class="lineNumber">5</span><span class="br"></span><p>III. Antea condiderat solus apud nos, quod equidem inveniam, Pompeius Lenaeus Magni libertus, quo primum tempore hanc scientiam ad nostros pervenisse animo adverto. namque Mithridates, maximus sua aetate regum quem debellavit Pompeius, omnium ante se genitorum diligentissimus vitae fuisse argumentis praeterquam fama intellegitur.
<span class="br"></span><span class="lineNumber">6</span><span class="br"></span>uni ei excogitatum cotidie venenum bibere praesumptis remediis ut consuetudine ipsa innoxium fieret; primo inventa genera antidoti ex quibus unum etiam nomen eius retinet; illius inventum sanguinem anatum Ponticarum miscere antidotis, quoniam





</p></section><notes></notes></section>