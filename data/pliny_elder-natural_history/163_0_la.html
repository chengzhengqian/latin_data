<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

vestigia exstent: urbibus plerumque devoratis agrorumque tractu hausto, maritima autem maxime quatiuntur, nec montuosa tali malo carent: exploratum
mihi est Alpes Appenninumque saepius tremuisse.</p>
<span class="br"></span><span class="lineNumber">195</span><span class="br"></span><p>Et autumno ac vere terrae crebrius moventur, sicut fulmina. ideo Galliae et Aegyptus minime quatiuntur,
quoniam hic aestatis causa obstat, illic hiemis. item noctu saepius quam interdiu. maximi autem motus existunt matutini vespertinique, sed propinqua luce crebri, interdiu autem circa meridiem. fiunt et solis lunaeque defectu, quoniam tempestates tunc sopiuntur, praecipue vero cum sequitur imbres aestus imbresve aestum.</p>
<span class="br"></span><span class="lineNumber">190</span><span class="br"></span><p>LXXXIII. Navigantes quoque praesentiunt<a class="footnoteLink" href="#note_LCL330_326_1" id="target_note_LCL330_326_1"><sup>1</sup></a> non dubia coniectura sine flatu intumescente fluctu subito aut quatiente ictu. intremunt vero et in navibus postes aeque<a class="footnoteLink" href="#note_LCL330_326_2" id="target_note_LCL330_326_2"><sup>2</sup></a> quam in aedificiis crepituque
praenuntiant; quin et volucres non inpavidae sedent. est et in caelo signum praeceditque motu futuro aut interdiu aut paulo post occasum sereno tenuis ceu linea nubes in longum porrecta spatium.</p>
<span class="br"></span><span class="lineNumber">197</span><span class="br"></span><p>LXXXIV. Est et in puteis turbidior aqua nec sine odoris taedio, sicut in iisdem est remedium, quale et crebri specus praebent, conceptum enim spiritum


</p></section><notes><section class="footnotes"><ul><li class="note" id="note_LCL330_326_1"><a class="footnoteCrossrefLink" href="#target_note_LCL330_326_1" title="Click to highlight in text"><sup class="lineRef">1</sup><span class="italic">Rackham</span>: sentiunt.</a></li><script type="text/javascript">document.getElementById('note_LCL330_326_1').style.display = "none";</script><li class="note" id="note_LCL330_326_2"><a class="footnoteCrossrefLink" href="#target_note_LCL330_326_2" title="Click to highlight in text"><sup class="lineRef">2</sup><span class="italic">Rueck</span>: positeque <span class="italic">vel</span> posita aeque.</a></li><script type="text/javascript">document.getElementById('note_LCL330_326_2').style.display = "none";</script></ul></section></notes></section>