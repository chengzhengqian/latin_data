<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">52</span><span class="br"></span><p>XXVIII. Folio coronantium milacis et hederae, corymbique earum optinent principatum, de quibus in fruticum loco abunde diximus. sunt et alia genera nominibus Graecis indicanda, quia nostris maiore ex parte huius nomenclaturae defuit cura. et pleraque eorum in exteris terris nascuntur, nobis tamen consectanda, quoniam de natura sermo, non de Italia est.</p>
<span class="br"></span><span class="lineNumber">53</span><span class="br"></span><p>XXIX. Ergo in coronamenta folio venere melotrum,
spiraea, origanum, cneorum, quod casiam Hyginus vocat et quod cunilaginem, conyza, melissophyllum
quod apiastrum, melilotum quod sertulam Campanam vocamus. est enim in Italiae Campania laudatissima, Graecis in Sunio, mox Chalcidica et Cretica, ubicumque vero asperis et silvestribus nata. coronas ex ea antiquitus factitatas indicio est nomen sertulae quod occupavit. odor est croco vicinus et flos ipse. Campana<a class="footnoteLink" href="#note_LCL392_198_1" id="target_note_LCL392_198_1"><sup>1</sup></a> placet maxime, foliis brevissimis
atque pinguissimis.</p>
<span class="br"></span><span class="lineNumber">54</span><span class="br"></span><p>XXX. Folio coronat et trifolium. tria eius genera: minyanthes vocant Graeci, alii asphaltion, maiore folio, quo utuntur coronarii, alterum acuto oxytriphyllon. tertium ex omnibus minutissimum. inter haec nervosi cauliculi quibusdam ut maratho,
<span class="br"></span><span class="lineNumber">55</span><span class="br"></span>hippomaratho, myophono. utuntur et ferulis et<a class="footnoteLink" href="#note_LCL392_198_2" id="target_note_LCL392_198_2"><sup>2</sup></a> corymbis hederae, et flore purpureo in alio genere





</p></section><notes><section class="footnotes"><ul><li class="note" id="note_LCL392_198_1"><a class="footnoteCrossrefLink" href="#target_note_LCL392_198_1" title="Click to highlight in text"><sup class="lineRef">1</sup>ipse. Campana <span class="italic">Detlefsen</span>: ipsa cana <span class="italic">cum codd. Mayhoff.</span></a></li><script type="text/javascript">document.getElementById('note_LCL392_198_1').style.display = "none";</script><li class="note" id="note_LCL392_198_2"><a class="footnoteCrossrefLink" href="#target_note_LCL392_198_2" title="Click to highlight in text"><sup class="lineRef">2</sup>et <span class="italic">ante</span> in alio <span class="italic">codd.</span>: <span class="italic">ego transposui</span>: et hederae <span class="italic">codd.</span>: hederae, et <span class="italic">Mayhoff.</span></a></li><script type="text/javascript">document.getElementById('note_LCL392_198_2').style.display = "none";</script></ul></section></notes></section>