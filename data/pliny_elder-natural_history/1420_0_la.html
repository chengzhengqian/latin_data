<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

vitia, laterum dolores eum farina,<a class="footnoteLink" href="#note_LCL392_100_1" id="target_note_LCL392_100_1"><sup>1</sup></a> oleo et aceto sorbitione temperata, praecipue vero serpentium
morsus.</p>
<span class="br"></span><span class="lineNumber">171</span><span class="br"></span><p>LXIII. Tertium genus est eius quae a Graecis mascula, a nostris cunilago vocatur, odoris foedi, radicis lignosae, folio aspero. vires eius vehementissimas
in omnibus generibus earum tradunt, manipulo quoque eius abiecto omnes e tota domo blattas convenire ad eam, privatim adversus scorpiones ex posca pollere, foliis tribus<a class="footnoteLink" href="#note_LCL392_100_2" id="target_note_LCL392_100_2"><sup>2</sup></a> ex oleo peruncto homine fugari serpentes.</p>
<span class="br"></span><span class="lineNumber">172</span><span class="br"></span><p>LXIV. E contrario quae mollis vocatur, pilosioribus
ramis et aculeatis, trita mellis odorem habet, digitis tactu eius cohaerescentibus, altera turis, quam libanotida appellavimus. medetur utraque contra serpentes ex vino vel aceto, pulices etiam contritae cum aqua sparsae necant.</p>
<span class="br"></span><span class="lineNumber">173</span><span class="br"></span><p>LXV. Sativa quoque suos usus habet; sucus eius cum rosaceo auriculas iuvat, ipsa ad ictus bibitur. fit ex ea<a class="footnoteLink" href="#note_LCL392_100_3" id="target_note_LCL392_100_3"><sup>3</sup></a> montana, serpyllo similis, efficax contra serpentes. urinam movet, purgat a partu mulieres. concoctionem mire adiuvat et aviditatem ad cibos utraque vel in cruditate ieiunis in potione aspersa. luxatis quoque utilis, contra vesparum et similes ictus, ex farina hordeacia et posca utilissima. libanotidis
alia genera suis locis dicentur.</p>
</section><notes><section class="footnotes"><ul><li class="note" id="note_LCL392_100_1"><a class="footnoteCrossrefLink" href="#target_note_LCL392_100_1" title="Click to highlight in text"><sup class="lineRef">1</sup>farina] farre <span class="italic">cum aliquot codd. Detlefsen.</span></a></li><script type="text/javascript">document.getElementById('note_LCL392_100_1').style.display = "none";</script><li class="note" id="note_LCL392_100_2"><a class="footnoteCrossrefLink" href="#target_note_LCL392_100_2" title="Click to highlight in text"><sup class="lineRef">2</sup>tribus <span class="italic">codd.</span>: tritis <span class="italic">conicio.</span></a></li><script type="text/javascript">document.getElementById('note_LCL392_100_2').style.display = "none";</script><li class="note" id="note_LCL392_100_3"><a class="footnoteCrossrefLink" href="#target_note_LCL392_100_3" title="Click to highlight in text"><sup class="lineRef">3</sup>frutex et <span class="italic">coni. Warmington.</span></a></li><script type="text/javascript">document.getElementById('note_LCL392_100_3').style.display = "none";</script></ul></section></notes></section>