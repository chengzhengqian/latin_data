<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

aquifolio, suberi, taxo, tamarici. inter utraque genera sunt andrachle in Graecia et ubique unedo: reliqua enim folia decidunt iis praeterquam in cacuminibus.
non decidunt autem et in fruticum genere
<span class="br"></span><span class="lineNumber">81</span><span class="br"></span>cedro<a class="footnoteLink" href="#note_LCL370_440_1" id="target_note_LCL370_440_1"><sup>1</sup></a> cuidam, rubo, calamo. in Thurino agro, ubi Sybaris fuit, ex ipsa urbe prospiciebatur quercus una numquam folia demittens nec ante mediam aestatem germinans; idque mirum est Graecis auctoribus proditum
apud nos postea sileri. nam locorum tanta vis est ut circa Memphim Aegypti et in Elephantine Thebaidis nulli arborum decidant, ne vitibus quidem.</p>
<span class="br"></span><span class="lineNumber">82</span><span class="br"></span><p>XXXIV. Ceterae omnes extra praedictas, etenim enumerare longum est, folia deperdunt; observatumque
non arescere nisi tenuia et lata et mollia, quae vero non decidant callo crassa et angusta esse. falsa definitio est non decidere iis quarum pinguior sucus sit; quis enim potest in ilice intellegere? decidere Timaeus mathematicus sole scorpionem transeunte sideris vi et quodam veneno aeris putat; cur ergo non eadem causa adversum omnes polleat
<span class="br"></span><span class="lineNumber">83</span><span class="br"></span>iure miremur. cadunt plurimis autumno, quaedam amittunt tardius atque in hiemes prorogant moras;

</p></section><notes><section class="footnotes"><ul><li class="note" id="note_LCL370_440_1"><a class="footnoteCrossrefLink" href="#target_note_LCL370_440_1" title="Click to highlight in text"><sup class="lineRef">1</sup>cedro
<span class="italic">coll. Theophrasto add. Mayhoff.</span></a></li><script type="text/javascript">document.getElementById('note_LCL370_440_1').style.display = "none";</script></ul></section></notes></section>