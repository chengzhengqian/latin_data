<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

iam virium abunde habeat nec sit sui dimidia. omnia sanantem appellantes suo vocabulo, sacrificio epulisque rite sub arbore conparatis duos admovent candidi coloris tauros quorum cornua tum primum
<span class="br"></span><span class="lineNumber">251</span><span class="br"></span>vinciantur. sacerdos candida veste cultus arborem scandit, falce aurea demetit, candido id excipitur sago. tum deinde victimas immolant precantes, suum donum deus prosperum faciat iis quibus dederit. fecunditatem eo poto dari cuicumque animalium sterili arbitrantur, contra venena esse omnia remedio: tanta gentium in rebus frivolis plerumque religio est.</p>
</section><notes></notes></section>