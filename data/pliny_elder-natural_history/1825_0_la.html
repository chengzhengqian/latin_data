<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

sed menses ciet cum mero decoctum denarii
<span class="br"></span><span class="lineNumber">154</span><span class="br"></span>pondere. plurimis tamen modis aristolochia prodest, nam et menses et secundas ciet et emortuos partus extrahit, murra et pipere additis pota vel subdita. volvas quoque procidentes inhibet fotu vel suffitu vel
<span class="br"></span><span class="lineNumber">155</span><span class="br"></span>subiectu, maxime tenuis. strangulatum ab his mensumque difficultatem agaricum obolis tribus in vini veteris cyatho potum emendat, peristereos adposita
in adipe suillo recenti, antirrhinon cum rosaceo et melle. item adposita nymphaeae Thessalae radix dolori medetur, in vino nigro pota profluvia inhibet; e diverso ciet cyclamini radix pota et adposita, et
<span class="br"></span><span class="lineNumber">156</span><span class="br"></span>vesicae insidentium decocto medetur. secundas pota cissanthemos pellit, volvam sanat. e xiphio radix superior menses ciet drachma ex aceto pota. peucedanum strangulatus volvae nidore ustum recreat, menses albos<a class="footnoteLink" href="#note_LCL393_378_1" id="target_note_LCL393_378_1"><sup>1</sup></a> praecipue psyllion drachma in cyathis tribus aquae, semen mandragorae potum volvam purgat, menses ciet sucus adpositus et emortuos partus.
<span class="br"></span><span class="lineNumber">157</span><span class="br"></span>nimia rursus profluvia sistit semen cum vivo sulphure, contra ea ciet batrachium potu vel cibo, ardens alias, ut diximus, cruda, sed cocta commendatur
sale et oleo et cumino. daucum et menses et secundas potu facillime pellit, ladanum suffitu




</p></section><notes><section class="footnotes"><ul><li class="note" id="note_LCL393_378_1"><a class="footnoteCrossrefLink" href="#target_note_LCL393_378_1" title="Click to highlight in text"><sup class="lineRef">1</sup>albos T <span class="italic">Detlefsen, Mayhoff</span>: albo Vd: alvos E: alvosque <span class="italic">vulg.</span></a></li><script type="text/javascript">document.getElementById('note_LCL393_378_1').style.display = "none";</script></ul></section></notes></section>