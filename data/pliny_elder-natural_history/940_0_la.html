<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">77</span><span class="br"></span><p>X. Hactenus bonitas vini nationibus debetur. apud Graecos iure<a class="footnoteLink" href="#note_LCL370_238_1" id="target_note_LCL370_238_1"><sup>1</sup></a> clarissimum nomen accepit quod appellaverunt bion, ad plurimos valitudinum usus excogitatum, ut docebimus in parte medicinae. fit autem hoc modo: uvae paulum ante maturitatem decerptae siccantur acri sole, ter die versatae per triduum,
quarto exprimuntur, dein in cadis sole inveterantur.
<span class="br"></span><span class="lineNumber">78</span><span class="br"></span>Coi marinam aquam largiorem miscent a servi furto origine orta sic mensuram explentis, idque translatum in album mustum leucocoum appellatur.
in aliis autem gentibus simili modo factum tethalassomenon vocant, thalassiten autem vasis musti deiectis in mare, quo genere praecox fit
<span class="br"></span><span class="lineNumber">79</span><span class="br"></span>vetustas. nec non apud nos quoque Coum vinum ex Italico faciendi rationem Cato demonstravit, super cetera in sole quadriennio<a class="footnoteLink" href="#note_LCL370_238_2" id="target_note_LCL370_238_2"><sup>2</sup></a> maturandum praecipiens. Rhodium Coo simile est, Phorineum salsius Coo. omnia transmarina vina septem annis ad vetustatem mediam pervenire existimantur.</p>
<span class="br"></span><span class="lineNumber">80</span><span class="br"></span><p>XI. Vinum omne dulce minus odoratum, quo tenuius eo odoratius. colores vinis quattuor albus, fulvus, sanguineus, niger. psithium et melampsithium passi genera sunt suo sapore, non vini, Scybelites vero mulsi in Galatia nascens, et Aluntium in




</p></section><notes><section class="footnotes"><ul><li class="note" id="note_LCL370_238_1"><a class="footnoteCrossrefLink" href="#target_note_LCL370_238_1" title="Click to highlight in text"><sup class="lineRef">1</sup><span class="italic">V.l.</span> curae: cura <span class="italic">Hardouin.</span></a></li><script type="text/javascript">document.getElementById('note_LCL370_238_1').style.display = "none";</script><li class="note" id="note_LCL370_238_2"><a class="footnoteCrossrefLink" href="#target_note_LCL370_238_2" title="Click to highlight in text"><sup class="lineRef">2</sup>quadriduo <span class="italic">aut</span> triduo <span class="italic">edd.</span></a></li><script type="text/javascript">document.getElementById('note_LCL370_238_2').style.display = "none";</script></ul></section></notes></section>