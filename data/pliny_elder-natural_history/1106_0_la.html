<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

circium serere imperitia existimatur, eundemque oblicum accipere providentia; is namque aestates ibi temperat, sed tanta plerumque violentia ut
<span class="br"></span><span class="lineNumber">22</span><span class="br"></span>auferat tecta. quidam caelum terrae parere cogunt ut quae in siccis serantur orientem ac septentriones spectent, quae in umidis meridiem. nec non ex ipsis vitibus<a class="footnoteLink" href="#note_LCL371_16_1" id="target_note_LCL371_16_1"><sup>1</sup></a> causas mutuantur, in frigidis praecoces serendo, ut maturitas antecedat algorem, quae poma vitesque rorem oderint, contra ortus, ut statim auferat sol, quae ament, ad occasus vel etiam
<span class="br"></span><span class="lineNumber">23</span><span class="br"></span>ad septentriones, ut diutius eo fruantur. ceteri fere rationem naturae secuti in aquilonem obversas vites et arbores poni suasere: odoratiorem etiam fieri talem fructum Democritus putat. Aquilonis situm ventorumque reliquorum diximus secundo volumine, dicemusque proximo plura caelestia. interim manifestum videtur salubritatis argumentum quoniam in meridiem etiam spectantium semper ante decidant folia. similis et in maritimis causa:
<span class="br"></span><span class="lineNumber">24</span><span class="br"></span>quibusdam locis adflatus maris noxii, in plurimis idem alunt, quibusdam satis e longinquo aspicere maria iucundum, propius admoveri salis halitum inutile. similis et fluminum stagnorumque ratio: nebulis adurunt aut aestuantia refrigerant. opacitate atque

</p></section><notes><section class="footnotes"><ul><li class="note" id="note_LCL371_16_1"><a class="footnoteCrossrefLink" href="#target_note_LCL371_16_1" title="Click to highlight in text"><sup class="lineRef">1</sup>vitis <span class="italic">Detlefsen.</span></a></li><script type="text/javascript">document.getElementById('note_LCL371_16_1').style.display = "none";</script></ul></section></notes></section>