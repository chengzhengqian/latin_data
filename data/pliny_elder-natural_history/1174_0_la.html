<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">218</span><span class="br"></span><p>Arborum quidam communes morbi, quidam privati generum. communis vermiculatio et sideratio ac dolor membrorum, unde partium debilitas, societate nominum quoque cum hominis miseriis: trunca dicimus certe corpora et oculos germinum exustos ac
<span class="br"></span><span class="lineNumber">219</span><span class="br"></span>multa simili sorte. itaque laborant et fame et cruditate, quae fiunt umoris quantitate, aliqua<a class="footnoteLink" href="#note_LCL371_152_1" id="target_note_LCL371_152_1"><sup>1</sup></a> vero et obesitate, ut omnia quae resinam ferunt nimia pinguitudine in taedam mutantur et, cum radices quoque pinguescere coepere, intereunt ut animalia nimio adipe, aliquando et pestilentia per genera, sicut inter homines nunc servitia nunc plebes urbana vel rustica.</p>
<span class="br"></span><span class="lineNumber">220</span><span class="br"></span><p>Vermiculantur magis minusve quaedam, omnes tamen fere, idque aves cavi corticis sono experiuntur. iam quidem et hoc in luxuria esse coepit, praegrandesque roborum delicatiore sunt in cibo—cosses<a class="footnoteLink" href="#note_LCL371_152_2" id="target_note_LCL371_152_2"><sup>2</sup></a> vocant—atque etiam farina saginati hi<a class="footnoteLink" href="#note_LCL371_152_3" id="target_note_LCL371_152_3"><sup>3</sup></a> quoque altiles fiunt.
<span class="br"></span><span class="lineNumber">221</span><span class="br"></span>maxime autem arborum hoc sentiunt piri, mali, fici, minus quae amarae sunt et odoratae. eorum qui in ficis existunt alii nascuntur ex ipsis, alios parit qui vocatur cerastes, omnes tamen in cerasten figurantur sonumque edunt parvoli stridoris. et sorbus arbor



</p></section><notes><section class="footnotes"><ul><li class="note" id="note_LCL371_152_1"><a class="footnoteCrossrefLink" href="#target_note_LCL371_152_1" title="Click to highlight in text"><sup class="lineRef">1</sup><span class="italic">Mayhoff</span>: aliquae.</a></li><script type="text/javascript">document.getElementById('note_LCL371_152_1').style.display = "none";</script><li class="note" id="note_LCL371_152_2"><a class="footnoteCrossrefLink" href="#target_note_LCL371_152_2" title="Click to highlight in text"><sup class="lineRef">2</sup>cossos <span class="italic">vel</span> cossos eos <span class="italic">coni. Warmington coll.</span> XI. 113; of XXX. 15.</a></li><script type="text/javascript">document.getElementById('note_LCL371_152_2').style.display = "none";</script><li class="note" id="note_LCL371_152_3"><a class="footnoteCrossrefLink" href="#target_note_LCL371_152_3" title="Click to highlight in text"><sup class="lineRef">3</sup>[hi]? <span class="italic">Mayhoff.</span></a></li><script type="text/javascript">document.getElementById('note_LCL371_152_3').style.display = "none";</script></ul></section></notes></section>