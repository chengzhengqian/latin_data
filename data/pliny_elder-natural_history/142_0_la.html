<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

diripuissent aves, item ferro in Lucanis anno antequam
M. Crassus a Parthis interemptus est omnesque cum eo Lucani milites, quorum magnus numerus in exercitu erat: effigies quo<a class="footnoteLink" href="#note_LCL330_284_1" id="target_note_LCL330_284_1"><sup>1</sup></a> pluit ferri spongearum<a class="footnoteLink" href="#note_LCL330_284_2" id="target_note_LCL330_284_2"><sup>2</sup></a> similis fuit; haruspices praemonuerunt superna volnera. L. autem Paullo C. Marcello coss. lana pluit circa castellum Compsanum, iuxta quod post annum T. Annius Milo occisus est. eodem causam dicente lateribus coctis pluisse in acta eius anni relatum est.</p>
<span class="br"></span><span class="lineNumber">148</span><span class="br"></span><p>LVIII. Armorum crepitus et tubae sonitus auditos e caelo Cimbricis bellis accepimus, crebroque et prius et postea. tertio vero consulatu Mari ab Amerinis et Tudertibus spectata arma caelestia ab ortu occasuque
inter se concurrentia, pulsis quae ab occasu erant. ipsum ardere caelum minume mirum est et saepius visum maiore igne nubibus conreptis.</p>
<span class="br"></span><span class="lineNumber">149</span><span class="br"></span><p>LIX. Celebrant Graeci Anaxagoran Clazomenium Olympiadis septuagesimae octavae secundo anno praedixisse caelestium litterarum<a class="footnoteLink" href="#note_LCL330_284_3" id="target_note_LCL330_284_3"><sup>3</sup></a> scientia quibus diebus saxum casurum esset e sole, idque factum interdiu in Thraciae parte ad Aegos flumen (qui lapis etiamnunc ostenditur magnitudine vehis, colore adusto) comete quoque illis noctibus flagrante. quod si quis praedictum credat, simul fateatur necesse est












</p></section><notes><section class="footnotes"><ul><li class="note" id="note_LCL330_284_1"><a class="footnoteCrossrefLink" href="#target_note_LCL330_284_1" title="Click to highlight in text"><sup class="lineRef">1</sup><span class="italic">Mayhoff</span>: que <span class="italic">aut</span> quae.</a></li><script type="text/javascript">document.getElementById('note_LCL330_284_1').style.display = "none";</script><li class="note" id="note_LCL330_284_2"><a class="footnoteCrossrefLink" href="#target_note_LCL330_284_2" title="Click to highlight in text"><sup class="lineRef">2</sup><span class="italic">Mayhoff</span>: spongearum ferri <span class="italic">aut</span> spongearum.</a></li><script type="text/javascript">document.getElementById('note_LCL330_284_2').style.display = "none";</script><li class="note" id="note_LCL330_284_3"><a class="footnoteCrossrefLink" href="#target_note_LCL330_284_3" title="Click to highlight in text"><sup class="lineRef">3</sup><span class="italic">v.l.</span> caelestium militiarum.</a></li><script type="text/javascript">document.getElementById('note_LCL330_284_3').style.display = "none";</script></ul></section></notes></section>