<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

abunde potest, cum monumento suo, quod est Appia via, iatronicen se inscripserit. nullius histrionum
equorumque trigarii comitatior egressus in publico erat, cum Crinas Massiliensis arte geminata, ut cautior religiosiorque, ad siderum motus ex ephemeride mathematica cibos dando horasque observando auctoritate eum praecessit, nuperque H͞S͞ <span class="sc">c͞</span> reliquit, muris patriae moenibusque aliis paene
<span class="br"></span><span class="lineNumber">10</span><span class="br"></span>non minore summa extructis. hi regebant fata, cum repente civitatem Charmis ex eadem Massilia invasit damnatis non solum prioribus medicis verum et balneis,
frigidaque etiam hibernis algoribus lavari persuasit.
mersit aegros in lacus. videbamus senes consulares
usque in ostentationem rigentes, qua de re
<span class="br"></span><span class="lineNumber">11</span><span class="br"></span>exstat etiam Annaei Senecae adstipulatio. nec dubium est omnes istos famam novitate aliqua aucupantes
anima statim nostra negotiari. hinc illae circa aegros miserae sententiarum concertationes, nullo idem censente, ne videatur accessio alterius. hinc illa infelix monumentis inscriptio, turba se medicorum perisse. mutatur ars cottidie totiens interpolis, et ingeniorum Graeciae flatu inpellimur, palamque est, ut quisque inter istos loquendo polleat,





</p></section><notes></notes></section>