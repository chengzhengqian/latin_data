<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">160</span><span class="br"></span>intellectum adhortationis et gloriae fatentur. Claudi Caesaris saecularium ludorum circensibus excusso in carceribus auriga albati Corace occupavere primatum, optinuere, opponentes effundentes omniaque
contra aemulos quae debuissent peritissimo auriga insistente facientes, et<a class="footnoteLink" href="#note_LCL353_112_1" id="target_note_LCL353_112_1"><sup>1</sup></a> cum puderet hominum artem ab equis vinci, peracto legitimo cursu ad
<span class="br"></span><span class="lineNumber">161</span><span class="br"></span>cretam stetere. maius augurium apud priscos plebeis circensibus excusso auriga ita ut si staret in Capitolium
cucurrisse equos aedemque ter lustrasse; maximum
vero eodem pervenisse a Veis cum palma et corona effuso Ratumenna qui ibi vicerat: unde
<span class="br"></span><span class="lineNumber">162</span><span class="br"></span>postea nomen portae est. Sarmatae longinquo itineri<a class="footnoteLink" href="#note_LCL353_112_2" id="target_note_LCL353_112_2"><sup>2</sup></a> inedia pridie praeparant eos, potum tantum exiguum inpertientes, atque ita per centena milia et quinquaginta continuo cursu euntibus insident.</p>
<p>Vivunt annis quidam quinquagenis, feminae minore spatio; eaedem quinquennio finem crescendi capiunt, mares anno addito. forma equorum qualis maxime elegi<a class="footnoteLink" href="#note_LCL353_112_3" id="target_note_LCL353_112_3"><sup>3</sup></a> oporteat pulcherrime quidem Vergilio
vate absoluta est, sed et nos diximus in libro de iaculatione equestri condito, et fere inter omnes constare video. diversa autem circo ratio








</p></section><notes><section class="footnotes"><ul><li class="note" id="note_LCL353_112_1"><a class="footnoteCrossrefLink" href="#target_note_LCL353_112_1" title="Click to highlight in text"><sup class="lineRef">1</sup>et <span class="italic">add.</span>? <span class="italic">Mayhoff.</span></a></li><script type="text/javascript">document.getElementById('note_LCL353_112_1').style.display = "none";</script><li class="note" id="note_LCL353_112_2"><a class="footnoteCrossrefLink" href="#target_note_LCL353_112_2" title="Click to highlight in text"><sup class="lineRef">2</sup><span class="italic">Mayhoff</span>: acturi.</a></li><script type="text/javascript">document.getElementById('note_LCL353_112_2').style.display = "none";</script><li class="note" id="note_LCL353_112_3"><a class="footnoteCrossrefLink" href="#target_note_LCL353_112_3" title="Click to highlight in text"><sup class="lineRef">3</sup><span class="italic">Rackham</span>: legi.</a></li><script type="text/javascript">document.getElementById('note_LCL353_112_3').style.display = "none";</script></ul></section></notes></section>