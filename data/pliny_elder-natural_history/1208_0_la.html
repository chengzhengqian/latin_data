<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

concidi atque siccari utilissimum est, fossas autem cretosis locis apertas relinqui, in solutiore terra saepibus firmari vel<a class="footnoteLink" href="#note_LCL371_220_1" id="target_note_LCL371_220_1"><sup>1</sup></a> proclivibus ac<a class="footnoteLink" href="#note_LCL371_220_2" id="target_note_LCL371_220_2"><sup>2</sup></a> supinis lateribus procumbere; quasdam obcaecari et in alias dirigi maiores patentioresque et, si sit occasio, silice vel glarea sterni, ora autem earum binis utrimque lapidibus statuminari et alio superintegi.â€”Silvae extirpandae rationem Democritus prodidit, lupini flore in suco cicutae uno die macerato sparsoque radicibus.</p>
<span class="br"></span><span class="lineNumber">48</span><span class="br"></span><p>IX. Et quoniam praeparatus est ager, nunc indicabitur natura frugum. sunt autem duo prima earum genera: frumenta, ut triticum, hordeum, et legumina, ut faba, cicer. differentia notior quam ut indicari deceat.</p>
<span class="br"></span><span class="lineNumber">49</span><span class="br"></span><p>X. Frumenti ipsius totidem genera per tempora satu divisa: hiberna, quae circa vergiliarum occasum sata terra per hiemem nutriuntur, ut triticum, hordeum; aestiva, quae aestate ante vergiliarum exortum seruntur, ut milium, panicum, sesama, horminum, irio, Italiae dumtaxat ritu: alioquin in Graecia et in Asia omnia a vergiliarum occasu seruntur, quaedam autem utroque tempore in Italia,
<span class="br"></span><span class="lineNumber">50</span><span class="br"></span>ex his quaedam et tertio veris. aliqui verna milium, panicum, lentem, cicer, alicam appellant, sementiva autem triticum, hordeum, fabam, rapam. et in




</p></section><notes><section class="footnotes"><ul><li class="note" id="note_LCL371_220_1"><a class="footnoteCrossrefLink" href="#target_note_LCL371_220_1" title="Click to highlight in text"><sup class="lineRef">1</sup><span class="italic">Mayhoff</span>: ne <span class="italic">aut</span> in <span class="italic">aut</span> ine.</a></li><script type="text/javascript">document.getElementById('note_LCL371_220_1').style.display = "none";</script><li class="note" id="note_LCL371_220_2"><a class="footnoteCrossrefLink" href="#target_note_LCL371_220_2" title="Click to highlight in text"><sup class="lineRef">2</sup><span class="italic">Edd.</span>: aut.</a></li><script type="text/javascript">document.getElementById('note_LCL371_220_2').style.display = "none";</script></ul></section></notes></section>