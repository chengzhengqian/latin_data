<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">31</span><span class="br"></span>eorum ego orationes sivi praeterfluere.’ nec Plancus inlepide, cum diceretur Asinius Pollio orationes in eum parare quae ab ipso aut liberis post mortem Planci ederentur, ne respondere posset, ‘cum mortuis non nisi larvas luctari.’ quo dicto sic repercussit illas,
<span class="br"></span><span class="lineNumber">32</span><span class="br"></span>ut apud eruditos nihil impudentius iudicetur. ergo securi etiam contra vitilitigatores (quos Cato eleganter ex vitiis et litigatoribus conposuit, quid enim illi aliud quam litigant aut litem quaerunt?) exequemur
<span class="br"></span><span class="lineNumber">33</span><span class="br"></span>reliqua propositi. quia occupationibus tuis publico bono parcendum erat, quid singulis contineretur libris huic epistulae subiunxi, summaque cura ne legendos eos haberes operam dedi. tu per hoc et aliis praestabis ne perlegant, sed ut quisque desiderabit
aliquid id tantum quaerat, et sciat quo loco inveniat. hoc ante me fecit in litteris nostris Valerius Soranus in libris quos ἐποπτίδων inscripsit.</p>
</section><notes></notes></section>