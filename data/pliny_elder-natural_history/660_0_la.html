<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<h2><span class="ac">Liber X</span></h2>
<p>I. Sequitur natura avium, quarum grandissimi et paene bestiarum generis struthocameli Africi vel Aethiopici altitudinem equitis insidentis equo excedunt,
celeritatem vincunt, ad hoc demum datis pinnis ut currentem adiuvent: cetero non sunt volucres nec a terra attolluntur.<a class="footnoteLink" href="#note_LCL353_292_1" id="target_note_LCL353_292_1"><sup>1</sup></a> ungulae iis cervinis
similes quibus dimicant, bisulcae et conprehendendis
lapidibus utiles quos in fuga contra
<span class="br"></span><span class="lineNumber">2</span><span class="br"></span>sequentes ingerunt pedibus. concoquendi sine dilectu devorata mira natura, sed non minus stoliditas
in tanta reliqui corporis altitudine cum colla frutice occultaverint latere sese existimantium. praemira<a class="footnoteLink" href="#note_LCL353_292_2" id="target_note_LCL353_292_2"><sup>2</sup></a> ex iis ova propter amplitudinem quibusdam
habita pro vasis, conosque bellicos et galeas adornantes pinnae.</p>
<span class="br"></span><span class="lineNumber">3</span><span class="br"></span><p>II. Aethiopiae
atque Indis discolores maxime et inenarrabiles esse<a class="footnoteLink" href="#note_LCL353_292_3" id="target_note_LCL353_292_3"><sup>3</sup></a> ferunt aves et ante omnes nobilem Arabiae phoenicem, haut scio an fabulose, unum in toto orbe nec visum magno opere. aquilae narratur magnitudine, auri fulgore circa colla, cetero purpureus,
caeruleam roseis caudam pinnis distinguentibus,





</p></section><notes><section class="footnotes"><ul><li class="note" id="note_LCL353_292_1"><a class="footnoteCrossrefLink" href="#target_note_LCL353_292_1" title="Click to highlight in text"><sup class="lineRef">1</sup><span class="italic">Mayhoff</span>: tolluntur.</a></li><script type="text/javascript">document.getElementById('note_LCL353_292_1').style.display = "none";</script><li class="note" id="note_LCL353_292_2"><a class="footnoteCrossrefLink" href="#target_note_LCL353_292_2" title="Click to highlight in text"><sup class="lineRef">2</sup><span class="italic">Detlefsen</span>: praemia.</a></li><script type="text/javascript">document.getElementById('note_LCL353_292_2').style.display = "none";</script><li class="note" id="note_LCL353_292_3"><a class="footnoteCrossrefLink" href="#target_note_LCL353_292_3" title="Click to highlight in text"><sup class="lineRef">3</sup><span class="italic">sic</span>? <span class="italic">Mayhoff</span>: Aethiopes atque Indi . . . inenarrabiles.</a></li><script type="text/javascript">document.getElementById('note_LCL353_292_3').style.display = "none";</script></ul></section></notes></section>