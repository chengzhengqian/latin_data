<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

rapacibus unci, ceteris recti, ut canibus, praeter eum
<span class="br"></span><span class="lineNumber">248</span><span class="br"></span>qui a crure plerisque dependet. omnia digitos habent quae pedes, excepto elephanto; huic enim informes, numero quidem quinque, sed indivisi ac leviter discreti, ungulisque, non unguibus, similes. et pedes maiores priores, in posterioribus articuli breves, idem poplites intus flectit hominis modo, cetera animalia in diversum posterioribus pedibus quam prioribus; nam quae animal generant genua ante se flectunt et suffraginum artus in aversum.</p>
<span class="br"></span><span class="lineNumber">249</span><span class="br"></span><p>CII. Homini genua et cubita contraria; item ursis et simiarum generi, ob id minime pernicibus. ova parientibus quadripedum, crocodilo, lacertis, priora genua post curvantur, posteriora in priorem partem, sunt autem crura his obliqua humani pollicis<a class="footnoteLink" href="#note_LCL353_588_1" id="target_note_LCL353_588_1"><sup>1</sup></a> modo; sic et multipedibus praeterquam novissima salientibus. aves ut quadripedes alas in priora curvant, suffraginem in posteriora.</p>
<span class="br"></span><span class="lineNumber">250</span><span class="br"></span><p>CIII.
Hominis genibus quaedam et religio inest observatione gentium. haec supplices attingunt, ad haec manus tendunt, haec ut aras adorant, fortassis quia inest iis vitalitas. namque in ipsa genus utriusque commissura, dextra laevaque, a priore parte gemina quaedam buccarum inanitas inest, qua perfossa ceu iugulo spiritus fluit. inest et aliis

</p></section><notes><section class="footnotes"><ul><li class="note" id="note_LCL353_588_1"><a class="footnoteCrossrefLink" href="#target_note_LCL353_588_1" title="Click to highlight in text"><sup class="lineRef">1</sup>poplitis <span class="italic">Hermolaus.</span></a></li><script type="text/javascript">document.getElementById('note_LCL353_588_1').style.display = "none";</script></ul></section></notes></section>