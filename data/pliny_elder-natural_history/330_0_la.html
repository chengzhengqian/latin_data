<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">83</span><span class="br"></span><p>XX. Et de Euphrate hoc in loco dixisse aptissimum
fuerit. oritur in praefectura Armeniae Maioris Caranitide, ut prodidere ex iis qui proxime viderant Domitius Corbulo in monte Aga, Licinius Mucianus sub radicibus montis quem Capoten appellat, supra Zimaram <span class="sc">x͞i͞i͞</span> p., initio Pyxurates nominatus. fluit Derzenen primum, mox Anaeticam, Armeniae
<span class="br"></span><span class="lineNumber">84</span><span class="br"></span>regiones a Cappadocia excludens. Dascusa abest a Zimara <span class="sc">l͞x͞x͞v͞</span> p. inde navigatur Sartonam <span class="sc">l͞</span>, Melitenen
Cappadociae <span class="sc">x͞x͞i͞v͞</span>, Elegeam Armeniae <span class="sc">x</span> acceptis fluminibus Lyco, Arsania, Arsano. apud Elegeam occurrit ei Taurus mons, nec resistit quamquam <span class="sc">x͞i͞i͞</span> p. latitudine praevalens.<a class="footnoteLink" href="#note_LCL352_284_1" id="target_note_LCL352_284_1"><sup>1</sup></a> Ommam vocant inrumpentem, mox ubi perfregit, Euphraten,
<span class="br"></span><span class="lineNumber">85</span><span class="br"></span>ultra quoque saxosum et violentum. Arabiam inde laeva, Orroeon dictam regionem, trischoena mensura dextraque Commagenen disterminat, pontis tamen etiam ubi Taurum expugnat patiens. apud Claudiopolim
Cappadociae cursum ad occasum solis agit; primo hunc illic in pugna Taurus aufert, victusque et abscisus sibimet alio modo vincit ac fractum expellit in meridiem. ita naturae dimicatio illa aequatur

</p></section><notes><section class="footnotes"><ul><li class="note" id="note_LCL352_284_1"><a class="footnoteCrossrefLink" href="#target_note_LCL352_284_1" title="Click to highlight in text"><sup class="lineRef">1</sup><span class="italic">V.l.</span> praevalenti.</a></li><script type="text/javascript">document.getElementById('note_LCL352_284_1').style.display = "none";</script></ul></section></notes></section>