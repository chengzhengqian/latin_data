<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">155</span><span class="br"></span>fugiunt venenata omnia. prodest contra ictus et potus, maxime autem eius<a class="footnoteLink" href="#note_LCL392_520_1" id="target_note_LCL392_520_1"><sup>1</sup></a> laurus quae tenuissima habet folia. bacae cum vino serpentibus et scorpionibus et araneis resistunt. ex oleo at aceto inlinuntur et lieni, iocineri, gangraenis cum melle. et in fatigatione etiam aut perfrictione suco eo
<span class="br"></span><span class="lineNumber">156</span><span class="br"></span>perungui nitro adiecto prodest. sunt qui celeritati partus conferre multum putent radicem acetabuli mensura in aqua potam, efficacius recentem quam aridam. quidam adversus scorpionum ictus decem bacas dari iubent potu,<a class="footnoteLink" href="#note_LCL392_520_2" id="target_note_LCL392_520_2"><sup>2</sup></a> item et in remedio uvae iacentis quadrantem pondo bacarum foliorumve decoqui in aquae sextariis tribus ad tertias, eam calidam gargarizare et in capitis dolore inpari numero bacas cum oleo conterere et calfacere.
<span class="br"></span><span class="lineNumber">157</span><span class="br"></span>laurus Delphicae folia trita olfactaque subinde pestilentiae contagia prohibent, tanto magis si et urantur. oleum ex Delphica ad cerata acopumque, ad perfrictiones discutiendas, nervos laxandos, lateris dolores, febres frigidas utile est, item ad aurium dolorem in mali punici cortice tepefactum. folia decocta ad tertias partes aquae uvam cohibent gargarizatione, potu alvi dolores intestinorumque, tenerrima ex his trita in vino papulas pruritusque




</p></section><notes><section class="footnotes"><ul><li class="note" id="note_LCL392_520_1"><a class="footnoteCrossrefLink" href="#target_note_LCL392_520_1" title="Click to highlight in text"><sup class="lineRef">1</sup>eius <span class="italic">vulg., Detlefsen</span>: valet <span class="italic">Mayhoff</span>: et <span class="italic">aut</span> ea <span class="italic">codd.</span></a></li><script type="text/javascript">document.getElementById('note_LCL392_520_1').style.display = "none";</script><li class="note" id="note_LCL392_520_2"><a class="footnoteCrossrefLink" href="#target_note_LCL392_520_2" title="Click to highlight in text"><sup class="lineRef">2</sup>potu V, <span class="italic">Detlefsen</span>: potui dE <span class="italic">vulg. Mayhoff, qui</span> item et in remedium <span class="italic">coll.</span> XXV. 145 <span class="italic">coni.</span></a></li><script type="text/javascript">document.getElementById('note_LCL392_520_2').style.display = "none";</script></ul></section></notes></section>