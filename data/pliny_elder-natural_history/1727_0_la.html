<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

albo trito et cum lacte sparso. eodem et phthiriasis emendatur.</p>
<span class="br"></span><span class="lineNumber">62</span><span class="br"></span><p>XXVI. Ipsi Mithridati Crateuas adscripsit unam, mithridatiam vocatam (huic folia duo a radice acantho similia, caulis inter utraque sustinens
<span class="br"></span><span class="lineNumber">63</span><span class="br"></span>roseum florem).</p>
<p>XXVII. alteram Lenaeus, scordotim
sive scordion, ipsius manu descriptam,<a class="footnoteLink" href="#note_LCL393_182_1" id="target_note_LCL393_182_1"><sup>1</sup></a> magnitudine
cubitali, quadriangulo caule, ramosam, querna similitudine foliis lanuginosis. reperitur in Ponto, campis pinguibus umidisque, gustus amari. est et alterius generis, latioribus foliis, mentastro similis, plurimosque utraque ad usus per se et inter alia in antidotis.</p>
<span class="br"></span><span class="lineNumber">64</span><span class="br"></span><p>XXVIII. Polemoniam alii philetaeriam ab certamine
regum inventionis appellant, Cappadoces autem chiliodynamiam, radice crassa, exilibus ramis quibus in summis corymbi dependent, nigro semine, cetero rutae similis, nascitur in montosis.</p>
<span class="br"></span><span class="lineNumber">65</span><span class="br"></span><p>XXIX. Eupatoria quoque regiam auctoritatem habet, caulis lignosi, nigricantis, hirsuti, cubitalis et aliquando amplioris, foliis per intervalla quinquefolii
aut cannabis per extremitates incisis quinquepertito,
nigris et ipsis plumosisque, radice supervacua.




</p></section><notes><section class="footnotes"><ul><li class="note" id="note_LCL393_182_1"><a class="footnoteCrossrefLink" href="#target_note_LCL393_182_1" title="Click to highlight in text"><sup class="lineRef">1</sup>descriptam <span class="italic">Caesarii editio et Basileensis editio</span>: adscriptam <span class="italic">codd., edd.</span></a></li><script type="text/javascript">document.getElementById('note_LCL393_182_1').style.display = "none";</script></ul></section></notes></section>