<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">32</span><span class="br"></span><p>XXII. Resinam e supra dictis arboribus gigni docuimus et genera eius et nationes in ratione vini, ac postea in arboribus. summae species duae, sicca et liquida. sicca e pinu et picea fit, liquida terebintho,
larice, lentisco, cupresso. nam et hae ferunt
<span class="br"></span><span class="lineNumber">33</span><span class="br"></span>in Asia et Syria. falluntur qui eandem putant esse e picea atque larice. picea enim pinguem et turis modo sucosam fundit, larix gracilem ac mellei coloris, virus redolentem. medici liquida raro utuntur et in ovo fere e larice propter tussim ulceraque viscerum—nec
<span class="br"></span><span class="lineNumber">34</span><span class="br"></span>pinea magnopere in usu—ceteris non nisi coctis. et coquendi genera satis demonstravimus. arborum differentia placet terebinthina odoratissima
atque levissima, nationum Cypria et Syriaca, utraque mellis Attici colore, sed Cypria carnosior crassiorque. in sicco genere quaerunt ut sit candida, pura, perlucida, in omni autem ut montana potius quam campestris, item aquilonia potius quam ab alio vento. resolvitur resina ad vulnerum usus et malagmata
<span class="br"></span><span class="lineNumber">35</span><span class="br"></span>oleo, in potiones<a class="footnoteLink" href="#note_LCL393_28_1" id="target_note_LCL393_28_1"><sup>1</sup></a> amygdalis amaris. natura in medendo contrahere vulnera, purgare, discutere collectiones; item pectoris vitia terebinthina.<a class="footnoteLink" href="#note_LCL393_28_2" id="target_note_LCL393_28_2"><sup>2</sup></a> inlinitur eadem calida membrorum doloribus








</p></section><notes><section class="footnotes"><ul><li class="note" id="note_LCL393_28_1"><a class="footnoteCrossrefLink" href="#target_note_LCL393_28_1" title="Click to highlight in text"><sup class="lineRef">1</sup><span class="italic">Fortasse excidit</span> cum <span class="italic">ante</span> amygdalis.</a></li><script type="text/javascript">document.getElementById('note_LCL393_28_1').style.display = "none";</script><li class="note" id="note_LCL393_28_2"><a class="footnoteCrossrefLink" href="#target_note_LCL393_28_2" title="Click to highlight in text"><sup class="lineRef">2</sup>item pectoris vitia terebinthina] <span class="italic">dist. ego</span>: item pectoris vitia. terebinthina <span class="italic">Detlefsen</span>: lenit pectoris vitia terebinthina;
<span class="italic">Mayhoff.</span></a></li><script type="text/javascript">document.getElementById('note_LCL393_28_2').style.display = "none";</script></ul></section></notes></section>