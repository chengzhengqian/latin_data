<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

recepisse visum lacertam apparuit per vitrum, emissa ea anulis contra lippitudinem utuntur, alii capitis cinere pro stibi ad scabritias. quidam viridem collo longo in sabulosis nascentem comburunt et incipientem epiphoram inungunt, item glaucomata.
<span class="br"></span><span class="lineNumber">131</span><span class="br"></span>mustelae etiam oculis punctu erutis aiunt visum reverti, eademque quae in lacertis et anulis faciunt, serpentis oculum dextrum adalligatum contra epiphoras
prodesse, si serpens viva dimittatur. lacrimantibus
sine fine oculis cinis stelionum capitis cum stibi eximie medetur. aranei muscarii tela et praecipue
spelunca ipsa inposita per frontem ad duo tempora
in splenio aliquo, ita ut a puero inpube et capiatur et inponatur nec is triduo se ostendat ei cui medebitur, neve alter nudis pedibus terram attingat
<span class="br"></span><span class="lineNumber">132</span><span class="br"></span>his diebus, mirabiliter epiphoris mederi dicitur, albugines quoque tollere inunctione araneus candidus longissimis ac tenuissimis pedibus contritus in oleo vetere. is etiam cuius crassissimum textum est in contignationibus fere adalligatus panno epiphoras sanare traditur. scarabaei viridis natura contuentium
visum exacuit, itaque gemmarum scalptores contuitu eorum adquiescunt.</p>
<span class="br"></span><span class="lineNumber">133</span><span class="br"></span><p>XXXIX. Aures purgat fel pecudis cum melle, canini lactis instillatio sedat dolorem, gravitatem adeps cum absinthio et oleo vetere, item adeps anserinus.
quidam adiciunt sucum cepae, alii pari
</p></section><notes></notes></section>