<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">76</span><span class="br"></span><p>XXXII. Seris et ipsa lactucae simillima duorum generum est: silvestris melior, nigra ista et aestiva, deterior hiberna et candidior. utraque amara, stomacho utilissima, praecipue quem umor vexet. cum aceto in cibo refrigerant vel inlitae, discutiuntque
<span class="br"></span><span class="lineNumber">77</span><span class="br"></span>et alios quam stomachi. cum polenta silvestrium radices stomachi causa sorbentur, et cardiacis inlinuntur super sinistram mammam; et ex aceto omnes hae et podagricis utiles et sanguinem reicientibus, item quibus genitura effluat, alterno dierum potu. Petronius Diodotus, qui anthologumena
scripsit, in totum damnavit serim multis modis arguens, sed aliorum omnium opinio resistit.</p>
<span class="br"></span><span class="lineNumber">78</span><span class="br"></span><p>XXXIII. Brassicae laudes longum est exsequi, cum et Chrysippus medicus privatim volumen ei dicaverit per singula membra hominis digestum, et Dieuches, ante omnes autem Pythagoras, et Cato non parcius celebraverit, cuius sententiam vel eo diligentius persequi par est, ut noscatur qua medicina
<span class="br"></span><span class="lineNumber">79</span><span class="br"></span>usus sit annis <span class="sc">dc</span> Romanus populus. In tres species divisere eam Graeci antiquissimi: crispam, quam selinada vocaverunt a similitudine apii foliorum, stomacho utilem, alvum modice mollientem, alteram heliam, latis foliis e caule exeuntibus, unde caulodem quidam vocavere, nullius in medicina momenti. tertia est proprie appellata crambe, tenuioribus foliis et



</p></section><notes></notes></section>