<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<p>Ferrum accensum igni, nisi duretur ictibus, corrumpitur.
rubens non est habile tundendo neque antequam albescere incipiat. aceto aut alumine
<span class="br"></span><span class="lineNumber">150</span><span class="br"></span>inlitum fit aeri simile. a robigine vindicatur cerussa et gypso et liquida pice. haec est ferro a Graecis antipathia dicta. ferunt quidem et religione quadam
id fieri et exstare ferream catenam apud Euphraten amnem in urbe, quae Zeugma appellatur, qua Alexander Magnus ibi iunxerit pontem, cuius anulos, qui refecti sint, robigine infestari, carentibus ea prioribus.</p>
<span class="br"></span><span class="lineNumber">151</span><span class="br"></span><p>XLIV. Medicina e ferro est et alia quam secandi. namque et circumscribi circulo<a class="footnoteLink" href="#note_LCL394_236_1" id="target_note_LCL394_236_1"><sup>1</sup></a> terve circumlato mucrone et adultis et infantibus prodest contra noxia medicamenta, et praefixisse in limine evulsos sepulchris
clavos adversus nocturnas lymphationes, pungique
leviter mucrone, quo percussus homo sit, contra dolores laterum pectorumque subitos, qui punctionem adferant. quaedam ustione sanantur, privatim vero canis rabidi morsus, quippe etiam praevalente morbo expaventesque potum usta plaga ilico liberantur. calfit etiam ferro candente potus in multis vitiis, privatim vero dysentericis.</p>
<span class="br"></span><span class="lineNumber">152</span><span class="br"></span><p>XLV. Est et robigo ipsa in remediis, et sic proditur




</p></section><notes><section class="footnotes"><ul><li class="note" id="note_LCL394_236_1"><a class="footnoteCrossrefLink" href="#target_note_LCL394_236_1" title="Click to highlight in text"><sup class="lineRef">1</sup>circulo <span class="italic">B</span>: circulos <span class="italic">rell.</span></a></li><script type="text/javascript">document.getElementById('note_LCL394_236_1').style.display = "none";</script></ul></section></notes></section>