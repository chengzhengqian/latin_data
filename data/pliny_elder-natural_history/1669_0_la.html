<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">88</span><span class="br"></span><p>LI Cognata in Aegypto res est harundini papyrum,<a class="footnoteLink" href="#note_LCL393_66_1" id="target_note_LCL393_66_1"><sup>1</sup></a> praecipuae utilitatis, cum inaruit, ad laxandas siccandasque fistulas et intumescendo ad introitum medicamentorum aperiendas. charta quae fit ex eo cremata inter caustica est. cinis eius ex vino potus somnum facit, ipsa ex aqua inposita callum sanat.</p>
<span class="br"></span><span class="lineNumber">89</span><span class="br"></span><p>LII. Ne in Aegypto quidem nascitur hebenus, ut docuimus, nec tractamus in medicina alienos orbes, non omittetur tamen propter miraculum. scobem eius.oculis unice mederi dicunt, lignoque ad cotem trito cum passo caliginem discuti, ex aqua vero radice albugines oculorum, item tussim pari modo dracunculi
radicis adiecto cum melle. hebenum medici et inter erodentia adsumunt.</p>
<span class="br"></span><span class="lineNumber">90</span><span class="br"></span><p>LIII. Rhododendros ne nomen quidem apud nos invenit Latinum, rhododaphnen vocant aut nerium. mirum folia eius quadripedum venenum esse, homini vero contra serpentes praesidium ruta addita e vino pota. pecus etiam et caprae, si aquam biberint in qua folia ea maduerint, mori dicuntur.</p>
<span class="br"></span><span class="lineNumber">91</span><span class="br"></span><p>LIV. Nec rhus Latinum nomen habet, cum in usum pluribus modis veniat. nam et herba est silvestris,foliis myrti, cauliculis brevibus, quae taenias






</p></section><notes><section class="footnotes"><ul><li class="note" id="note_LCL393_66_1"><a class="footnoteCrossrefLink" href="#target_note_LCL393_66_1" title="Click to highlight in text"><sup class="lineRef">1</sup><span class="italic">Nonnulli</span> papyrus <span class="italic">malint.</span></a></li><script type="text/javascript">document.getElementById('note_LCL393_66_1').style.display = "none";</script></ul></section></notes></section>