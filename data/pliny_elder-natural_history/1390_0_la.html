<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">
<span class="br"></span><span class="lineNumber">66</span><span class="br"></span>praecordiorum. dantur et melancholicis candidae copiosiores et ad vesicae vitia. Praxagoras et dysintericis dedit. ambustis quoque prosunt recentibus,
priusquam pusulae fiant, cum sale inlitae. ulcera etiam quae serpunt coercent, initio cum aphronitro, mox in vino. tritae igni sacro inlinuntur. convulsa et luxata caulibus tritis cum polenta ex aqua frigida leniunt, eruptiones papularum ex vino et
<span class="br"></span><span class="lineNumber">67</span><span class="br"></span>polenta. in cholera quoque coctas patinis dederunt, ad quod utilissimae quam maximi caulis et amarae. quidam et lacte infundunt. defervefacti hi caules et stomacho utilissimi traduntur, sicut somno aestiva maxime lactuca et amara lactensque, quam meconidem
vocavimus. hoc lacte et oculorum claritati cum muliebri lacte utilissimum esse praecipitur, dum tempestive cum capite<a class="footnoteLink" href="#note_LCL392_40_1" id="target_note_LCL392_40_1"><sup>1</sup></a> inunguantur oculi et ad
<span class="br"></span><span class="lineNumber">68</span><span class="br"></span>vitia quae frigore in his facta sint. miras et alias invenio laudes: thoracis vitiis prodesse non secus quam habrotonum cum melle Attico, conpurgari et feminas hoc cibo, semen sativarum contra scorpiones dari, semine trito ex vino poto et libidinum imaginationes
in somno conpesci, temptantes aquas non nocere lactucam edentibus. quidam tamen frequentiores in cibo officere claritati oculorum tradiderunt.</p>
</section><notes><section class="footnotes"><ul><li class="note" id="note_LCL392_40_1"><a class="footnoteCrossrefLink" href="#target_note_LCL392_40_1" title="Click to highlight in text"><sup class="lineRef">1</sup>tempestivo <span class="italic">et</span> capiti <span class="italic">variae lectiones. Add.</span> cum <span class="italic">Ianus.</span></a></li><script type="text/javascript">document.getElementById('note_LCL392_40_1').style.display = "none";</script></ul></section></notes></section>