<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">126</span><span class="br"></span><p>LVI. Dat et galbanum Syria in eodem Amano monte e ferula quam eiusdem nominis resinae modo stagonitim appellant. quod maxime laudant cartilaginosum, purum ad similitudinem hammoniaci minimeque lignosum. sic quoque adulteratur faba aut sacopenio. sincerum, si uratur, fugat nidore serpentes. permutatur in libras êÜñ <span class="sc">v.</span></p>
<p>LVII. Medicinae
hoc tantum, panacen et unguentis eadem
<span class="br"></span><span class="lineNumber">127</span><span class="br"></span>gignit, nascentem et in Psophide Arcadiae circaque Erymanthi fontem et in Africa et in Macedonia, ferula sui generis quinque cubitorum, foliis primo quaternis, mox senis in terra iacentibus ampla magnitudine rotundis, in cacumine vero oleagineis, semine<a class="footnoteLink" href="#note_LCL370_88_1" id="target_note_LCL370_88_1"><sup>1</sup></a> muscariis dependente ut ferulae. excipitur sucus inciso caule messibus, radice autumno. laudatur
candor eius coacti;sequens pallido statera;niger colos inprobatur. pretium optimo in libras êÜñ <span class="sc">ii</span>.</p>
<span class="br"></span><span class="lineNumber">128</span><span class="br"></span><p>LVIII. Ab hac ferula differt quae vocatur spondylion foliis tantum, quia sunt minora et platani divisura. non nisi in opacis gignitur. semen eodem nomine silis speciem habet, medicinae tantum utile.</p>
<p>LIX.
<span class="br"></span><span class="lineNumber">129</span><span class="br"></span>Dat et malobathrum Syria, arborem folio convoluto, colore aridi foli, ex quo premitur oleum ad unguenta, fertiliore eiusdem Aegypto. laudatius tamen ex





</p></section><notes><section class="footnotes"><ul><li class="note" id="note_LCL370_88_1"><a class="footnoteCrossrefLink" href="#target_note_LCL370_88_1" title="Click to highlight in text"><sup class="lineRef">1</sup><span class="italic">Mayhoff</span>: semine in <span class="italic">aut</span> semine vero.</a></li><script type="text/javascript">document.getElementById('note_LCL370_88_1').style.display = "none";</script></ul></section></notes></section>