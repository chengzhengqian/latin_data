<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

nobili trium sapientiae procerum ab Athenis legatione audito Carneade quamprimum legatos eos censuit dimittendos, quoniam illo viro argumentante quid
<span class="br"></span><span class="lineNumber">113</span><span class="br"></span>veri esset haut facile discerni posset. quanta morum commutatio! ille semper alioquin universos ex Italia pellendos censuit Graecos, at pronepos eius Uticensis Cato unum ex tribunatu militum philosophum, alterum ex Cypria legatione deportavit; eandemque linguam ex duobus Catonibus in illo abegisse, in hoc importasse memorabile est.</p>
<span class="br"></span><span class="lineNumber">114</span><span class="br"></span><p>Sed et nostrorum gloriam percenseamus. Prior Africanus Q. Ennii statuam sepulchro suo inponi iussit, clarumque illud nomen, immo vero spolium ex tertia orbis parte raptum, in cinere supremo cum poetae titulo legi. Divus Augustus carmina Vergilii cremari contra testamenti eius verecundiam vetuit, maiusque ita vati testimonium contigit quam si ipse
<span class="br"></span><span class="lineNumber">115</span><span class="br"></span>sua probavisset. M. Varronis in bibliotheca, quae prima in orbe ab Asinio Pollione ex manubiis publicata
Romae est, unius viventis posita imago est, haud minore, ut equidem reor, gloria principe oratore et cive ex illa ingeniorum quae tunc fuit multitudine uni hanc coronam dante quam cum eidem Magnus
<span class="br"></span><span class="lineNumber">116</span><span class="br"></span>Pompeius piratico ex bello navalem dedit. innumerabilia



</p></section><notes></notes></section>