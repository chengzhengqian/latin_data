<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

inde capto, Eques Romanus, id quod antea nemo, curru triumphali revectus et statim ad solis occasum trangressus, excitatis in Pyrenaeo tropaeis, oppida <span class="sc">dccclxxvi</span> ab Alpibus ad finis Hispaniae ulterioris
in dicionem redacta victoriae suae adscripsit et maiore animo Sertorium tacuit, belloque civili quod omnia externa conciebat extincto iterum triumphales currus Eques Romam<a class="footnoteLink" href="#note_LCL352_568_1" id="target_note_LCL352_568_1"><sup>1</sup></a> induxit, totiens imperator
<span class="br"></span><span class="lineNumber">97</span><span class="br"></span>ante quam miles. postea ad tota maria et deinde solis ortus missus infinitos retulit<a class="footnoteLink" href="#note_LCL352_568_2" id="target_note_LCL352_568_2"><sup>2</sup></a> patriae titulos more sacris certaminibus vincentium—neque enim ipsi coronantur, sed patrias suas coronant; hos ergo honores urbi tribuit in delubro Minervae quod ex manubiis dicabat:</p>
<p><span class="italic">Cn. Pompeius Magnus imperator bello <span class="sc">xxx</span> annorum confecto fusis fugatis occisis in deditionem acceptis hominum
centiens viciens semel <span class="sc">l͞x͞x͞x͞i͞i͞i͞</span> depressis aut captis navibus <span class="sc">dcccxlvi</span> oppidis castellis <span class="sc">mdxxxviii</span> in fidem receptis terris a Maeotis ad Rubrum mare subactis votum merito Minervae.</span></p>
<span class="br"></span><span class="lineNumber">98</span><span class="br"></span><p>Hos est breviarium eius ab oriente. triumphi vero quem duxit a. d. <span class="sc">iii</span> kal. Oct. M. Pisone M. Messala coss. praefatio haec fuit: <span class="italic">Cum oram maritimam
praedonibus liberasset et imperium maris populo</span>
</p></section><notes><section class="footnotes"><ul><li class="note" id="note_LCL352_568_1"><a class="footnoteCrossrefLink" href="#target_note_LCL352_568_1" title="Click to highlight in text"><sup class="lineRef">1</sup><span class="italic">V.l.</span> Romanus.</a></li><script type="text/javascript">document.getElementById('note_LCL352_568_1').style.display = "none";</script><li class="note" id="note_LCL352_568_2"><a class="footnoteCrossrefLink" href="#target_note_LCL352_568_2" title="Click to highlight in text"><sup class="lineRef">2</sup><span class="italic">Rackham:</span> missus hos rettulit <span class="italic">aut</span> missus infinitos.</a></li><script type="text/javascript">document.getElementById('note_LCL352_568_2').style.display = "none";</script></ul></section></notes></section>