<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">54</span><span class="br"></span><p>XXXVI. Iunipirus vel ante cetera omnia excalfacit, extenuat, cedro alias similis. et huius duo genera, altera minor altera. utraque accensa serpentes fugat. semen stomachi, pectoris, lateris doloribus utile. inflationes algoresque discutit, tusses, concoquit
<span class="br"></span><span class="lineNumber">55</span><span class="br"></span>duritias. inlitum tumores sistit, item alvum bacis ex nigro vino potis, item ventris tumores inlitis. miscetur et antidotis, oxyporis; urinas ciet. inlinitur et oculis in epiphoris. datur convolsis, ruptis, torminibus, volvis, ischiadicis cum vino albo potum pilulis quaternis aut decoctis viginti in vino. sunt qui et perunguant corpus<a class="footnoteLink" href="#note_LCL393_44_1" id="target_note_LCL393_44_1"><sup>1</sup></a> e semine eius in serpentium
ictus.<a class="footnoteLink" href="#note_LCL393_44_2" id="target_note_LCL393_44_2"><sup>2</sup></a></p>
<span class="br"></span><span class="lineNumber">56</span><span class="br"></span><p>XXXVII. Salicis fructus ante maturitatem in araneam
abit, sed, si prius colligatur, sanguinem reicientibus
prodest. corticis e ramis primis cinis clavum et callum aqua mixta sanat. vitia cutis in facie emendat,
<span class="br"></span><span class="lineNumber">57</span><span class="br"></span>magis admixto suco suo. est autem hic trium generum: unum arbor ipsa exsudat cummium modo, altero manat in plaga, cum floret, exciso cortice trium digitorum magnitudine. hic<a class="footnoteLink" href="#note_LCL393_44_3" id="target_note_LCL393_44_3"><sup>3</sup></a> ad expurganda quae obstent oculis, item ad spissanda quae opus sunt ciendamque urinam et ad omnes collectiones intus extrahendas. tertius sucus est detruncatione ramorum








</p></section><notes><section class="footnotes"><ul><li class="note" id="note_LCL393_44_1"><a class="footnoteCrossrefLink" href="#target_note_LCL393_44_1" title="Click to highlight in text"><sup class="lineRef">1</sup><span class="italic">Post</span> corpus <span class="italic">excidisse</span> suco <span class="italic">putat Mayhoff.</span></a></li><script type="text/javascript">document.getElementById('note_LCL393_44_1').style.display = "none";</script><li class="note" id="note_LCL393_44_2"><a class="footnoteCrossrefLink" href="#target_note_LCL393_44_2" title="Click to highlight in text"><sup class="lineRef">2</sup>ictus VT f, <span class="italic">Detlefsen</span>: metu <span class="italic">vulg., Mayhoff</span>: metus EX.</a></li><script type="text/javascript">document.getElementById('note_LCL393_44_2').style.display = "none";</script><li class="note" id="note_LCL393_44_3"><a class="footnoteCrossrefLink" href="#target_note_LCL393_44_3" title="Click to highlight in text"><sup class="lineRef">3</sup>hic <span class="italic">codd.</span>: vis <span class="italic">Mayhoff.</span></a></li><script type="text/javascript">document.getElementById('note_LCL393_44_3').style.display = "none";</script></ul></section></notes></section>