<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

est: alii enim Pelasgum, alii eupetalon, alii stephanon Alexandri vocant. et hic frutex est ramosus, crassiore
ac molliore quam laurus folio, cuius gustatu accendatur os, bacis e nigro rufis. notatum antiquis, nullum genus laurus in Corsica fuisse, quod nunc satum et ibi provenit.</p>
<span class="br"></span><span class="lineNumber">133</span><span class="br"></span><p>XL. Ipsa pacifera, ut quam praetendi etiam inter armatos hostes quietis sit indicium. Romanis praecipue
laetitiae victoriarumque nuntia additur litteris et militum lanceis pilisque, fasces imperatorum
<span class="br"></span><span class="lineNumber">134</span><span class="br"></span>decorat. ex his in gremio Iovis optimi maximique deponitur quotiens laetitiam nova victoria adtulit, idque non quia perpetuo viret, nec quia pacifera est, praeferenda ei utroque olea, sed quia spectatissima in monte Parnaso ideoque etiam grata Apollini visa, adsuetis eo dona mittere, oracula inde repetere iam et regibus Romanis teste L. Bruto, fortassis etiam in argumentum, quoniam ibi libertatem publicam is meruisset lauriferam tellurem illam osculatus ex responso, et quia manu satarum receptarumque in
<span class="br"></span><span class="lineNumber">135</span><span class="br"></span>domos fulmine sola non icitur. ob has causas equidem


</p></section><notes></notes></section>