<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

id consecutus ille est aeronibus harenae plenis, molli clivo super capita columnarum exaggerato, paulatim exinaniens imos ut sensim opus in loco sederet. difficillime hoc contigit in limine ipso quod foribus inponebat; etenim ea maxima moles fuit nec sedit in cubili, anxio artifice mortis destinatione suprema.
<span class="br"></span><span class="lineNumber">97</span><span class="br"></span>tradunt in ea cogitatione fessum nocturno tempore in quiete vidisse praesentem deam cui templum fieret hortantem ut viveret: se composuisse lapidem. atque ita postera luce apparuit; pondere ipso correctus videbatur. cetera eius operis ornamenta plurium librorum instar optinent, nihil ad specimen naturae pertinentia.</p>
<span class="br"></span><span class="lineNumber">98</span><span class="br"></span><p>XXII. Durat et Cyzici delubrum, in quo tubulum<a class="footnoteLink" href="#note_LCL419_76_1" id="target_note_LCL419_76_1"><sup>1</sup></a> aureum commissuris omnibus politi lapidis subiecit artifex, eboreum Iovem dicaturus intus coronante eum marmoreo Apolline. translucent ergo iuncturae




</p></section><notes><section class="footnotes"><ul><li class="note" id="note_LCL419_76_1"><a class="footnoteCrossrefLink" href="#target_note_LCL419_76_1" title="Click to highlight in text"><sup class="lineRef">1</sup>tubulum <span class="italic">ego</span>: milium B: millum <span class="italic">Mayhoff</span>: filum h <span class="italic">Sillig</span>: in illud <span class="italic">aut</span> illud <span class="italic">aut</span> illut <span class="italic">aut</span> illum <span class="italic">ceteri codd.</span></a></li><script type="text/javascript">document.getElementById('note_LCL419_76_1').style.display = "none";</script></ul></section></notes></section>