<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">9</span><span class="br"></span><p>V. Celebratae sunt:<a class="footnoteLink" href="#note_LCL370_8_1" id="target_note_LCL370_8_1"><sup>1</sup></a> primum in ambulatione Academiae Athenis cubitorum <span class="sc">xxxiii</span> radice ramos antecedente; nunc est clara in Lycia fontis gelidi socia amoenitate, itineri adposita domicilii modo, cava octoginta atque unius pedum specu, nemorosa vertice et se vastis protegens ramis arborum instar, agros longis obtinens umbris, ac ne quid desit speluncae imagini, saxea intus crepidinis corona muscosos complexa pumices, tam digna miraculo ut Licinius Mucianus ter consul et nuper provinciae eius legatus prodendum etiam posteris putaverit epulatum intra eam se cum duodevicensimo comite, large ipsa toros praebente frondis, ab omni alflatu securum, oblectante<a class="footnoteLink" href="#note_LCL370_8_2" id="target_note_LCL370_8_2"><sup>2</sup></a> imbrium per folia crepitu<a class="footnoteLink" href="#note_LCL370_8_3" id="target_note_LCL370_8_3"><sup>3</sup></a> laetiorem quam marmorum nitore, picturae varietate, laquearium auro, cubuisse
<span class="br"></span><span class="lineNumber">10</span><span class="br"></span>in eadem. aliud exemplum Gai principis in Veliterno rure mirati unius tabulata laxeque ramorum trabibus scamna patula, et in ea epulati, cum ipse pars esset umbrae, quindecim convivarum ac ministerii capace
<span class="br"></span><span class="lineNumber">11</span><span class="br"></span>triclinio, quam cenam appellavit ille nidum. est Gortynae in insula Creta iuxta fontem platanus una





</p></section><notes><section class="footnotes"><ul><li class="note" id="note_LCL370_8_1"><a class="footnoteCrossrefLink" href="#target_note_LCL370_8_1" title="Click to highlight in text"><sup class="lineRef">1</sup>Celebrata est <span class="italic">Sillig.</span></a></li><script type="text/javascript">document.getElementById('note_LCL370_8_1').style.display = "none";</script><li class="note" id="note_LCL370_8_2"><a class="footnoteCrossrefLink" href="#target_note_LCL370_8_2" title="Click to highlight in text"><sup class="lineRef">2</sup><span class="italic">Detlefsen</span> (captantem <span class="italic">Pintianus</span>): obstantem.</a></li><script type="text/javascript">document.getElementById('note_LCL370_8_2').style.display = "none";</script><li class="note" id="note_LCL370_8_3"><a class="footnoteCrossrefLink" href="#target_note_LCL370_8_3" title="Click to highlight in text"><sup class="lineRef">3</sup><span class="italic">Detlefsen</span>: crepitum.</a></li><script type="text/javascript">document.getElementById('note_LCL370_8_3').style.display = "none";</script></ul></section></notes></section>