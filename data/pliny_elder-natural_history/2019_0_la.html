<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<span class="br"></span><span class="lineNumber">31</span><span class="br"></span><p>XIII. Sinopis inventa primum in Ponto est; inde nomen a Sinope urbe. nascitur et in Aegypto, Baliaribus, Africa, sed optima in Lemno et in Cappadocia, effossa e speluncis. pars, quae saxis adhaesit, excellit. glaebis suus colos, extra maculosus. hac usi sunt veteres ad splendorem. species Sinopidis tres: rubra et minus rubens atque inter has media. pretium optimae êÜñ <span class="sc">ii</span>, usus ad penicillum aut si
<span class="br"></span><span class="lineNumber">32</span><span class="br"></span>lignum colorare libeat; eius, quae ex Africa venit, octoni asses‚Äîcicerculum appellant; magis ceteris rubet, utilior abacis. idem pretium et eius, quae pressior vocatur, et est maxime fusca. usus ad bases abacorum, in medicina vero blandus &lt;... pastillis...&gt;<a class="footnoteLink" href="#note_LCL394_284_1" id="target_note_LCL394_284_1"><sup>1</sup></a> emplastrisque et malagmatis, sive sicca compositione sive liquida facilis, contra ulcera in umore sita, velut oris, sedis. alvum sistit infusa, feminarum profluvia pota denarii pondere. eadem adusta siccat scabritias oculorum, e vino maxime.</p>
<span class="br"></span><span class="lineNumber">33</span><span class="br"></span><p>XIV. Rubricae genus in ea voluere intellegi quidam secundae auctoritatis, palmam enim Lemniae dabant. minio proxima haec est, multum antiquis celebrata cum insula, in qua nascitur. nec nisi signata venumdabatur, unde et sphragidem appellavere.





</p></section><notes><section class="footnotes"><ul><li class="note" id="note_LCL394_284_1"><a class="footnoteCrossrefLink" href="#target_note_LCL394_284_1" title="Click to highlight in text"><sup class="lineRef">1</sup><span class="italic">Mayhoff.</span></a></li><script type="text/javascript">document.getElementById('note_LCL394_284_1').style.display = "none";</script></ul></section></notes></section>