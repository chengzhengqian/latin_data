<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

ignotum est, in quattuor angulis segetis defossa, mirum dictu, ut omnino nulla avis intret. mures abiguntur cinere mustelae vel felis diluto et semine sparso vel decoctarum aqua, sed redolet virus animalium eorum etiam in pane: ob id felle bubulo semina
<span class="br"></span><span class="lineNumber">161</span><span class="br"></span>attingi utilius putant. rubigo quidem, maxima segetum pestis, lauri ramis in arvo defixis transit in ea folia ex arvis. luxuria segetum castigatur dente pecoris in herba dumtaxat, et depastae quidem vel saepius nullam in spica iniuriam sentiunt. retonsarum etiam semel omnino certum est granum longius fieri et inane cassumque ac satum non nasci. Babylone tamen bis secant, tertium depascunt, alioquin
<span class="br"></span><span class="lineNumber">162</span><span class="br"></span>folia tantum fierent. sic quoque cum quinquagesimo<a class="footnoteLink" href="#note_LCL371_290_1" id="target_note_LCL371_290_1"><sup>1</sup></a> fenore messes reddit eximia fertilitas soli, diligentioribus vel<a class="footnoteLink" href="#note_LCL371_290_2" id="target_note_LCL371_290_2"><sup>2</sup></a> cum centesimo. neque est cura difficilis quam diutissime aqua rigandi, ut praepinguis et densa ubertas diluatur. limum autem non invehunt Euphrates Tigrisque sic ut in Aegypto Nilus, nec terra ipsa herbas gignit; ubertas tamen tanta est ut sequente anno sponte restibilis fiat seges inpressis vestigio seminibus. quae tanta soli differentia ad-monet terrae genera in fruges discribere.</p>
</section><notes><section class="footnotes"><ul><li class="note" id="note_LCL371_290_1"><a class="footnoteCrossrefLink" href="#target_note_LCL371_290_1" title="Click to highlight in text"><sup class="lineRef">1</sup><span class="italic">E Theophrasto Hermolaus</span>: quinto decimo.</a></li><script type="text/javascript">document.getElementById('note_LCL371_290_1').style.display = "none";</script><li class="note" id="note_LCL371_290_2"><a class="footnoteCrossrefLink" href="#target_note_LCL371_290_2" title="Click to highlight in text"><sup class="lineRef">2</sup><span class="italic">Mayhoff</span>: venum <span class="italic">et alia.</span></a></li><script type="text/javascript">document.getElementById('note_LCL371_290_2').style.display = "none";</script></ul></section></notes></section>