<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

genitalia a renibus venae. buteonibus terni. homini tantum iniuria aut sponte naturae franguntur, idque tertium ab hermaphroditis et spadonibus semiviri genus habent. mares in omni genere fortiores sunt praeterquam pantheris et ursis.</p>
<span class="br"></span><span class="lineNumber">264</span><span class="br"></span><p>CXI. Caudae praeter hominem ac simias omnibus fere et animal et ova gignentibus pro desiderio corporum, nudae hirtis, ut apris, parvae villosis, ut ursis, praelongae saetosis, ut equis. amputatae lacertis et serpentibus renascuntur. piscium meatus gubernaculi modo regunt, atque etiam in dexteram ac laevam motae ut remigio quodam impellunt.
<span class="br"></span><span class="lineNumber">265</span><span class="br"></span>lacertis inveniuntur et geminae. boum caudis longissimus caulis atque in ima parte hirtus; idem asinis longior quam equis, sed saetosus veterinis. leoni in prima parte ut bubus et soricibus,<a class="footnoteLink" href="#note_LCL353_598_1" id="target_note_LCL353_598_1"><sup>1</sup></a> pantheris non item; vulpibus et lupis villosus ut ovibus, quibus procerior. sues intorquent, canum degeneres sub alvom reflectunt.</p>
<span class="br"></span><span class="lineNumber">266</span><span class="br"></span><p>CXII. Vocem non habere nisi quae pulmonem et arteriam<a class="footnoteLink" href="#note_LCL353_598_2" id="target_note_LCL353_598_2"><sup>2</sup></a> habeant, hoc est nisi quae spirent, Aristoteles
putat; idcirco et insectis sonum esse, non vocem, intus inmeante spiritu et incluso sonante, alia murmur edere, ut apes, alia contractum<a class="footnoteLink" href="#note_LCL353_598_3" id="target_note_LCL353_598_3"><sup>3</sup></a> stridorem,
ut cicadas, receptum enim duobus sub pectore cavis spiritum, mobili occursante membrana






</p></section><notes><section class="footnotes"><ul><li class="note" id="note_LCL353_598_1"><a class="footnoteCrossrefLink" href="#target_note_LCL353_598_1" title="Click to highlight in text"><sup class="lineRef">1</sup><span class="italic">Rackham</span>: sorici.</a></li><script type="text/javascript">document.getElementById('note_LCL353_598_1').style.display = "none";</script><li class="note" id="note_LCL353_598_2"><a class="footnoteCrossrefLink" href="#target_note_LCL353_598_2" title="Click to highlight in text"><sup class="lineRef">2</sup><span class="italic">Mayhoff</span>: arterias.</a></li><script type="text/javascript">document.getElementById('note_LCL353_598_2').style.display = "none";</script><li class="note" id="note_LCL353_598_3"><a class="footnoteCrossrefLink" href="#target_note_LCL353_598_3" title="Click to highlight in text"><sup class="lineRef">3</sup><span class="italic">Mayhoff</span> (contractu <span class="italic">Detlefsen</span>): cum tractu.</a></li><script type="text/javascript">document.getElementById('note_LCL353_598_3').style.display = "none";</script></ul></section></notes></section>