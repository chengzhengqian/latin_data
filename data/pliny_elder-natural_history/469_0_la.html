<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

formicas et alia tam parva fecit animalia ut partes eorum a ceteris cerni non possent. Myrmecides quidam in eodem genere inclaruit quadriga ex eadem materia quam musca integeret alis fabricata et nave quam apicula pinnis absconderet.</p>
<span class="br"></span><span class="lineNumber">86</span><span class="br"></span><p>XXII. Auditus unum exemplum habet mirabile, proelium quo Sybaris deleta est eo die quo gestum erat auditum Olympiae. nam nuntii<a class="footnoteLink" href="#note_LCL352_562_1" id="target_note_LCL352_562_1"><sup>1</sup></a> Cimbrieae victoriae Castoresque Romanis<a class="footnoteLink" href="#note_LCL352_562_2" id="target_note_LCL352_562_2"><sup>2</sup></a> qui Persicam victoriam ipso die quo contigit nuntiavere visus et numinum fuere praesagia.</p>
<span class="br"></span><span class="lineNumber">87</span><span class="br"></span><p>XXIII. Patientia corporis, ut est crebra sors calamitatum, innumera documenta peperit, clarissimum
in feminis Leaenae meretricis, quae torta non indicavit Harmodium et Aristogitonem tyrannicidas, in viris Anaxarchi, qui simili de causa cum torqueretur praerosam dentibus linguam unamque spem indici in tyranni os expuit.</p>
<span class="br"></span><span class="lineNumber">88</span><span class="br"></span><p>XXIV. Memoria necessarium maxime vitae bonum cui praecipua fuerit haut facile dictu est tam multis eius gloriam adeptis. Cyrus rex omnibus in exercitu suo militibus nomina reddidit, L. Scipio populo Romano,
Cineas Pyrrhi regis legatus senatui et equestri ordini Romae postero die quam advenerat. Mithridates








</p></section><notes><section class="footnotes"><ul><li class="note" id="note_LCL352_562_1"><a class="footnoteCrossrefLink" href="#target_note_LCL352_562_1" title="Click to highlight in text"><sup class="lineRef">1</sup>nuntii <span class="italic">add. Jan.</span></a></li><script type="text/javascript">document.getElementById('note_LCL352_562_1').style.display = "none";</script><li class="note" id="note_LCL352_562_2"><a class="footnoteCrossrefLink" href="#target_note_LCL352_562_2" title="Click to highlight in text"><sup class="lineRef">2</sup><span class="italic">Rackham</span> (Romam <span class="italic">Rhenanus</span>): Romani.</a></li><script type="text/javascript">document.getElementById('note_LCL352_562_2').style.display = "none";</script></ul></section></notes></section>