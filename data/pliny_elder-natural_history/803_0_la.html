<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2">
<p>Boum coriis glutinum excoquitur, taurorumque praecipuum.</p>
<span class="br"></span><span class="lineNumber">232</span><span class="br"></span><p>XCV. Mammas homo solus e maribus habet, cetera animalia mammarum notas tantum. sed ne feminae quidem in pectore nisi quae possunt partus suos attollere. ova gignentium nulli; nec lac<a class="footnoteLink" href="#note_LCL353_578_1" id="target_note_LCL353_578_1"><sup>1</sup></a> nisi animal parienti. volucrum vespertilioni tantum; fabulosum enim arbitror de strigibus ubera eas infantium labris inmulgere. esse in maledictis iam antiquis strigem convenit, sed quae sit avium constare
non arbitror.</p>
<span class="br"></span><span class="lineNumber">233</span><span class="br"></span><p>Asinis a fetu dolent, ideo sexto mense arcent partus, cum equae anno prope toto praebeant. quibus solida ungula nec supra geminos fetus, haec omnia binas habent mammas, nec aliubi quam in feminibus. eodem loci bisulca et cornigera, boves quaternas, oves et caprae binas; quae numeroso fecunda partu et quibus digiti in pedibus, haec plures habent et toto ventre duplici ordine,ut sues,generosae duodenas, volgares binis minus; similiter canes. alia ventre medio quaternas, ut pantherae, alia binas. ut leaenae. elephans tantum sub armis duas, nec in pectore sed iuxta<a class="footnoteLink" href="#note_LCL353_578_2" id="target_note_LCL353_578_2"><sup>2</sup></a> in alis occultas. nulli in
<span class="br"></span><span class="lineNumber">234</span><span class="br"></span>feminibus digitos habentium. primis genitis in


</p></section><notes><section class="footnotes"><ul><li class="note" id="note_LCL353_578_1"><a class="footnoteCrossrefLink" href="#target_note_LCL353_578_1" title="Click to highlight in text"><sup class="lineRef">1</sup><span class="italic">v.l. hic et infra</span> lact.</a></li><script type="text/javascript">document.getElementById('note_LCL353_578_1').style.display = "none";</script><li class="note" id="note_LCL353_578_2"><a class="footnoteCrossrefLink" href="#target_note_LCL353_578_2" title="Click to highlight in text"><sup class="lineRef">2</sup><span class="italic">an</span> circa (<span class="italic">vel</span> iuxta)? <span class="italic">Mayhoff</span>: citra.</a></li><script type="text/javascript">document.getElementById('note_LCL353_578_2').style.display = "none";</script></ul></section></notes></section>