<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

Parthis invecto quem aquaticum vocant quoniam aqua trahitur ad tenuem et spongiosam inanitatem, alii Parthicum. summa laus siliginis bonitate et cribri tenuitate constat. quidam ex ovis aut lacte subigunt, butyro vero gentes etiam pacatae, ad operis pistorii
<span class="br"></span><span class="lineNumber">106</span><span class="br"></span>genera transeunte cura. durat sua Piceno in panis inventione gratia ex alicae materia; eum novem diebus maceratum decumo ad speciem tractae subigunt uvae passae suco, postea in furnis ollis inditum, quae rumpantur ibi, torrent. neque est ex eo cibus nisi madefacto, quod fit lacte maxime vel mulso.</p>
<span class="br"></span><span class="lineNumber">107</span><span class="br"></span><p>XXVIII. Pistores Romae non fuere ad Persicum usque bellum annis ab urbe condita super <span class="sc">dlxxx.</span> ipsi panem faciebant Quirites, mulierumque id opus maxime erat, sicut etiam nunc in plurimis gentium. artoptas iam Plautus appellat in fabula quam Aululariam inscripsit, magna ob id concertatione erudi
<span class="br"></span><span class="lineNumber">108</span><span class="br"></span>torum an is versus poetae sit illius, certumque fit Ateii Capitonis sententia cocos tum panem lautioribus coquere solitos, pistoresque tantum eos qui far pisebant nominatos; nec cocos vero habebant in servitiis, eosque ex macello conducebant. cribrorum genera Galliae ex saetis equorum invenere, Hispania e lino



</p></section><notes></notes></section>