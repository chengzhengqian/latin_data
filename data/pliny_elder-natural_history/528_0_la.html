<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

mersos insidiari bibentibus, coortosque<a class="footnoteLink" href="#note_LCL353_28_1" id="target_note_LCL353_28_1"><sup>1</sup></a> inligata manu in aurem morsum defigere, quoniam is tantum locus defendi non possit manu; dracones esse tantos ut totum sanguinem capiant, itaque elephantos ab his ebibi siccatosque concidere et dracones inebriatos opprimi conmorique.</p>
<span class="br"></span><span class="lineNumber">35</span><span class="br"></span><p>XIII. Generat eos Aethiopia Indicis pares, vicenum
cubitorum; id modo mirum unde cristatos Iuba crediderit. Asachaei vocantur Aethiopes apud quos maxime nascuntur, narrantque in maritimis eorum quaternos quinosque inter se cratium modo inplexos erectis capitibus velificantes ad meliora pabula Arabiae vehi fluctibus.</p>
<span class="br"></span><span class="lineNumber">36</span><span class="br"></span><p>XIV. Megasthenes scribit in India serpentes in tantam magnitudinem adolescere ut solidos hauriant cervos taurosque, Metrodorus circa Rhyndacum amnem in Ponto supervolantes quamvis alte perniciterque
<span class="br"></span><span class="lineNumber">37</span><span class="br"></span>alites haustu raptas absorbeant. nota est in Punicis bellis ad flumen Bagradam a Regulo imperatore
ballistis tormentisque ut oppidum aliquod expugnata serpens <span class="sc">cxx</span> pedum longitudinis; pellis eius maxillaeque usque ad bellum Numantinum duravere Romae in templo. faciunt his fidem in Italia appellatae boae<a class="footnoteLink" href="#note_LCL353_28_2" id="target_note_LCL353_28_2"><sup>2</sup></a> in tantam amplitudinem exeuntes ut divo Claudio principe occisae in Vaticano





</p></section><notes><section class="footnotes"><ul><li class="note" id="note_LCL353_28_1"><a class="footnoteCrossrefLink" href="#target_note_LCL353_28_1" title="Click to highlight in text"><sup class="lineRef">1</sup><span class="italic">Mayhoff</span>: coartatosque (contortosque <span class="italic">Detlefsen</span>).</a></li><script type="text/javascript">document.getElementById('note_LCL353_28_1').style.display = "none";</script><li class="note" id="note_LCL353_28_2"><a class="footnoteCrossrefLink" href="#target_note_LCL353_28_2" title="Click to highlight in text"><sup class="lineRef">2</sup><span class="italic">v.l.</span> bovae.</a></li><script type="text/javascript">document.getElementById('note_LCL353_28_2').style.display = "none";</script></ul></section></notes></section>