<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

etiam marinae fel cum fluviatilis sanguine et lacte. capillus mulierum inficitur felle. contra salamandras
<span class="br"></span><span class="lineNumber">39</span><span class="br"></span>vel sucum decoctae bibisse satis est. Tertium
genus testudinum est in caeno et paludibus viventium. latitudo his et in dorso pectori similis nec convexo curvata calice, ingrata visu. ex hac quoque tamen aliqua contingunt auxilia. tres namque in succensa sarmenta coiectae dividentibus se tegumentis
rapiuntur, tum evolsae carnes earum cocuntur in congio aquae sale modice addito; ita decoctarum ad tertias partes sucus paralysim et articularios morbos
sentientibus bibitur. detrahit idem fel pituitas sanguinemque vitiatum. sistitur eo remedio alvus
<span class="br"></span><span class="lineNumber">40</span><span class="br"></span>aquae frigidae potu. E quarto genere testudinum, quae sunt in amnibus, divolsarum pinguia cum aizoo herba tunsa admixto unguento et semine lili, si ante accessiones perunguantur aegri praeter caput, mox convoluti calidam aquam bibant, quartanis liberare dicuntur. hanc testudinem <span class="sc">xv</span> luna capi oportere, ut plus pinguium reperiatur, verum aegrum <span class="sc">xvi</span> luna perungui. ex eodem genere testudinum sanguis instillatus
cerebro capitis dolores sedat, item strumas.
<span class="br"></span><span class="lineNumber">41</span><span class="br"></span>sunt qui testudinum sanguinem cultro aereo supinarum
capitibus praecisis excipi novo fictili iubeant, ignem sacrum cuiuscumque generis sanguine inlini, item capitis ulcera manantia, verrucas. iidem promittunt



</p></section><notes></notes></section>