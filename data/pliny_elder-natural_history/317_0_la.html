<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

iterum sensit hominem, prosilit fonte, ut verisimile
<span class="br"></span><span class="lineNumber">53</span><span class="br"></span>est, illo quem Nigrum vocavere. inde Africam ab Aethiopia dispescens, etiamsi non protinus populis, feris tamen et beluis frequens silvarumque opifex, medios Aethiopas secat cognominatus Astapus, quod illarum gentium lingua significat aquam e tenebris profluentem. insulas ita innumeras spargit, quasdamque
tam vastae magnitudinis, quamquam rapida celeritate, ut tamen dierum <span class="sc">v</span> cursu, non breviore, travolet, circa clarissimam earum Meroen Astobores laevo alveo dictus, hoc est ramus aquae venientis e tenebris, dextra vero Astusapes, quod lateris significationem
<span class="br"></span><span class="lineNumber">54</span><span class="br"></span>adicit, nec ante Nilus quam se totum aquis rursus concordibus iunxit, sic quoque etiamnum Giris ante nominatus per aliquot milia, et in totum Homero Aegyptus aliisque Triton. subinde insulis impactus, totidem incitatus inritamentis, postremo inclusus montibus, nec aliunde torrentior, vectus aquis properantibus
ad locum Aethiopicum<a class="footnoteLink" href="#note_LCL352_258_1" id="target_note_LCL352_258_1"><sup>1</sup></a> qui Catadupi vocatur,<a class="footnoteLink" href="#note_LCL352_258_2" id="target_note_LCL352_258_2"><sup>2</sup></a> novissimo catarracte inter occursantis scopulos non fluere inmenso fragore creditur sed ruere. postea lenis et confractis<a class="footnoteLink" href="#note_LCL352_258_3" id="target_note_LCL352_258_3"><sup>3</sup></a> aquis domitaque violentia, aliquid et spatio fessus, multis quamvis







</p></section><notes><section class="footnotes"><ul><li class="note" id="note_LCL352_258_1"><a class="footnoteCrossrefLink" href="#target_note_LCL352_258_1" title="Click to highlight in text"><sup class="lineRef">1</sup><span class="italic">Rackham</span>: Aethiopum.</a></li><script type="text/javascript">document.getElementById('note_LCL352_258_1').style.display = "none";</script><li class="note" id="note_LCL352_258_2"><a class="footnoteCrossrefLink" href="#target_note_LCL352_258_2" title="Click to highlight in text"><sup class="lineRef">2</sup><span class="italic">V.l.</span> vocantur.</a></li><script type="text/javascript">document.getElementById('note_LCL352_258_2').style.display = "none";</script><li class="note" id="note_LCL352_258_3"><a class="footnoteCrossrefLink" href="#target_note_LCL352_258_3" title="Click to highlight in text"><sup class="lineRef">3</sup><span class="italic">V.l.</span> levis et confractus.</a></li><script type="text/javascript">document.getElementById('note_LCL352_258_3').style.display = "none";</script></ul></section></notes></section>