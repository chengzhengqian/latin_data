<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

occasus. quae accidere nullo modo possent nisi in centro sita esset.<a class="footnoteLink" href="#note_LCL330_310_1" id="target_note_LCL330_310_1"><sup>1</sup></a></p>
<span class="br"></span><span class="lineNumber">177</span><span class="br"></span><p>LXX. Tres autem circuli supra dictis zonis inplexi
inaequalitates temporum distingunt, solstitialis a parte signiferi excelsissima nobis ad septentrionalem plagam versus, contraque ad alium polum brumalis, item medio ambitu signiferi orbis incedens aequinoctialis.</p>
<p>LXXI. Reliquorum quae miramur causa in ipsius terrae figura est, quam globo similem esse<a class="footnoteLink" href="#note_LCL330_310_2" id="target_note_LCL330_310_2"><sup>2</sup></a> et cum ea aquas iisdem intellegitur argumentis. sic enim fit haut dubie ut nobis septentrionalis plagae sidera numquam occidant, contra meridianae numquam oriantur, rursusque haec illis non cernantur attollente
<span class="br"></span><span class="lineNumber">178</span><span class="br"></span>se contra medios visus terrarum globo. Septentriones non cernit Trogodytice et confinis Aegyptus, nec Canopum Italia et quem vocant Berenices Crinem item quem sub divo Augusto cognominavere Caesaris Thronon, insignes ibi stellas. adeoque manifesto adsurgens fastigium curvatur ut Canopus quartam fere partem signi unius supra terram eminere Alexandriae
intuentibus videatur, eadem a Rhodo terram quodammodo ipsam stringere, in Ponto omnino non cernatur, ubi maxime sublimis Septentrio. idem a Rhodo absconditur, magisque Alexandriae, in Arabia Novembri mense prima vigilia occultus secunda se




</p></section><notes><section class="footnotes"><ul><li class="note" id="note_LCL330_310_1"><a class="footnoteCrossrefLink" href="#target_note_LCL330_310_1" title="Click to highlight in text"><sup class="lineRef">1</sup><span class="italic">v.l. om.</span> esset.</a></li><script type="text/javascript">document.getElementById('note_LCL330_310_1').style.display = "none";</script><li class="note" id="note_LCL330_310_2"><a class="footnoteCrossrefLink" href="#target_note_LCL330_310_2" title="Click to highlight in text"><sup class="lineRef">2</sup>esse <span class="italic">add. Rackham.</span></a></li><script type="text/javascript">document.getElementById('note_LCL330_310_2').style.display = "none";</script></ul></section></notes></section>