<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

navigatur hodie. maiorem quidem eius partem et orientis victoriae magni Alexandri lustravere usque in Arabicum sinum, in quo res gerente C. Caesare Augusti filio signa navium ex Hispaniensibus naufragiis
<span class="br"></span><span class="lineNumber">169</span><span class="br"></span>feruntur agnita. et Hanno Carthaginis potentia florente circumvectus a Gadibus ad finem Arabiae navigationem eam prodidit scripto, sicut ad extera Europae noscenda missus eodem tempore Himilco. praeterea Nepos Cornelius auctor est Eudoxum quendam sua aetate, cum Lathyrum regem fugeret, Arabico sinu egressum Gades usque pervectum; multoque ante eum Caelius Antipater vidisse se qui navigasset ex Hispania in Aethiopiam
<span class="br"></span><span class="lineNumber">170</span><span class="br"></span>conmerci gratia. idem Nepos de septentrionali circuitu tradit Quinto Metello Celeri, Afrani in consulatu collegae sed tum Galliae proconsuli, Indos a rege Sueborum dono datos, qui ex India conmerci
causa navigantes tempestatibus essent in Germaniam abrepti. sic maria circumfusa undique dividuo globo partem orbis auferunt nobis nec inde huc nec hinc illo pervio tractu. quae contemplatio apta detegendae mortalium vanitati poscere videtur ut totum hoc quicquid est in quo singulis nihil satis est ceu subiectum oculis quantum sit ostendam.</p>
<span class="br"></span><span class="lineNumber">171</span><span class="br"></span><p>LXVIII. Iam primum in dimidio conputari videtur,
tamquam nulla portio ipsi decidatur<a class="footnoteLink" href="#note_LCL330_304_1" id="target_note_LCL330_304_1"><sup>1</sup></a> oceano, qui toti<a class="footnoteLink" href="#note_LCL330_304_2" id="target_note_LCL330_304_2"><sup>2</sup></a> circumdatus medio et omnis ceteras fundens








</p></section><notes><section class="footnotes"><ul><li class="note" id="note_LCL330_304_1"><a class="footnoteCrossrefLink" href="#target_note_LCL330_304_1" title="Click to highlight in text"><sup class="lineRef">1</sup><span class="italic">v.ll.</span> decidat, decedat.</a></li><script type="text/javascript">document.getElementById('note_LCL330_304_1').style.display = "none";</script><li class="note" id="note_LCL330_304_2"><a class="footnoteCrossrefLink" href="#target_note_LCL330_304_2" title="Click to highlight in text"><sup class="lineRef">2</sup><span class="italic">Rackham</span>: toto.</a></li><script type="text/javascript">document.getElementById('note_LCL330_304_2').style.display = "none";</script></ul></section></notes></section>