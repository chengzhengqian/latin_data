<section class="div1 language" lang="la"><header><hgroup><h1>Pliny: Natural History</h1></hgroup></header><section class="div2"><p class="noindent">

lana ab his partibus recenti concerpta aut quibuscumque
sordibus sucidis primum collectis lento igni in aeneo subfervefactis et refrigeratis pinguique quod supernatet collecto in fictile vas iterumque decocta priore materia, quae pinguitudo utraque frigida aqua lavatur et in linteo saccatur ac sole torretur, donec candida fiat ac tralucida, tum in stagnea pyxide
<span class="br"></span><span class="lineNumber">36</span><span class="br"></span>conditur. probatio ut sordium virus oleat et manu fricante ex aqua non liquetur sed albescat ut cerussa. oculis utilissimum contra inflammationes genarumque callum. quidam in testa torrent donec pinguitudinem amittat, utilius tale existimantes erosis et duris genis,
<span class="br"></span><span class="lineNumber">37</span><span class="br"></span>angulis scabiosis et lacrimantibus. ulcera non oculorum
modo sanat sed oris etiam et genitalium cum anserino adipe. medetur et vulvae inflammationibus et sedis rhagadiis et condylomatis cum meliloto ac butyro. reliquos usus eius digeremus. sordes quoque caudarum concretae in pilulas siccatae per se tusaeque in farinam et inlitae dentibus mire prosunt, etiam
<span class="br"></span><span class="lineNumber">38</span><span class="br"></span>labantibus,<a class="footnoteLink" href="#note_LCL418_206_1" id="target_note_LCL418_206_1"><sup>1</sup></a> gingivisque, si carcinoma serpat, iam vero pura vellera aut per se inposita caecis doloribus aut accepto sulpure, et cinis eorum genitalium vitiis, tantumque pollent ut medicamentis quoque superponantur. 
medentur ante omnia et pecori ipsi, si fastidio non pascatur. cauda enim quam artissime






</p></section><notes><section class="footnotes"><ul><li class="note" id="note_LCL418_206_1"><a class="footnoteCrossrefLink" href="#target_note_LCL418_206_1" title="Click to highlight in text"><sup class="lineRef">1</sup>labantibus d, <span class="italic">vulg.</span>, <span class="italic">Mayhoff</span>: labantibusque VR: labantibus
quae E: labantibus, uvae <span class="italic">coni. Detlefsen.</span></a></li><script type="text/javascript">document.getElementById('note_LCL418_206_1').style.display = "none";</script></ul></section></notes></section>