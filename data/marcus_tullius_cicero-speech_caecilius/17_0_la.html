<section class="div1 language" lang="la"><header><hgroup><h1>Cicero</h1></hgroup></header><section class="div2">
</section>
<section class="div2">
<span class="br"></span><span class="lineNumber">37</span><span class="br"></span><p>XII. De te, Caecili—iam mehercule hoc extra hanc contentionem certamenque nostrum familiariter tecum loquar—tu ipse quem ad modum existimes vide etiam atque etiam, et tu te collige, et qui sis et quid facere possis considera. Putasne te posse de maximis acerbissimisque rebus, cum causam sociorum fortunasque provinciae, ius populi Romani, gravitatem iudicii legumque susceperis, tot res tam graves, tam varias, voce, memoria, consilio, ingenio sustinere?
<span class="br"></span><span class="lineNumber">38</span><span class="br"></span>Putasne te posse quae C. Verres in quaestura, quae in legatione, quae in praetura, quae Romae, quae in Italia, quae in Achaia Asia Pamphyliaque peccarit, ea, quem ad modum locis temporibusque divisa sint, sic criminibus et oratione distinguere? Putasne te<a class="footnoteLink" href="#note_LCL221_34_1" id="target_note_LCL221_34_1"><sup>1</sup></a> posse, id quod in huius modi reo maxime necessarium est, facere ut quae ille libidinose, quae nefarie, quae crudeliter fecerit, ea aeque acerba et indigna videantur
esse his qui audient atque illis visa sunt qui
<span class="br"></span><span class="lineNumber">39</span><span class="br"></span>senserunt? Magna sunt ea quae dico, mihi crede; noli haec contemnere. Dicenda, demonstranda, explicanda
sunt omnia; causa non solum exponenda, sed etiam graviter copioseque agenda est. Perficiendum
est, si quid agere aut perficere vis, ut homines te non solum audiant, verum etiam libenter


</p></section><notes><section class="footnotes"><ul><li class="note" id="note_LCL221_34_1"><a class="footnoteCrossrefLink" href="#target_note_LCL221_34_1" title="Click to highlight in text"><sup class="lineRef">1</sup>te <span class="italic">has no good <span class="sc">ms.</span> authority in this place.</span></a></li><script type="text/javascript">document.getElementById('note_LCL221_34_1').style.display = "none";</script></ul></section></notes></section>