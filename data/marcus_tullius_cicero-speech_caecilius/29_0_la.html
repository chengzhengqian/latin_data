<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
<span class="br"></span><span class="lineNumber">64</span><span class="br"></span>studium, laborem interponere.</p>
</section>
<section class="div2">
<p>XX. Etenim si probabilis
est eorum causa qui iniurias suas persequi volunt—qua in re dolori suo, non rei publicae commodis
serviunt—, quanto illa causa honestior, quae non solum probabilis videri sed etiam grata esse debet, nulla privatim accepta iniuria sociorum atque amicorum populi Romani dolore atque iniuriis commoveri?
Nuper cum in P. Gabinium vir fortissimus et innocentissimus L. Piso delationem nominis postularet,
et contra Q. Caecilius peteret, isque se veteres inimicitias iam diu susceptas persequi diceret, cum auctoritas et dignitas Pisonis valebat plurimum, tum illa erat causa iustissima, quod eum sibi Achaei patronum adoptarant.</p>
<span class="br"></span><span class="lineNumber">65</span><span class="br"></span><p>Etenim cum lex ipsa de pecuniis repetundis socio-rum atque amicorum populi Romani patrona sit, iniquum
est non eum legis iudiciique actorem idoneum maxime putari quem actorem causae suae socii defensoremque fortunarum suarum potissimum esse voluerunt. An quod ad commemorandum est honestius,
id ad probandum non multo videri debet aequius? Utra igitur est splendidior, utra illustrior commemoratio, “Accusavi eum cui quaestor fueram, quicum me sors consuetudoque maiorum, quicum me deorum hominumque iudicium coniunxerat” an
</p></section><notes></notes></section>