<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

causam defensionemque susciperem. Me saepe esse pollicitum, saepe ostendisse dicebant, si quod tempus accidisset quo tempore aliquid a me requirerent,
<span class="br"></span><span class="lineNumber">3</span><span class="br"></span>commodis eorum me non defuturum. Venisse tempus aiebant, non iam ut commoda sua, sed ut vitam salutemque totius provinciae defenderem: sese iam ne deos quidem in suis urbibus ad quos confugerent
habere, quod eorum simulacra sanctissima C. Verres ex delubris religiosissimis sustulisset: quas res luxuries in flagitiis, crudelitas in suppliciis, avaritia in rapinis, superbia in contumeliis efficere potuisset, eas omnes sese hoc uno praetore per triennium pertulisse: rogare et orare ne illos supplices aspernarer
quos me incolumi nemini supplices esse oporteret.</p>
</section>
<section class="div2">
<span class="br"></span><span class="lineNumber">4</span><span class="br"></span><p>II. Tuli graviter et acerbe, iudices, in eum me locum adduci ut aut eos homines spes falleret qui opem a me atque auxilium petissent, aut ego, qui me ad defendendos homines ab ineunte adulescentia dedissem,
tempore atque officio coactus ad accusandum traducerer. Dicebam habere eos actorem Q. Caecilium,
qui praesertim quaestor in eadem provincia post me quaestorem fuisset. Quo ego adiumento sperabam
hanc a me posse molestiam demoveri, id mihi erat adversarium maxime; nam illi multo mihi hoc facilius remisissent, si istum non nossent, aut si iste
<span class="br"></span><span class="lineNumber">5</span><span class="br"></span>apud eos quaestor non fuisset. Adductus sum, iudices, officio, fide, misericordia, multorum bonorum
</p></section><notes></notes></section>