<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

studioseque audiant. In quo si te multum natura adiuvaret; si optimis a pueritia disciplinis atque artibus studuisses, et in his elaborasses; si litteras Graecas Athenis, non Lilybaei, Latinas Romae, non in Sicilia didicisses: tamen esset magnum tantam causam, tam exspectatam, et diligentia consequi et memoria complecti et oratione exponere et voce ac viribus sustinere.</p>
<span class="br"></span><span class="lineNumber">40</span><span class="br"></span><p>Fortasse dices, “Quid ergo? haec in te sunt omnia?” Utinam quidem essent! verum tamen ut esse possent magno studio mihi a pueritia est elaboratum.
Quodsi ego haec propter magnitudinem rerum ac difficultatem assequi non potui, qui in omni vita nihil aliud egi, quam longe tu te ab his rebus abesse arbitrare, quas non modo antea numquam cogitasti, sed ne nunc quidem cum in eas ingrederis quae et
<span class="br"></span><span class="lineNumber">41</span><span class="br"></span>quantae sint suspicari potes?</p>
</section>
<section class="div2">
<p>XIII. Ego, qui, sicut omnes sciunt, in foro iudiciisque ita verser ut eiusdem aetatis aut nemo aut pauci plures causas defenderint, et qui omne tempus quod mihi ab amicorum negotiis datur in his studiis laboribusque consumam, quo paratior ad usum forensem promptiorque esse possim, tamen ita deos mihi velim propitios ut, cum illius temporis mihi venit in mentem quo die citato reo mihi dicendum sit, non solum commoveor animo, sed
<span class="br"></span><span class="lineNumber">42</span><span class="br"></span>etiam toto corpore perhorresco. Iam nunc mente et
</p></section><notes></notes></section>