<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">


quam aliquos ad columnam Maeniam vestri ordinis reos reperiatis? “Custodem,” inquit, “Tullio me
<span class="br"></span><span class="lineNumber">51</span><span class="br"></span>apponite.” Quid? mihi quam multis custodibus opus erit, si te semel ad meas capsas admisero? qui non solum ne quid enunties, sed etiam ne quid auferas, custodiendus sis. Sed de isto custode toto sic vobis brevissime respondebo: non esse hos tales viros commissuros ut ad causam tantam, a me susceptam, mihi creditam, quisquam subscriptor me invito aspirare possit; etenim fides mea custodem repudiat, diligentia speculatorem reformidat.</p>
<span class="br"></span><span class="lineNumber">52</span><span class="br"></span><p>Verum ut ad te, Caecili, redeam: quam multa te deficiant vides; quam multa sint in te quae reus nocens in accusatore suo cupiat esse profecto iam intellegis.
Quid ad haec dici potest? Non enim quaero quid tu dicturus sis; video mihi non te sed hunc librum esse responsurum, quem monitor tuus hic tenet: qui, si te recte monere volet, suadebit tibi ut hinc discedas neque mihi verbum ullum respondeas. Quid enim dices? an id quod dictitas, iniuriam tibi fecisse Verrem? Arbitror; neque enim esset veri simile, cum omnibus Siculis faceret iniurias, te illi
<span class="br"></span><span class="lineNumber">53</span><span class="br"></span>unum eximium cui consuleret fuisse. Sed ceteri Siculi ultorem suarum iniuriarum invenerunt: tu,


</p></section><notes></notes></section>