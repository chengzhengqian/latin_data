<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
modi quadruplatores, leges iudiciaque administrentur.
<span class="br"></span><span class="lineNumber">69</span><span class="br"></span>Cuius consuetudinis atque instituti patres maioresque
nostros non paenitebat tum cum P. Lentulus, is qui princeps senatus fuit, accusabat M’. Aquilium subscriptore C. Rutilio Rufo, aut cum P. Africanus, homo virtute, fortuna, gloria, rebus gestis amplissimus,
posteaquam bis consul et censor fuerat, L. Cottam in iudicium vocabat. Iure tum florebat populi Romani nomen; iure auctoritas huius imperii civitatisque
maiestas gravis habebatur. Nemo mirabatur in Africano illo, quod in me nunc, homine parvis opibus ac facultatibus praedito, simulant sese mirari,
<span class="br"></span><span class="lineNumber">70</span><span class="br"></span>cum moleste ferunt: “Quid sibi iste vult? accusatoremne
se existimari, qui antea defendere consueverat,
nunc praesertim, ea iam aetate, cum aedilitatem
petat?” Ego vero et aetatis non modo meae sed multo etiam superioris et honoris amplissimi puto esse et accusare improbos et miseros calamitososque defendere. Et profecto aut hoc remedium est aegrotae
ac prope desperatae rei publicae, iudiciisque corruptis
ac contaminatis paucorum vitio ac turpitudine, homines ad legum defensionem iudiciorumque auctoritatem
quam honestissimos et integerrimos diligentissimosque
accedere; aut, si ne hoc quidem prodesse
</p></section><notes></notes></section>