<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

agente arbitretur iudicium sine magno multorum
<span class="br"></span><span class="lineNumber">26</span><span class="br"></span>periculo posse corrumpi. Ego in hoc iudicio mihi Siculorum causam receptam, populi Romani susceptam
esse arbitror; ut mihi non unus homo improbus opprimendus sit, id quod Siculi petiverunt, sed omnino omnis improbitas, id quod populus Romanus iamdiu flagitat, exstinguenda atque delenda sit. In quo ego quid eniti aut quid efficere possim malo in aliorum spe relinquere quam in oratione mea ponere.</p>
<p><span class="br"></span><span class="lineNumber">27</span><span class="br"></span>Tu vere Caecili, quid potes? Quo tempore aut qua in re non modo specimen ceteris aliquod dedisti, sed tute tui periculum fecisti? In mentem tibi non venit quid negotii sit causam publicam sustinere, vitam alterius totam explicare, atque eam non modo in animis iudicum sed etiam in oculis conspectuque omnium exponere, sociorum salutem, commoda provinciarum,
vim legum, gravitatem iudiciorum defendere?</p>
</section>
<section class="div2">
<p>IX. Cognosce ex me, quoniam hoc primum tempus discendi nactus es, quam multa esse oporteat in eo qui alterum accuset; ex quibus si unum aliquod in te cognoveris, ego iam tibi ipse istuc quod expetis mea voluntate concedam.</p>
<p>Primum integritatem atque innocentiam singularem;
</p></section><notes></notes></section>