<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

intellegis non ut per te alium sed ut per aliquem te ipsum ulciscantur laborare?</p>
</section>
<section class="div2">
<p>VII. At enim solum id est, ut me Siculi maxime velint: alterum illud, credo, obscurum est, a quo Verres minime se accusari velit. Ecquis umquam tam palam de honore, tam vehementer de salute sua contendit quam ille atque illius amici ne haec mihi delatio detur? Sunt multa quae Verres in me esse arbitratur, quae scit in te, Q. Caecili, non esse; quae cuius modi in utroque nostrum sint paulo post
<span class="br"></span><span class="lineNumber">23</span><span class="br"></span>commemorabo; nunc tantum id dicam quod tacitus tu mihi assentiare, nullam rem in me esse quam ille contemnat, nullam in te quam pertimescat. Itaque magnus ille defensor et amicus eius tibi suffragatur, me oppugnat; aperte ab iudicibus petit ut tu mihi anteponare, et ait hoc se honeste sine ulla invidia ac sine ulla offensione contendere. “Non enim” inquit “illud peto quod soleo, cum vehementius contendi, impetrare; reus ut absolvatur non peto, sed ut potius ab hoc quam ab illo accusetur, id peto. Da mihi hoc; concede quod facile est, quod honestum, quod non invidiosum; quod cum dederis, sine ullo




</p></section><notes></notes></section>