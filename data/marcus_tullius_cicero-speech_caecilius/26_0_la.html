<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
elegantius ad hominum existimationem, aequius ad levandam mulieris calamitatem, vehementius ad quaestoris libidinem coercendam? Summe haec omnia mihi videntur esse laudanda. Sed repente e vestigio ex homine tamquam aliquo Circaeo poculo factus est Verres; redit ad se atque ad mores suos. Nam ex illa pecunia magnam partem ad se vertit,<a class="footnoteLink" href="#note_LCL221_52_1" id="target_note_LCL221_52_1"><sup>1</sup></a> mulieri reddidit quantulum visum est.</p>
</section>
<section class="div2">
<span class="br"></span><span class="lineNumber">58</span><span class="br"></span><p>XVIII. Hic tu si laesum te a Verre esse dices, patiar et concedam: si iniuriam tibi factam quereris, defendam et negabo. Denique de iniuria quae tibi facta sit neminem nostrum graviorem vindicem esse oportet quam te ipsum cui facta dicitur. Si tu cum illo postea in gratiam redisti, si domi illius aliquotiens fuisti, si ille apud te postea cenavit, utrum te perfidiosum
an praevaricatorem existimari mavis? Video esse necesse alterutrum; sed ego tecum in eo non
<span class="br"></span><span class="lineNumber">59</span><span class="br"></span>pugnabo quo minus utrum velis eligas. Quodsi ne
iniuriae quidem quae tibi ab illo facta sit causa
remanet, quid habes quod possis dicere quam ob rem
non modo mihi, sed cuiquam, anteponare? Nisi forte
illud, quod dicturum te esse audio, quaestorem illius
fuisse. Quae causa gravis esset, si certares mecum
uter nostrum illi amicior esse deberet: in contentione
suscipiendarum inimicitiarum ridiculum est putare
causam necessitudinis ad inferendum periculum iustam




</p></section><notes><section class="footnotes"><ul><li class="note" id="note_LCL221_52_1"><a class="footnoteCrossrefLink" href="#target_note_LCL221_52_1" title="Click to highlight in text"><sup class="lineRef">1</sup><span class="italic">The <span class="sc">ms.</span> reading</span>: avertit, verrit, averrit <span class="italic">have been suggested</span>.</a></li><script type="text/javascript">document.getElementById('note_LCL221_52_1').style.display = "none";</script></ul></section></notes></section>