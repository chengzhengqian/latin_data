<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

nihil est enim quod minus ferendum sit quam rationem ab altero vitae reposcere eum qui non possit
<span class="br"></span><span class="lineNumber">28</span><span class="br"></span>suae reddere. Hic ego de te plura non dicam; unum illud credo omnes animadvertere, te adhuc a nullis nisi ab Siculis potuisse cognosci; Siculos hoc dicere, cum eidem sint irati cui tu te inimicum esse dicis, sese tamen te actore ad iudicium non adfuturos. Quare negent ex me non audies; hos patere id suspicari quod necesse est. Illi quidem, ut est hominum genus nimis acutum et suspiciosum, non te ex Sicilia litteras in Verrem deportare velle arbitrantur, sed, quod isdem litteris illius praetura et tua quaestura consignata
sit, asportare te velle ex Sicilia litteras suspicantur.</p>
<span class="br"></span><span class="lineNumber">29</span><span class="br"></span><p>Deinde accusatorem firmum verumque esse oportet. Eum ego si te putem cupere esse, facile intellego esse non posse. Nec ea dico quae, si dicam, tamen infirmare
non possis: te antequam de Sicilia decesseris in gratiam redisse cum Verre: Potamonem, scribam et familiarem tuum, retentum esse a Verre in provincia
cum tu decederes: M. Caecilium, fratrem tuum, lectissimum atque ornatissimum adulescentem, non modo non adesse neque tecum tuas iniurias persequi, sed esse cum Verre et cum illo familiarissime
</p></section><notes></notes></section>