<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

exemplo, vetere consuetudine institutoque maiorum, ut onus hoc laboris atque officii non ex meo sed ex meorum necessariorum tempore mihi suscipiendum putarem.</p>
<p>Quo in negotio tamen illa me res, iudices, consolatur,
quod haec quae videtur esse accusatio mea non potius accusatio, quam defensio est existimanda. Defendo enim multos mortales, multas civitates, provinciam
Siciliam totam. Quam ob rem, quia mihi unus est accusandus, prope modum manere in instituto
meo videor, et non omnino a defendendis hominibus sublevandisque discedere.</p>
<span class="br"></span><span class="lineNumber">6</span><span class="br"></span><p>Quodsi hanc causam tam idoneam, tam illustrem, tam gravem non haberem; si aut hoc a me Siculi non petissent aut mihi cum Siculis causa tantae necessitudinis
non intercederet, et hoc quod facio me reipublicae causa facere profiterer—ut homo singulari cupiditate, audacia, scelere praeditus, cuius furta atque flagitia non in Sicilia solum, sed in Achaia, Asia, Cilicia, Pamphylia, Romae denique ante oculos omnium maxima turpissimaque nossemus, me agente in iudicium vocaretur—quis tandem esset qui meum consilium aut factum posset reprehendere?</p>
</section>
<section class="div2">
<p>III. <span class="br"></span><span class="lineNumber">7</span><span class="br"></span>Quid est, pro deum hominumque fidem, in quo ego reipublicae plus hoc tempore prodesse possim? Quid est quod aut populo Romano gratius esse debeat, aut sociis exterisque nationibus optatius esse possit, aut
</p></section><notes></notes></section>