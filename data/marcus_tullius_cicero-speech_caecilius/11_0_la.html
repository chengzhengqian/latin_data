<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
tuo periculo, sine infamia illud dederis, ut is absolvatur
<span class="br"></span><span class="lineNumber">24</span><span class="br"></span>cuius ego causa laboro.‚Äù Et ait idem, ut aliquis metus adiunctus sit ad gratiam, certos esse in consilio
quibus ostendi tabellas velit (id esse perfacile); non enim singulos ferre sententias, sed universos constituere: ceratam uni cuique tabellam dari cera legitima, non illa infami ac nefaria. Atque is non tam propter Verrem laborat quam quod eum minime res tota delectat. Videt enim, si a pueris nobilibus, quos adhuc elusit, si a quadruplatoribus, quos non sine causa contempsit semper ac pro nihilo putavit, accusandi voluntas ad viros fortes spectatosque homines translata sit, sese in iudiciis diutius dominari non posse.</p>
</section>
<section class="div2">
<span class="br"></span><span class="lineNumber">25</span><span class="br"></span><p>VIII. Huic ego homini iam ante denuntio, si a me causam hanc vos agi volueritis, rationem illi defendendi
totam esse mutandam; et ita mutandam ut, meliore et honestiore conditione quam qua ipse esse vult, imitetur homines eos quos ipse vidit amplissimos, L. Crassum et M. Antonium, qui nihil se arbitrabantur
ad iudicia causasque amicorum praeter fidem et ingenium adferre oportere. Nihil erit quod me




</p></section><notes></notes></section>