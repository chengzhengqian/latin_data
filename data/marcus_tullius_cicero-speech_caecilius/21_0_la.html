<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">
video futurum. Si enim mihi hodie respondere ad haec quae dico potueris, si ab isto libro, quem tibi magister ludi nescio qui ex alienis orationibus compositum dedit, verbo uno discesseris, posse te et illi quoque iudicio non deesse et causae atque officio tuo satisfacere arbitrabor. Sin mecum in hac prolusione nihil fueris, quem te in ipsa pugna cum acerrimo adversario fore putemus?</p>
</section>
<section class="div2">
<p>XV. Esto; ipse nihil est, nihil potest: at venit paratus cum subscriptoribus exercitatis et disertis Est tamen hoc aliquid, tametsi non est satis; omnibus enim rebus is qui princeps in agendo est ornatissimus et paratissimus esse debet. Verum tamen L. Appuleium esse video proximum subscriptorem, hominem non aetate sed usu forensi atque exercitatione tironem. <span class="br"></span><span class="lineNumber">48</span><span class="br"></span>Deinde, ut opinor, habet T.<a class="footnoteLink" href="#note_LCL221_42_1" id="target_note_LCL221_42_1"><sup>1</sup></a> Alienum, hunc tamen ab subselliis; qui quid in dicendo posset, numquam satis attendi; in clamando quidem video eum esse bene robustum atque exercitatum. In hoc spes tuae sunt omnes; hic, si tu eris actor constitutus, totum iudicium sustinebit. At ne is quidem tantum contendet in dicendo quantum potest, sed consulet laudi et existimationi tuae, et ex eo quod ipse potest in dicendo aliquantum remittet, ut tu tamen aliquid




</p></section><notes><section class="footnotes"><ul><li class="note" id="note_LCL221_42_1"><a class="footnoteCrossrefLink" href="#target_note_LCL221_42_1" title="Click to highlight in text"><sup class="lineRef">1</sup>habet Alienum <span class="italic"><span class="sc">mss.</span></span>: <span class="italic">E. F. Eberhard conjectures the loss of</span> T., <span class="italic">caused by</span> habet <span class="italic">preceding.</span></a></li><script type="text/javascript">document.getElementById('note_LCL221_42_1').style.display = "none";</script></ul></section></notes></section>