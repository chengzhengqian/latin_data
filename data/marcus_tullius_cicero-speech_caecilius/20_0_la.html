<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

contra me ille dicet, quamvis sit ingeniosus, ut non-nullum etiam de suo ingenio iudicium fieri arbitretur.
<span class="br"></span><span class="lineNumber">45</span><span class="br"></span>Te vero, Caecili, quem ad modum sit elusurus, quam omni ratione iactaturus, videre iam videor; quotiens ille tibi potestatem optionemque facturus sit ut eligas utrum velis, factum esse necne, verum esse an falsum: utrum dixeris, id contra te futurum. Qui tibi aestus, qui error, quae tenebrae, di immortales, erunt homini minime malo! Quid cum accusationis tuae membra dividere coeperit, et in digitis suis singulas partes causae constituere? Quid cum unum quidque transigere, expedire, absolvere? Ipse profecto metuere incipies ne innocenti periculum facessieris.
<span class="br"></span><span class="lineNumber">46</span><span class="br"></span>Quid cum commiserari, conqueri et ex illius invidia deonerare aliquid et in te traicere coeperit? commemorare
quaestoris cum praetore necessitudinem constitutam, morem maiorum, sortis religionemâ€”poterisne eius orationis subire invidiam? Vide modo, etiam atque etiam considera. Mihi enim videtur periculum fore ne ille non modo verbis te obruat, sed gestu ipso ac motu corporis praestringat aciem ingenii
tui, teque ab institutis tuis cogitationibusque
<span class="br"></span><span class="lineNumber">47</span><span class="br"></span>abducat. Atque huiusce rei iudicium iam continuo
</p></section><notes></notes></section>