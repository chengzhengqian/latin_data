<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

“Accusavi rogatu sociorum atque amicorum, delectus sum ab universa provincia qui eius iura fortunasque defenderem”? Dubitare quisquam potest quin honestius sit eorum causa apud quos quaestor fueris, quam eum cuius quaestor fueris accusare?</p>
<span class="br"></span><span class="lineNumber">66</span><span class="br"></span><p>Clarissimi viri nostrae civitatis temporibus optimis hoc sibi amplissimum pulcherrimumque ducebant, ab hospitibus clientibusque suis, ab exteris nationibus quae in amicitiam populi Romani dicionemque essent, iniurias propulsare eorumque fortunas defendere. M. Catonem illum Sapientem, clarissimum virum et prudentissimum, cum multis graves inimicitias gessisse
accepimus propter Hispanorum, apud quos consul
<span class="br"></span><span class="lineNumber">67</span><span class="br"></span>fuerat, iniurias. Nuper Cn. Domitium scimus M. Silano diem dixisse propter unius hominis, Aegritomari,
paterni amici atque hospitis, iniurias.</p>
</section>
<section class="div2">
<p>XXI. Neque enim magis animos hominum nocentium res umquam ulla commovit quam haec maiorum consuetudo longo intervallo repetita ac relata, sociorum querimoniae delatae ad hominem non inertissimum, susceptae ab eo qui videbatur eorum fortunas fide
<span class="br"></span><span class="lineNumber">68</span><span class="br"></span>diligentiaque sua posse defendere. Hoc timent homines; hoc laborant; hoc institui, atque adeo institutum referri ac renovari, moleste ferunt. Putant fore uti, si paulatim haec consuetudo serpere ac prodire coeperit, per homines honestissimos virosque fortissimos, non imperitos adulescentulos aut illius
</p></section><notes></notes></section>