<section class="div1 language" lang="la"><header><hgroup><h1>Cicero</h1></hgroup></header><section class="div2"><p class="noindent">

atque amicissime vivere. Sunt et haec et alia in te falsi accusatoris signa permulta, quibus ego nunc non utor; hoc dico, te, si maxime cupias, tamen
<span class="br"></span><span class="lineNumber">30</span><span class="br"></span>verum accusatorem esse non posse. Video enim permulta esse crimina quorum tibi societas cum Verre eius modi est ut ea in accusando attingere non audeas</p>
</section>
<section class="div2">
<p>X. Queritur Sicilia tota C. Verrem ab aratoribus, cum frumentum sibi in cellam imperavisset et cum esset tritici modius HS II, pro frumento in modios singulos duodenos sestertios exegisse. Magnum crimen, ingens pecunia, furtum impudens, iniuria non ferenda. Ego hoc uno crimine illum condemnem
<span class="br"></span><span class="lineNumber">31</span><span class="br"></span>necesse est: tu, Caecili, quid facies? Utrum hoc tantum crimen praetermittes an obicies? Si obicies, idne alteri crimini dabis quod eodem tempore in eadem provincia tu ipse fecisti? Audebis ita accusare
alterum ut quo minus tute condemnere recusare non possis? Sin praetermittes, qualis erit tua ista accusatio, quae domestici periculi metu certissimi et maximi criminis non modo suspicionem,<a class="footnoteLink" href="#note_LCL221_28_1" id="target_note_LCL221_28_1"><sup>1</sup></a> verum etiam mentionem ipsam pertimescat?</p>
<span class="br"></span><span class="lineNumber">32</span><span class="br"></span><p>Emptum est ex senatus consulto frumentum ab Siculis praetore Verre, pro quo frumento pecunia


</p></section><notes><section class="footnotes"><ul><li class="note" id="note_LCL221_28_1"><a class="footnoteCrossrefLink" href="#target_note_LCL221_28_1" title="Click to highlight in text"><sup class="lineRef">1</sup>suspicionem <span class="italic">is the <span class="sc">ms.</span> reading</span>: <span class="italic">Peterson emends to</span> sponsionem: subscriptionem <span class="italic">and</span> susceptionem <span class="italic">have also been suggested.</span></a></li><script type="text/javascript">document.getElementById('note_LCL221_28_1').style.display = "none";</script></ul></section></notes></section>