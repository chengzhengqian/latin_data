<section class="div1 language" lang="la"><header><hgroup><h1>Plautus</h1></hgroup></header>
<div class="sp"><span class="speaker sc">pis</span><p class="lineGroup">
<span class="line">quid si apud te eueniat desubito prandium aut potatio</span><span class="linebreak"></span>
<span class="line"><span class="br"></span><span class="lineNumber">80</span><span class="br"></span>forte aut cena, ut solet in istis fieri conciliabulis,</span><span class="linebreak"></span>
<span class="line">ubi ego tum accubem?</span><span class="linebreak"></span>
</p></div>
<div class="sp"><span class="speaker sc">bac</span><p class="lineGroup">
<span class="line indent3">apud me, mi anime, ut lepidus cum lepida accubet.</span><span class="linebreak"></span>
<span class="line">locus hic apud nos, quamuis subito uenias, semper liber</span><span class="linebreak"></span>
<span class="line indent1">est.</span><span class="linebreak"></span>
<span class="line">ubi tu lepide uoles esse tibi, “mea rosa,” mihi dicito,</span><span class="linebreak"></span>
<span class="line">“dato qui bene sit”: ego ubi bene sit tibi locum lepidum</span><span class="linebreak"></span>
<span class="line indent1">dabo.</span><span class="linebreak"></span>
</p></div>
<div class="sp"><span class="speaker sc">pis</span><p class="lineGroup">
<span class="line"><span class="br"></span><span class="lineNumber">85</span><span class="br"></span>rapidus fluuius est hic, non hac temere transiri potest.</span><span class="linebreak"></span>
</p></div>
<div class="sp"><span class="speaker sc">bac</span><p class="lineGroup">
<span class="line">atque ecastor apud hunc fluuium aliquid perdundum est</span><span class="linebreak"></span>
<span class="line indent1">tibi.</span><span class="linebreak"></span>
<span class="line">manum da et sequere.</span><span class="linebreak"></span>
</p></div>
<div class="sp"><span class="speaker sc">pis</span><p class="lineGroup">
<span class="line indent11">aha, minime.</span><span class="linebreak"></span>
</p></div>
<div class="sp"><span class="speaker sc">bac</span><p class="lineGroup">
<span class="line indent13">quid ita?</span><span class="linebreak"></span>
</p></div>
<div class="sp"><span class="speaker sc">pis</span><p class="lineGroup">
<span class="line indent14">quia istoc illecebrosius</span><span class="linebreak"></span>
<span class="line">fieri nil potest, nox, mulier, uinum, homini adulescentulo.</span><span class="linebreak"></span>
</p></div>
<div class="sp"><span class="speaker sc">bac</span><p class="lineGroup">
<span class="line">age igitur, equidem pol nihili facio nisi causa tua.</span><span class="linebreak"></span>
<span class="line"><span class="br"></span><span class="lineNumber">90</span><span class="br"></span>ill’ quidem hanc abducet; tu nullus affueris, si non lubet.</span><span class="linebreak"></span>
</p></div>
<div class="sp"><span class="speaker sc">pis</span><p class="lineGroup">
<span class="line">sumne autem nihili qui nequeam ingenio moderari meo?</span><span class="linebreak"></span>
</p></div>
<div class="sp"><span class="speaker sc">bac</span><p class="lineGroup">
<span class="line">quid est quod metuas?</span><span class="linebreak"></span>
</p></div>
<div class="sp"><span class="speaker sc">pis</span><p class="lineGroup">
<span class="line indent6">nihil est, nugae. mulier, tibi me emancupo:</span><span class="linebreak"></span>
<span class="line">tuos sum, tibi dedo operam.</span><span class="linebreak"></span>
</p></div>
<div class="sp"><span class="speaker sc">bac</span><p class="lineGroup">
<span class="line indent8">lepidu’s. nunc ego te facere hoc uolo.</span><span class="linebreak"></span>
<span class="line">ego sorori meae cenam hodie dare uolo uiaticam:</span><span class="linebreak"></span>
<span class="line"><span class="br"></span><span class="lineNumber">95</span><span class="br"></span>eo tibi argentum iubebo iam intus efferri foras;</span><span class="linebreak"></span>
<span class="line">tu facito opsonatum nobis sit opulentum opsonium.</span><span class="linebreak"></span>
</p></div>
<notes><section class="footnotes"><ul><li class="note text" id="note_LCL060_376_81"><sup class="lineRef">81</sup>accumbem <span class="italic">B,</span> accubam <span class="italic">B</span>
<sup>2</sup>
<span class="italic">C</span>, accubiam <span class="italic">D,</span> accubem <span class="italic">Camerarius</span>
</li></ul></section></notes></section>